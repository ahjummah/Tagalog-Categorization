title,category,content,,
PAL accident sa KIA sisilipin,D,"Nagdispatsa ng mga imbestigador ang Ci­vil Aviation Authority of the Philippines (CAAP) mula sa office of Aircraft Accident Investigation and Inquiry Board (AAIIB) upang alamin ang naganap na aksidenteng kinasasangkutan ng Airbus A320 ng Philippine Airlines (PAL) sa Kalibo International Airport (KIA) kamakalawa ng gabi.,Base sa panguna­hing ulat na natanggap ng CAAP mula kay Efren Nagrama, Area Manager Vl, isang Airbus A320 na ino-operate ng PAL na galing sa Cebu-Mactan Airport patungo sa KIA ay nagkaroon ng engine trouble habang lumalapag ito sa runway bandang alas-10:50 ng gabi,Ayon kay Nagrama, matiwasay naman na nakalapag ang nabanggit na flight at walang pasaherong nasaktan.,Ang eroplano ay pan­samantalang naka-park sa rampa ng KIA habang hinihintay ang mga aircraft mechanic na magmumula pa sa Manila.,Kaugnay nito, nakakalapag ang mga commercial airlines na luma­lapag sa Ninoy Aquino Internaional Airport (NAIA) ramp kahit na may low pressure area­ (LPA) dala ng sama ng panahon.",,
Full blown probe na sa ‘tokhang-for-ransom’,,"Tinatrabaho na nga­yon ng PNP-Anti Kidnapping Group ang hindi bababa sa walong taong posibleng kasabwat ng itinuturong pulis na responsable sa pagdukot sa isang Korean national na si Jee Ick-Joo.,Sinabi ni PNP-AKG director Sr. Supt. Glenn Dumlao, nasa estado sila ngayon ng pagtukoy kung sinu-sino o ano ang pagkakilanlan ng mga taong nasa likod ng krimen.,Gayunman, hindi pa masabi ni Dumlao kung ang mga nasabing tao ay mga pulis din dahil posibleng may kasabwat na pulis din ang suspek na si SPO3 Ricky Sta. Isabel at may mga sibilyan din.,Pansamantalang tumanggi si Dumlao na idetalye ang kanilang ope­rasyon upang hindi mabulilyaso.,Dito inamin na Dumlao na hindi madali para sa kanila na kornerin at paaminin si Sta. Isabel sa nangyaring krimen dahil bilang isang pulis ay marunong din itong dumiskarte at magpalusot.,Gayunman, iginiit ni Dumlao na hindi basta na lamang malulusutan ni Sta. Isabel ang kaso dahil may mga hawak silang ebidensya at mga testigo na magdidiin sa na­ging papel o partisipasyon ­nito sa insidente.,Kaugnay nito, nagpahayag naman ng kahandaan si Sta. Isabel na magpakulong sa National Bureau of Investigation (NBI) o kaya sa Department of Justice (DoJ) para linisin ang kaniyang pangalan.,Ayon kay Sta. Isabel, nais nitong linisin ang kanyang pangalan na idi­nadawit sa pagdukot sa nasabing Korean ­national na hanggang ngayon ay hindi pa nakikita.,Lalo pang pinabibi­gat ng pulis na isinasangkot sa “tokhang for ransom” na si SPO3 Ricky Sta. Isabel ang kanyang kaso dahil sa pagmamatigas na sumailalim sa kustodiya ng PNP.,Ayon kay PNP Chief Director General ­Ronald dela Rosa, maliban sa CCTV footage at iba pang ebidensya, may testigo rin silang nakakita kay Sta. Isabel nang dukutin ang dayuhan.,Pero ayaw na umano ni Dela Rosa na magbigay ng false hope sa pamilya ng biktima, dahil sa tatlong buwan na pagkawala nito kahit nakapagba­yad ng ransom.",,
135 alien fugitives naaresto ng BI,,"Aabot sa 135 dayuhan na pawang illegal alien o dayuhang nagtatago sa bansa ang naaresto ng Bureau of Immigration (BI) noong nakalipas na taon.,Sinabi ni Immigration Commissioner Jaime Morente na ang nasabing mga dayuhan ay nahuli sa iba’t ibang panig ng bansa kung saan ilan sa mga ito ay naibalik na sa kanilang bansa para harapin ang kasong kinasasangkutan.,“They were also placed in our blacklist to prevent them from re-entering the country,” sabi ni Morente kasabay ng pagsasabing ang pananatili sa bansa ng mga wanted na dayuhan ay nagsisilbing banta sa seguridad ng bansa.,Aniya, ang nasabing bilang na naitala noong nakaraang taon ay mas marami kung ikukumpara noong 2015 kung saan nasa 61 wanted alien criminals ang bumagsak sa mga tauhan ng BI.,Ipinangako ni Moren­te na magpapatuloy ang ahensya sa paghahanap sa iba pang dayuhang wan­ted na nagtatago sa iba’t ibang bahagi ng bansa.,Sa datos ng Fugitive Search Unit (FSU) ng BI, na­nguna sa listahan ng mga naakip na dayuhan ay ang South Koreans na nasa 80 indibiduwal na sinusundan ng 25 Chinese national at 19 na Americans.,Kabilang rin sa maraming nahuling dayuhan ay Taiwanese na tatlo; dalawang Canadians, tig-iisang Australian, Japanese, German, Pakistani, Bangladeshi at Kazakhstani.",,
MRT na-Biyernes Trese,,"Tatlong beses tumirik ang biyahe ng Metro Rail Transit (MRT) kahapon, Biyernes Trese.,Sa abiso ng MRT sa Twitter, alas-7:29 ng umaga unang nagka-a­berya ang biyahe ng tren at pinababa ang mga pa­sahero sa bahagi ng Shaw Boulevard (southbound) station dahil sa technical problem.,Muling tumirik ang isang biyahe ng tren bandang alas-8:25 ng umaga sa bahagi naman ng Aya­la station (southbound) at napilitang lumipat sa kasunod na tren ang mga nagmamadaling pasahero.,Pumangatlong aber­ya ang naitala bandang alas-12:23 ng tanghali nang muling magpababa ng mga pasahero sa isang tren ng MRT sa bahagi ng Santolan station (northbound) dahil din sa technical problem.,Noong Huwebes bandang alas-siyete ng gabi kung saan rush hour, tumirik din ang isang tren ng MRT sa Guadalupe station (northbound).,Hindi na bago ang ganitong aberya sa biyahe ng MRT kaya lumala­kas ang panawagan na ayu­sin ang serbisyo ng mass transport system.",,
Residente sa hacienda inuulan ng bala,,"Labis na nangangamba ngayon sa kanilang seguridad ang mahigit sa 100 residenteng nakatira sa umanoy pinag-aagawang lupain na nasa boundary ng Muntinlupa City at San Pedro Laguna matapos umano tatlong beses na paulanan ng bala ng grupo ng mga armadong kalalakihan sa kanilang lugar kamakailan.,Sa isang pulong balitaan na ginanap sa Macapagal Avenue, Pasay City, humarap kahapon sa mga mamamahayag ang ilang residente ng Carlos Young Property na mas kilala sa pangalang Hacienda De San Pedro De Tunasan sa pangunguna ng careta­ker na si Levi Jobo Jr., 45-anyos, upang iparating sa mga kinauukulan lalo na sa pulisya ang kanilang hinaing hinggil sa ginagawang pananakot sa kanila.,Kung saan labis silang nangangamba sa kanilang seguridad dahil noong Enero 5, 8 at 9 ng taong kasaluku­yan ay tatlong beses silang pinaulanan ng bala ng grupo ng armadong kalalakihan gamit ang mga armalite M-16 rifle.,Dahilan upang i-report nila ang insidente sa tanggapan ng Criminal Investigation and Detection Group (CIDG) sa San Pedro, Laguna.,Ayon kay Jobo ang naturang lupain na kanilang tinitirhan ay pag-aari umano ni Carlos Young, subalit kini-claimed umano ng negosyanteng si Oliver Laperal na sila ang may-ari ng naturang property.,Pinagpapaliwanag din ng mga residente ang tanggapan ni San Pedro, Laguna Mayor Lourdes Cataquiz kung ano ang kaugnayan nito sa naturang lupain.,Dahil nang magbakod umano ang grupo ni Laperal nakalagay sa tarpaulin ang pangalan ng alkalde.",,
Silip-selda tinatrabaho ni De Lima,,"Pinasisilip na rin ni Sen. Leila de Lima ang kasalukuyang sitwasyon ngayon ng mga kulungan sa buong bansa upang iangat ang kalagayan ng mga preso sa “makataong lebel”.,Sa inihaing resolution no. 97 ni De Lima, hiniling nito sa Senate justice and human rights committee na bigyang prayoridad ang kalagayan ngayon ng mga kulungan dahil sa nakikitang nakakaawang sitwasyon ng mga presong nagsisiksikan sa loob na kadalasang ugat din ng pagkakasakit ng mga ito.,Diin pa ng senadora, “They (inmates) may have transgressed the bounds of laws and rules of our society, but prisoners are still human beings who deserve to enjoy the basic rights to live decently and with dignity.”",,
"Meeting ni PDU30 sa 1K mayor, ‘heart to heart’",,"Confidential at ta­patan umano ang na­ging pakikipag-usap ni Pa­ngulong Rodrigo Duterte sa mahigit 1,000 mga alkalde sa buong bansa na kanyang ipinatawag hinggil sa problema sa ilegal na droga sa Palasyo ng Malacañang kamakalawa ng hapon.,“He (President Duterte) wanted to talk to them in a very intimate manner… I was not informed kung ano iyong pag-uusapan. It was highly confidential,” pahayag ni Presidential Communications Secretary Martin Andanar sa isang panayam kahapon nang uriratin sa kinalabasan ng pakikipag-meeting ng Pangulo sa mga local government executives sa Malacañang.,Bagama’t hindi nai­detalye ang naging tampok sa pag-uusap ay sinabi ni Andanar na dumating ang mga mayors sa tatlong batch — mula sa Luzon, Visayas at Mindanao.,“What I can tell you, it was a heart to heart talk between the President and the mayors. It was amplifying the message of the President on the illegal drugs. Alam naman natin na iyan ang priority policy ng President,” dagdag ng PCO chief.",,
Labanan ang ‘death culture’,,"Kailangang manindigan ang sambayanan laban sa kultura ng pamamaslang.,Ito ang panawagan ni Manila Auxiliary Bishop Broderick Pabillo sa mamamayan sa patuloy na pagtaas ng kaso ng extrajudicial killings (EJK) sa buong bansa.,Base sa tala ng Philippine National Police (PNP), umaabot ng 6,200 ang napapatay sa giyera kontra ilegal na droga ng administrasyong Duterte.,Inihayag ni Bishop Pabillo, chairman ng Catholic Bishops’ Conference of the Philippines-Episcopal Commission on the Laity, naninindigan at tumututol ang halos 99.9% ng mga layko na binubuo ng 52-lay organization at institutions sa nangyayaring “culture of death” sa bansa.,“If we are silent, and we are made silent, dahil sa pananakot, dahil sa pagbabanta, we will go to the culture of death. That death is seen as a solution to our problems… which is not good,” pahayag ni Bishop Pabillo.",,
VP LENI: RESPETO NAMAN!,,"Bagama’t ayaw pa­lakihin ang pagbawi sa imbitasyon sa Vin d’honneur, hindi nagustuhan ni Vice President Leni Robredo ang tila hindi pagrespeto ng Malacañang sa Office of the Vice President (OVP).,Sa ambush interview kay Robredo sa ­Tondo kahapon, inamin nito na dadalo sana ito sa nasabing pagtitipon ng international community na taunang ginagawa sa Palasyo ng Malacañang matapos makatanggap ng imbitasyon ang kanyang tanggapan noong Dis­yembre 28.,“Tumawag sa akin ang aking Chief of Staff, sinasabi niya na mayroon tayong imbitasyon, mag-aattend ka ba? Sabi ko sige, kung inimbitahan tayo, mag-aattend tayo. Kaya lang noong January 4, parang tinext ata iyong Office namin na parang disinvited na. Ang dahilan ata limited seats,” ani Robredo.,Hindi naman umano big deal kay Robredo ang pagbawi ng Palasyo sa kanyang imbitasyon na idinaan lang sa text message subalit hindi na nito nagugustuhan ang nangyari.,“Nakakawalang gana lang doon iyong manner kung paano ginagawa ang mga bagay. Kasi kung galit sa akin, galit sa akin. Pero sana bigyan naman ng kaun­ting res­peto ang opisina,” ani ­Robredo.,Idinepensa ng Malacañang na preroga­tibo ng mga ito kung sino ang iimbitahan sa mga pagtitipon sa Palasyo na iginagalang naman umano ni Robredo subalit muling idiniin na hindi nito nagustuhan ang ginagawa sa kanya.,“Wala naman akong magagawa dahil gaya ng sabi nila hawak naman nila kung sino ang imbitado o hindi. Ang sa akin hindi naman iyon sa pag-imbita, iyong manner lang parang… basta… wala namang… pero para sabihing binabawi ang imbitasyon dahil wala ng upuan parang nakakatawa,” ayon pa kay ­Robredo.,Tanging si ­Robredo ang hindi naimbitahan sa mga top elected go­vernment officials sa nasabing pagtitipon na dinaluhan ng mga ambassador ng iba’t ibang bansa na nakatalaga sa Pilipinas.",,
Marikina City Jail nabulabog,,"Nabulabog ang mga preso ng Marikina City Jail nang magsagawa ng surprise ‘Greyhound Ope­ration’ ang pinagsa­nib puwersa ng mga tauhan ng Bureau of Jail Ma­nagement and Penology (BJMP) at Marikina City Police upang alamin kung may mga kontrabandong itinatago sa kani-kanilang selda kahapon ng umaga sa Marikina City.,Bandang alas-sais ng umaga nang isagawa ng mga jail officer ang pag­halughog sa loob ng piitan, na ang layunin ay kumpiskahin ang mga kontrabando sa loob ng piitan.,Bigo naman ang ins­pection team na makakumpiska ng mga iligal na droga, mga armas, deadly weapons at sa halip ay nakarekober ng mga notebook, ballpen, steel utensil, mga gamit sa pang-tattoo, mga lubid, na maaa­ring gamiting pangbigti, mga ‘di gamit na aluminum foil, mga kahoy na maaaring ipamalo, lighter, alcohol, kutsara at tinidor, personal na mga gamit ng mga inmate at mga recyclable materials tulad ng mga plastic containers at mga lata.",, Sige nga… paano? — Gordon
5 studes nadale ng kemikal,,"Limang estudyante ng Pulo National High School ang isinugod sa ospital matapos makalanghap ng nakasusulasok na kemikal sa Brgy. Pulo, Cabuyao City, Laguna kamakalawa ng umaga.,Ilang mga residente rin ng lugar ang nakaramdam ng kahirapan sa paghinga at iba pang respiratory problems.,Sa pagsisiyasat, na­tuk­lasan na isang kulay orange na drum na itinapon sa isang bakanteng lote sa Porbes Compound ang pinanggali­ngan ng masangsang na amoy.,Inaalam pa ngayon ng mga awtoridad kung anong kemikal ang nasa loob ng drum at kung sino ang nagtapon ng naturang drum.",,
Suspek sa Mitzi Joy murder buhay pa,,"“Nang agaw ng baril sa loob ng police station kaya napatay ang suspek na si Alvin Delos Angeles,” ito ang mga kumalat na mensahe sa mga social networking sites kamakalawa patungkol sa naares­tong suspek sa chop-chop victim na si Mitzi Joy Balunsay, estudyante ng Cavite State University (CavSU).,Ayon sa kumalat na report, napaslang ang 20-anyos na suspek matapos agawin ang baril ng jailguard nang mapasandal ang huli sa selda ng una, batay pa rin sa kur­yenteng ulat, itinutok ng suspek ang baril sa kapwa preso, at ang sumunod na eksena ay naka­rinig umano ng sampung putok ng baril sa loob ng Indang Municipal Police Station (MPS).,Ngunit nang beripikahin ng Abante ang ulat ay napag-alaman na ­pawang mga gawa-gawa lamang ang mga pinakalat na balita, dahil ayon sa Indang MPS, buhay na buhay sa kulungan ang nag-iisang suspek sa pagpatay sa CavSU student.,Ipinaliwanag ng Indang Police na imposibleng mangyari ang mga pinakalat na balita dahil halos 24-oras na bantay sarado ang mga magulang at kaanak ng suspek sa loob at labas ng himpilan kung saan nakakulong si Delos Angeles.,Magugunitang naaresto si Delos Angeles isang araw matapos madiskubre sa Brgy. De Ocampo ang pinagputul-putol na bahagi ng katawan ng 2nd year Tou­rism student ng CavSU Main Campus na si Mitzi Joy, na isinilid sa sako ng bigas at kahon ng electric fan bago inabandona ng suspek sa Trece Martires City, Cavite.",,
Bangkay pa more nahukay,,"Marami pang kalansay ang nahuhukay ng mga awtoridad sa isang bakanteng gusali sa Islamic Center sa Quiapo, Maynila.,Kahapon, dalawa pang kalansay ang nakita sa ginagawang pag­huhukay ng mga tauhan ng PNP Crime Laboratory sa isang bahay sa Carlos Palanca St., Quiapo.,Nahihirapan ang mga awtoridad sa pagkuha sa mga kalansay na ibinaon sa unang palapag ng bahay dahil sa napakasikip na lugar.,Sinabi ni P/S Insp. Fernildo de Castro, hepe ng homicide section ng Manila Police District (MPD), posibleng aabot na sa sampung kalansay ang nakalibing sa nasabing lugar.,Sa kasalukuyan ay limang kalansay na ang isinilid sa sako na nailabas na ng mga awtoridad mula sa hinuhukay na mass grave.,Sinasabing ang kapatid ng napaslang na si da­ting Brgy. Chairman Faiz Macabato na si Shariff ang nakatira sa lugar.,Ayon naman kay Brgy. 648 Chairman Sultan Yusof Guinto, posibleng aabot sa mahigit 10 kalansay ang mahuhukay sa nasabing lugar dahilan sa hindi pa naiinspeksyon ang pader at semento.,Idinagdag pa ni Guinto na lungga ng mga da­ting tulak ng droga ang nasabing bahay simula noong 2014 bago ito ina­bandona noong 2015.",,
"May sakit na cancer, nag-suicide",,"Patay ang isang lala­king may edad na binata pa rin matapos na kitilin ang sariling buhay nang hindi na makayanan ang hirap na dinaranas sa pagdurusa sa sakit na cancer sa Lungsod ng Malabon kamakalawa ng hapon.,Sa ulat ng Malabon City Police – Homicide Section partikular na nina PO3 Rogel Gonzales at PO2 Aaron Blanco ay ganap umanong alas-singko ng hapon nang matagpuan ng kanyang nakababatang kapatid na si Rosita Ynieto, 55-an­yos, dalaga, ang kanyang kuya na si Romulo Emi­liano Ynieto, 58-anyos, binata, na nakabigti sa kahoy na nakausli sa may ilalim ng kanilang hagdan.,May iniwang suicide note ang biktima kung saan nakasaad dito ang paghingi nito ng tawad sa kanyang pamilya sa kanyang pagpapatiwakal dahil hindi na umano niya makaya ang sakit na dinaranas sa sakit na colon cancer.",,
LENI BINASTOS NG PALASYO,,"Hindi binoykot ni Vice President Leni Robredo ang unang Vin d’honneur ng administrasyon ni Pangulong Rodrigo Duterte kundi binawi ang unang imbitasyong ipinadala ng Office of the President na mistulang pambabastos na rin sa pangalawang pangulo.,Ito ang sagot ng tanggapan ni Robredo sa pamamagitan ng kanyang spokesperson na si Georgina Hernandez dahil tanging ang bise presidente ang top official ng gobyerno na wala sa unang Vin d’honneur ni Duterte kahapon sa Palasyo ng Malacañang.,“Our Office received an invitation to the Vin d’honneur via e-mail last December 28 (2016). On January 4, Malacañang called the Office to retract the invitation,” ani Hernandez.,Ikinatuwiran umano ng Palasyo ng Malacañang na limitado ang inimbitahan sa nasabing pagtitipon kasama ang mga Ambassador ng iba’t ibang bansa na nakatalaga sa Pilipinas.,Binigyan-diin pa ni presidential spokesperson Ernesto Abella matapos uriratin sa isyu, na karapatan ng Palasyo ng Malacañang kung sino ang gustong imbitahan at hindi sa mga pagtitipon.,“It is the prerogative of the Palace to invite those who they feel is needed to be there,” giit ni Abella.,Hindi na nagbigay ng karagdagang paha­yag ang OVP sa nasabing isyu.,Magugunita na noong Disyembre 5 ay nag-resign si Robredo sa gabinete ni Duterte matapos makatanggap ng text message na pinagbabawalan itong dumalo sa cabinet meeting simula sa nasabing petsa.",,
Aguirre No. 1 liar — De Lima,,"Tinawag pa rin ni Senator Leila de Lima si Justice Sec. Vitaliano Aguirre na numero unong sinungaling.,“Napaka-number one sinungaling talaga ‘yung Secretary of Justice na ‘yan. Dami na niyang kasinungali­ngan na sinasabi,” giit pa ni De Lima kasabay ng pagtanggi nito sa naunang pahayag ni Aguirre na tumuloy umano ang senadora nang magtungo ito sa Estados Unidos sa bahay ni Loida Nicolas-Lewis, isang Filipino-American philanthropist na kabilang sa itinuring na kasama sa sinasabing may planong patalsikin si Pangulong Rodrigo Duterte.,Kilala rin si Lewis na supporter ni Vice President Leni Robredo. Paglilinaw ni De Lima, nagtungo siya sa US para tumanggap ng award mula sa isang foreign policy at ang kanyang accommodation ay sinagot ng organizers kung kaya’t wala umanong katotohanan ang bintang ni Aguirre na sa bahay ni Lewis siya tumuloy.,“I went to the US to receive that award from the foreign policy. ‘Yung accommodation ko was care of the organizers,” ayon kay De Lima.",,
Reporter sinabon ni Trump,,"Sinabon ni ­incoming US-President elect Do­nald Trump ang CNN reporter bunsod sa umano’y pagpatol sa mga pekeng balita.,Sa ginawang ­media briefing, pinahiya ni Trump ang reporter ng CNN at ikinumpara sa Buzz Feed na basta na lamang naglalabas at pumapatol sa mga ma­ling balita nang walang kumpirmasyon.,“You are fake news,” sabi ni Trump kay CNN correspondent Jim Acosta.,Nilinaw naman ng CNN na walang katotohanan ang sinabi ng presi­dent-elect dahil ni minsan ay wala itong inilabas na anumang ba­lita na nagdidiin na may kinalaman si Trump sa panghihimasok ng Russia sa halalan ng US.,Samantala, sa kauna-unahang pagkakataon ay inamin ni Trump na naniniwala itong ang Russia ang nasa likod ng pag-hack sa mga Democratic computers bago ang halalan sa US.",,
"Tweet ni Obama, nag-trending",,"Umani ng libu-libung retweets ang Twitter post ni outgoing US President Barack Obama kasunod ng kanyang emosyonal na farewell speech sa Chicago.,Sa ulat, umani na ng 500,000 retweets ang naturang post ni Obama na itinuturing na pinaka-popular sa lahat ng kanyang tweets.,Sa post ni Obama sa kanyang Twitter account na @POTUS, nagpasa­lamat ito sa huling pagkakataon sa lahat ng mga naniwala at nagbigay ng suporta sa kanya hanggang sa dulo ng kanyang pamumuno sa US.,Ayon kay Twitter spokesman Nick ­Pacilio, naungusan pa nito ang naunang top tweet ni Obama na mensahe ­niya matapos lumabas ang ruling ng Supreme Court ukol sa gay marriage noong Hunyo 2015. Aabot sa 13 million ang followers ng Twitter account ni Obama na @POTUS habang ang kanyang personal account na @BarackObama ay mayroon namang 80 million followers.",,
Bangkay ng salvage victim natagpuan,,"TUBA, Benguet — Isa na namang bangkay ng lalaki na hinihinalang biktima ng summary exe­cution ang nakita sa Rocks Shield, Badiwan, Poblacion, ng ba­yang ito kamakalawa.,Ayon kay P/CInsp. Jim Helario, Chief of Police ng Tuba Muni­cipal Police Station, natagpuan ng isang minero ang naturang bangkay na nakagapos ang mga kamay sa likod at nakasuot ng itim na maong pants, sweatshirt at itim na rubber shoes.,Ayon kay P/Supt. Jaime Rodrigo Leal, Medi­co Legal Officer ng Scene of the Crime Ope­ratives (SOCO), nasa state of decomposition na ang bangkay na nagtamo ng tama ng baril sa kanyang dibdib, tiyan at likod.",,
Miss U sasalubungin ng protesta,,"Sasalubungin ng kilos protesta ng Gabriela ang pagho-host ng Pilipinas sa Miss Universe dahil bukod sa pang-aabuso umano ito sa mga kababaihan ay ipinantatakip ito ng gobyerno sa pangit na imahe ng bansa.,Sa press briefing sa Kamara kahapon, sinabi ni Gabriela partylist Rep. Arlene Brosas na dismayado ang mga ito dahil sa pagho-host ng Pilipinas sa nasabing beauty pageant ngayong taon partikular na sa Enero 30.,“Magpoprotesta kami para tutulan ang Miss Universe Pageant sa ating bansa. Ino-oppose po namin ang mga pageant and festivals that exploit women,” ani Brosas.,Sinabi ng mambabatas na ginagawang ‘commodity’ umano ang mga kababaihan sa mga ganitong pageant na hindi nila matanggap kaya tinututulan ng mga ito ang pagho-host ng Pilipinas.,“This is yet another attempt to package the Philippines as a lurid tourist destination for cheap, easily exploitable women. Sex tourism with human trafficking and prostitution is one of the deplorable downstream trades that afflicts poor countries that host international events such as major beauty pageants,” ayon pa sa lady solon.,Maliban dito, itinuturing umano ng Gabriela na ipinantatakip lamang ng gobyerno ang Miss Universe sa mga pangit na imahe ngayon ng Pilipinas tulad ng patuloy na pagdami ng mga biktima ng extrajudicial killings (EJK) at iba pang problema ng mga maliliit na mamamayan.",,
MARTIAL LAW ‘DI KAILANGAN,,"Mas tumaas ang bilang ng mga Pinoy na nagsasabing hindi kailangang magpatupad ng Martial Law ng gobyerno para solusyunan ang mga problema ng bansa, ayon sa latest na resulta ng Pulse Asia survey.,Kung pagbabasehan ang naging resulta ng Pulse Asia survey noong Setyembre 2016 ay lumalabas na nasa 64% ang nagsasabing hindi kaila­ngan ang Martial Law, at mas mataas ang resulta sa 4th quarter survey ng Pulse Asia na 74% nitong Disyembre.,Isinagawa ang survey noong nakaraang Dis­yembre 6 hanggang 11 na may 1,200 respondents at sinagot ang katanungang: “candidly speaking, it may be necessary now to have Martial Law to solve the many crises of the nation.”,Nasa 12% naman ang sang-ayon na ipatupad ang Martial Law habang 14% ang undecided. Pinakamaraming tutol na magpatupad ng Martial Law ay ang mga nasa National Capital Region, 81%.,May margin of error na +3% ang survey na may 95% confidence level.,Kung tatlo sa bawat apat na Pilipino ang ayaw nang ibalik ang Martial Law, isa itong indikasyon na inaayawan nila ang paraan ng pamumuno ni Pangulong Rodrigo Duterte, ayon sa isang senador.,“It’ a complete rejection of this type of leadership, that type of governance na masyadong nakakiling sa violence o nakakiling sa martial rule,” wika ni Sen. Paolo Benigno “Bam” Aquino IV.,Umaasa naman ang mga mambabatas na pakikinggan ni Pangulong Rodrigo Duterte ang posisyon ng sambayanang Filipino na kontra sa Martial Law.,“I hope the President listen to his people,” ani Magdalo partylist Rep. Gary Alejano ng Legitimate minority sa Kamara.,Ganito rin ang inaasahan ng mga kaalyado ni Duterte mula sa mga militanteng grupo sa Kamara at kalimutan na ng Pangulo ang kanyang plano, kung meron man, na ibalik ang Batas Militar sa bansa.,“Yung survey na ‘yan reflects ng sentiment of the people and as a leader, dapat pakinggan niya ang sentimyento ng mamamayan,” ayon naman kay Bayan Muna partylist Rep. Carlos Zarate.",,
‘Zero signal’ din sa Sinulog,,"Isinasapinal na ang pag­lagay ng signal jammer device sa darating na Sinulog Festival 2017 sa Cebu.,Ito ang kinumpirma ni Konsehal Dave Tumulak, ang Deputy Mayor for Police Matters at Committee Chairman on Peace and Order sa Cebu.,Ayon kay Tumulak, napagkasunduan na ito ng mga awtoridad at lokal na pamahalaan ng Cebu na una namang inaprubahan ng telecommunications company at inimbitahan na rin ang mga eksperto tungkol dito.,Gayunman, pag-uusapan pa kung anong oras ito ipatutupad at kung ­saang ruta.,Nilinaw naman ng konsehal na hindi apek­tado ang lugar na hindi madaraanan ng parada.,Samantala, sa nakatakdang pagpapairal ng signal jamming ay una nang inihayag ng Police Regional Office director Chief Supt. Noli Taliño na wala silang natatanggap na direktang banta sa terorismo sa lalawigan.,Dito hinikayat ni Taliño ang publiko na ‘wag basta-basta maniwala sa mga ikinakalat sa social media at mga text dahil tanging ang mga pulis ang makakapagkumpirma kung banta ng tero­rismo.",,
Taiwan binulabog ng China,,"Nagpadala ng mga fighter jets at barkong pandigma ang bansang Taiwan makaraang pumasok sa Taiwan Strait ang ilang barko ng China kabilang ang aircraft carrier na Liaoning sa nasabing lugar.,Sa ulat, sinabi ng Taiwan Defense Ministry nabulabog ang mga ito nang makumpirmang pinasok ng ­China ang kanilang air-defense identification zone (ADIZ).,Sinabi ni Defense Ministry spokesman Chen Chung-chi, ang pagpapadala ng Taiwan ng fighter jets at mga barkong pandigma ay para mag-­surveillance at makontrol umano ang pagdaan ng mga barko ng Beijing sa Taiwan Strait.,Tinugaygayan ng mga barko at eroplano ng ­Taiwan ang Chinese warships.,Nabatid na matensyon ngayon ang relasyon ng China at Taiwan bunsod ng pakikipag-usap ni ­Taiwan President Tsai Ing-wen kay U.S. President-elect ­Donald Trump na itinuturing na paglabag sa one China policy.",,
Laguna Lake overcrowded!,,"Overcrowded na sa mga fish cages at fish pens ang Laguna de Bay.,“Bagama’t normal ang aming panghuhuli sa ngayon, pero nababawasan ang fishing ground namin dahil sa mga illegal fish pens na itinatayo ng wala sa tamang pwesto”. Ito ang hinaing ni Aurelio Santiago, representative ng samahan ng maliliit na ­mangingisda sa Laguna de Bay na mayroon umanong 22 libong miyembro.,Ang 90,000-hectare (900-square-kilometer) na lawa napapalibutan ng mga bayan at lungsod ng lalawigan ng Laguna at Rizal ay ang pinakamalaking body of water sa buong bansa na halos 23 beses ang kalakihan sa capital city na Maynila.,Batay sa Section 51 of the Fisheries Code of the Philippines (Republic Act No. 8550), isinasaad na “hindi lalagpas sa 10 porsyento ng suitable water surface area ng lahat ng lawa at ilog ay inilalaan para sa aquaculture purposes katulad ng fish pens, fish cages at mga baklad.,Lumalabaas na ang kapasidad lamang ng Laguna lake na nakalaan para sa mga nabanggit na pampangisdaang paggamit ay 9,000 hektarya lamang.,Subalit sa pagdaan ng mga taon, ang area na nagagamit para sa mga fish pens at fish cages ay ­lumaki na sa 12,315.80, (as of June 30, 2016).",,
Underwater resort sa Palawan tinututulan,,"Inilunsad kahapon ng conservation groups at mga concerned citizens ang kanilang online protest kaugnay sa planong pagpapatayo ng underwater resort at theme park sa Palawan.,Ito ay pinangunahan ng Save Philippine Seas, na iniendorso ang isang petisyon na pigilin ang Viacom International Media Networks sa kanilang plano.,Inanunsyo ng US children’s television network na Nickelodeon ang plano nitong pagtatayo ng isang underwater resort at theme park sa Palawan, na kilala bilang “last ecological frontier” ng Pilipinas.,Ayon sa Nickelodeon, ang parke sa Palawan ay magiging bahagi ng 400 ektaryang undersea ­development na magpapakita sa marine life sa nasabing lugar na magbibigay ng pagkakataon sa mga fans na makasala­muha ang kanilang mga paboritong characters.,Kilala ang Nickelo­deon sa pagpapalabas ng sikat na SpongeBob Square pants, Dora the Explorer at maraming iba pang animated shows na patok sa mga bata.,“Coron is not Bikini Bottom!” anang Save Philippines Seas kung saan pinasinungalingan nito ang pahayag ng kompanya na ang theme park ay pagsusulong sa panga­ngalaga ng karagatan.,Ayon sa Viacom na nagmamay-ari sa Nicke­lodeon, inanunsyo ni­lang magbubukas ang nasabing resort sa 2020, na magkakaroon pa ng mga restaurants na nakalubog six meters o 20 feet below sea level.,Gayunman, nanindigan ang Greenpeace na sisirain lamang ng nasa­bing proyekto ang marine ecosystem na kilala sa buong mundo.,Ayon kay Vince Cinches ng Greenpeace Southeast Asia, nakalulungkot at nakababahala ang pagtatayo ng ganito kalaking theme park sa ilalim ng tubig.,Hindi aniya maisusulong ang environmental protection sa pamamagitan ng pagtatayo ng mga ganitong istruktura.",,
2 dinampot sa masaker sa dagat,,"ZAMBOANGA CITY — Dalawang la­laki ang iniimbestigahan umano ng pulisya kaugnay sa masaker sa 8 Kristiyanong mangingisda sa karagatan ng Zamboanga City sa Mindanao.,Ayon sa pulisya, ina­alam ng mga imbestigador kung may kaugna­yan ang dalawa sa karumal-dumal na krimen na naganap nitong Lunes ng gabi kung saan pitong mga mangingisda na pawang mga Muslim ang pinakawalan ng mga pirata.,Nabatid na isa sa mga iniimbestigahan ay ini­reklamo na rin noon ng mga mangingisda na umano’y nangingikil sa kanila. Isa ang extortion sa mga motibong sinisipat ng pulisya.,Nakunan na rin ng pulisya ng pahayag ang mga nakaligtas, ngunit hindi naman sinabi ng mga imbestigador kung positibong nakilala ng mga ito ang dalawa na kabilang sa mga pirate. Nagluluksa naman ngayon ang pa­milya ng mga pinaslang at humingi ng hustisya sa sinapit ng kanilang mga mahal sa buhay.,Samantala, kinukumpirma na ng pamunuan ng Armed Forces of the Philippines (AFP) ang posibi­lidad na ‘rido’ o away ng mga magkakamag-anak ang naganap na pamamaril at pagkamatay ng walo katao sa karagatang sakop ng Laud, Siromon, Brgy. Dita, Zamboanga City noong Lunes.,Ayon kay AFP Spokesperson Brig. Gen. Restituto Padilla, sa impormasyong nakuha ng AFP, awayan umano ng mga pamilya na pawang ma­ngingisda na naninirahan sa baybayin ng Brgy. Dita at Curuan ang posibleng dahilan ng krimen.",,
Arrest warrant vs Kerwin,,"Ipinaaaresto ng Baybay, Leyte Regional Trial Court si Kerwin Espinosa Jr. at dalawa pang iba dahil sa kinakaharap na kasong murder.,Sa inilabas na warrant of arrest ni Baybay City RTC Branch 14 Presiding Judge Carlos Arguelles, kabilang din sa ipinaaaresto ang dalawa pang akusado na sina Jesus Tulin, alyas ‘Loloy’ at Brian Anthony Zaldivar Gates, alyas ‘Tony Pet’.,Walang piyansang inirekomenda ang korte kapag naaresto na si Kerwin at dalawang kapwa niya akusado.,Napag-alaman na nasa kustodiya ng NBI si Kerwin sapul nang ilipat ito ng PNP mula nang dumating sa bansa dahil naman sa pagkakadawit sa illegal drug trade.,Si Kerwin ay tinaguriang drug dealer ng iligal na droga sa Eastern Visayas.,Sa nasabing warrant of arrest, ito ay may kinalaman sa pagpatay sa isang Gregorio Velarde Sr. noong 2015.,Napag-alaman na inutusan umano ni Kerwin sina Tulin at Zaldivar Gates na patayin si Velarde. Ang dalawa ay naaresto na ng pulisya sa Ormoc City noong Sabado.",,
Farewell speech ni Obama,,"Napuno ng sigawan at palakpakan ang huling talumpati ni outgoing US President Barack Obama kasabay ng pagbabalik-tanaw sa kanyang iiwang ­legacy sa White House sa loob ng walong taong panunungkulan bilang commader-in-chief ng pinakamakapangyarihang bansa sa buong mundo.,Sa ulat, sa kanyang farewell speech, hinimok ni Obama na manatiling positibo ang mga kababayan nito sa magiging hinaharap ng US habang nalalapit ang pormal na pag-upo ni President-elect Donald Trump.,Ginanap ang huling talumpati ng outgoing 44th president ng US sa McCormick Place Convention Centre sa kanyang hometown sa Chicago.,Dito ay nagkaroon ng reunion ang mga Obama ­loyalist, mga dati at kasalukuyang staff sa White House na naging katuwang ng outgoing president sa loob ng kanyang dalawang termino kung saan pina­lakpakan ito.,Gaya ng inaasahan, ibinida ni Obama ang kanyang mga top policy achievements magmula sa isyu ng healthcare, rule of law, climate change, laban kontra sa terorismo at regulasyon sa nuclear deal ng Iran.,Habang ipinagmalaki nito na sa kanyang admi­nistrasyon napatay ang kilalang lider ng terorista na si Osama Bin Laden.,Sa kanyang talumpati, hinimok din nito ang mga supporters na patuloy na manindigan at ipaglaban ang isyu sa kalikasan, gay rights at economic equality.,Nabatid na 9-araw bago ang inagurasyon ni Trump sa Enero 20, tiniyak ni Obama ang pagkakaroon ng mapayapang pagsasalin ng kapangyarihan gaya raw ng binigay sa kanya ni dating Republican President George W. Bush kay Trump.,Emosyunal din si Obama sa pagbibigay tribute sa first family partikular na kay First Lady Michelle Obama at sa kanilang mga anak ukol sa lahat ng sakripisyo na ginawa nito.",,
PROSECUTOR ITINUMBA ,,"Pinagbabaril hanggang sa mapatay ang isang assistant city prosecutor ng Quezon City ng mga armado at hindi pa kilalang mga suspek sa Brgy. Old Balara, ng nasabing lungsod, kahapon ng madaling-araw.,Ayon kay QCPD Director Chief Supt. Guil­lermo Lorenzo Eleazar, nakilala ang biktima na si Johanne Noel Mingoa y Medina, 46, married at naninirahan sa No. 43 Mapagkumbaba St., Brgy. Sikatuna Village, Quezon City.,Habang personal narin ipinag-utos ni Chief/Supt. Eleazar sa Criminal Investigation Detection Unit (CIDU) at sa Follow-Up Unit ang masusing imbestigasyon sa pagkaka­kilanlan at pagtugis sa posibleng mga suspek.,Sa report na isinumite kay Eleazar, nangyari ang krimen dakong ala-1:20 ng madaling-araw sa tapat ng Cebu Lechon Sutokil Restaurant and Barbecue, sa Commonwealth Ave. Brgy. Old Balara, Quezon City.,Base sa naging inisyal na pahayag kay Supt. Lito Patay, hepe ng QCPD Batasan Police Station 6 ni Rodrigo Catalo, 56, security guard ng Golden Home UPVC Corporation na nakasaksi sa insidente sinabi nitong nakita niya ang biktima na naglalakad habang may kausap umano sa telepono habang papunta sa nakaparada nitong sasakyan na kulay pulang Toyota Montero na may conduction sticker na No. NK9998.,Nang bigla nalang umanong dumating ang isang kulay itim na kotse at huminto ‘di kalayuan sa biktima at bumababa ang lalaking sakay nito at basta nalang pinagbabaril sa iba’t ibang parte ng katawan si Mingoa na agarang ikinasawi nito.",,
"Stude na biktima ng hazing, anak ng mayor",,"Tukoy na ng Southern Police District (SPD) ang mga suspek na mi­yembro ng isang sorority group at responsable umano sa pag-hazing sa isang sophomore tourism student ng Lyceum of the Philippines University na anak ng isang mayor sa Lemery, Batangas na ginanap sa isang abandonadong bahay sa Las Piñas City kamakailan.,Sa panayam kay SPD Director Chief Supt. Tomas Apolinario Jr., kahapon lamang na nakilala ng biktimang si Larissa Colleen Alilio, 18, ang mga kaklase nito na pawang mga miyem­bro umano ng Tau Gamma Sigma Sorority ang responsable sa pag-hazing sa kanya sa pamamagitan ng mga lara­wan ng mga ito.,Ngunit pansamantalang hindi muna binanggit ang mga pangalan ng mga ito dahil sa patuloy pa rin nagsasagawa ng masusing imbestigasyon ang Las Piñas City Police hinggil dito.,“Nakausap na namin siya at naibigay niya ‘yung mga pangalan pero hindi pa namin maibibigay sa nga­yon,” ayon kay Apolinario.,Sinabi ni Aplona­rio na nasa 30 miyembro ng naturang sorority ang gumagawa sa biktima at sampu dito ay nakilala na.",,
Bong Revilla lilitisin na,,"Inatasan ng Sandiganbayan ang Philippine National Police (PNP) na dalhin sa kanilang tanggapan si dating Sen. Ramon “Bong” Revilla Jr., ngayong umaga dahil sisimulan na ang paglilitis sa senador sa kasong plunder.,“You are hereby directed to PRODUCE accused Ramon Bong B. Revilla Jr., and Richard A. Cambe before this Court, at the Sandiganbayan Building, Commonwealth Ave., for. Batasan Rd., Quezon City on January 12, 2017 at 8:30 in the morning for the Trial,” ayon sa produce order na inilaban ni Division Clerk of Court Estela Teresita Rosete kahapon.,Bukod kay Revilla ay inatasan din ng Sandiganbayan ang PNP na dalhin din ang kanyang dating chief of staff na si Atty. Richard Cambe na nahaharap din sa kasong pandarambong.,Magugunita na sinampahan ng Office of the Ombudsman ng kasong plunder sina Revilla at Cambe dahil tumanggap umano ang senador ng P224.5 million kickback sa kanyang pork barrel na idinaan sa non-government organizations (NGOs) ni Janet Lim-Napoles.",,
Kanong wanted dinakma,,"Kalaboso ng mga tauhan ng Bureau of Immigration (BI) ang isang Amerikano na wanted sa ­bansa nito dahil sa pagpatay matapos ang isinagawang ope­rasyon sa pinagtataguan nito sa Subic, Zambales.,Kinilala ni BI Commissioner Jaime Morente ang nadakip na dayuhan na si Yoshikoson Umeko Haddon, 28-anyos, ng mga tauhan ng fugitive search unit (FSU) ng ahensya.,Paliwanag ni Morente, naglabas ito ng mission order laban kay Haddon makaraang makatanggap ang impormasyon sa US embassy na kinansela na ng State Department ang pasaporte ng nasabing dayuhan kung kaya’t idineklara na itong ­undocumented alien.,Kasalukuyan nang nakadetine si Haddon sa BI detention facility sa Camp Bagong Diwa habang ini­hahanda ang deportasyon laban dito para mapabalik sa US.,Base sa record ng BI, naglabas ang US district court sa Virgina ng warrant laban kay Haddon noong nakalipas na Setyembre 2016 dahil sa kasong murder na kinasasangkutan nito.",,
All set sa Miss U!,,"‘All set’ na ang security preparations ng Philippine National Police (PNP) para sa idaraos na Miss Universe beauty pageant sa bansa sa Enero 30 ng taong ito.,Sa isang press briefing kahapon, sinabi ni Sr. Supt. Emmanuel Licup, Task Force Operations ng Miss Universe, “in place” na ang mga security personnel na kanilang ide-deploy.,Nasa 1,300 mga pulis ang kanilang inilaan para magsilbing security personnel sa mga billeting areas ng mga kandidata kabilang dito ang onboard security para sa mga ito.,Samantala, sinabi ni Licup na nananatiling ‘no terror threats’ sa ngayon pero hindi naman isinasantabi ng PNP ang posibilidad na magsagawa ng pananabotahe ang teroristang grupo subalit kanilang sisiguraduhin na hindi makakaporma ang mga masasamang loob.",,
SOLON SA NARCO MAYORS: MANGINIG NA KAYO!,,"Pinayuhan ng chairman ng House committee on dangerous drugs na si Surigao del Norte Rep. Robert Ace Barbers, ang mga mayors na sangkot sa iligal na droga na huwag balewalain ang banta ni Pangulong R­odrigo Duterte dahil seryoso ang Pangulo sa laban sa mga ito.,Ginawa ni Barbers ang pahayag matapos manawagan si Duterte sa mga narco mayor na sangkot sa iligal na droga na mag-resign na sa kanilang puwesto dahil kung hindi ay mamamatay ang mga ito.,“Lahat ng mga guilty na mayor must heed to the call of the President or else they might suffer the consequences dahil seryoso ang Pangulo natin sa anti-illegal drug war” ani Barbers.,Gayunpaman, sinabi ng mambabatas na kailangang pangalanan na ng Pangulo ang mga mayor, governor na nasa kanyang listahan na drug lord at kung hindi man ay protektor sa iligal na droga sa kanilang nasasakupan.,“Palagay ko dapat nang pangalanan ng Pa­ngulo ‘yung mga nasa kanyang listahan. Hindi lang mayor, siguradong may vice mayor dyan (na sangkot sa ilegal na droga) o siguradong mayroon ding vice governor sa illegal drug trade,” anang mambabatas.,Tuwing humaharap sa publiko si Duterte ay bitbit nito ang makapal na listahan ng mga taong sangkot sa iligal na droga na kinabibilangan ng mga mayors at iba pang pulitiko.,Sang-ayon naman si Senator Sherwin Gatcha­lian sa panawagan ni PDU30 sa lahat na politikong sangkot sa droga na magbitiw na lamang sa kani-kanilang posisyon.",,
"Traslacion 2017, record-holder",,"Matapos maitala ang 22 oras at 19 na minutong prusisyon, nagtala ng rekord ang Traslacion 2017 bilang pinakamatagal na Traslacion ng Itim na Nazareno.,Eksakto alas-3:42 ng madaling-araw nang tuluyang maipasok sa Simbahan ng Quiapo ang Poong Itim na Nazareno kung saan umabot ng 22-oras at 19 na minuto ang prusisyon ng Itim na Nazareno matapos ang misang isinagawa sa labas ng simbahan.,Taong 2012 nang maitala ang pinakamatagal na prusisyon na tumagal ng 22-oras. Na-break ang rekord na ito kahapon ng madaling-araw.,Sa kabuuan, idineklara ni PNP chief Director General Ronald ‘Bato’ dela Rosa na “generally peaceful” ang pinakamalaking selebrasyong ito ng Catholic faith sa Pilipinas.,Pinapurihan naman ni Manila Mayor Joseph Estrada ang PNP, AFP, ang Simbahang Katolika at ang milyong deboto sa mapayapang pagdaraos ng Traslacion 2017.",,
4th disbarment case vs De Lima,,"Pinagsusumite ng Kor­te Suprema si Senadora Leila de Lima ng kontra-salaysay sa ikaapat at panibagong disbarment case na inihain laban sa mambabatas.,Ang disbarment complaint ay inihain ng isang Atty. Fernando Perito.,Binigyan ng 10-araw ng Korte Suprema si De Lima para sumagot sa nasabing reklamo.,Hindi naman inilahad ng Korte Suprema kung ano ang batayan ni Perito sa disbarment complaint laban sa senadora.,Una rito, naghain na rin ang Volunteers Against Crime and Corruption (VACC) at s­ina dating National B­ureau of Investigation (NBI) De­puty Directors R­uel L­asala at Reynaldo E­smeralda ng disbarment complaint laban kay De Lima na nag-ugat naman sa kanyang pakiki­pagrelasyon sa dati nitong driver/bodyguard na si Ronnie Dayan.,Si De Lima ay ina­akusahan ng paglabag sa Code of Professional Responsibility at sa Lawyers’ Oath dahil sa tinatawag na gross immorality.,May nakabinbin na ring dalawa pang disbarment complaints laban kay De Lima na inihain nina Atty. Agustin Sundiam at Atty. Ricardo Rivera na nag-ugat naman sa pagsuway nito sa temporary restraining order (TRO) ng Korte Suprema na pumigil sa pagpapatupad ng watchlist order ng Department of Justice (DOJ) laban kay da­ting Pangulong Gloria Arroyo noong nakalipas na taong 2011.",,
"Gina Lopez, 3 pa kinasuhan",,"Dahil sa maanomalyang pagbili ng isang monitoring equipment, kinasuhan sa Office of the Ombudsman si Environment Secretary Gina Lopez at 3 pang opisyal ng Environmental Management Bureau (EMB) ng ahensya.,Maliban kay Lopez, kabilang sa kinasuhan ng administratibo at kriminal sina Jean Rosete at Teresita Peralta nang sampahan ni EMB at consultant na si Leo Jasareno.,Nag-ugat ang reklamo sa maanomalyang pagbili umano ng EMB-DENR Air Monitoring Section ng equipment na Differential Optic Absorption Spectroscopy (DOAS) noong 2006 at 2010 mula sa kumpanyang Electrobyte nang hindi man lamang dumaan sa isang market research. Ang DOAS ay isang air quality monitoring.,Sa inihaing reklamo ng United Filipino Consu­mers na sina Rodolfo Javellana at Maniel Galvez, iginiit nito na malinaw na pinapaboran ng ahensya ang Electrobyte sa naganap na dalawang biddings, sa katunayan umano ay 2013 pa bayad ang kumpanya gayong nito lamang naikabit ang nasabing equipment.,Damay naman sa kaso si Lopez dahil ilang beses na umanong inireklamo ng grupo ang nasa likod ng pagbili ng DOAS subalit walang naging aksyon dito ang kalihim na tila kinukunsinti umano ang iligal na transaksyon.",,
"Upak kay VP Leni, organisado!",,"Mula sa organisadong grupo at hindi lang ordinaryong social media user ang nasa likod ng walang puknat na paninira kay Vice President Leni Robredo.,Ito ang suspetsa ng Office of the Vice President sa pamamagitan ng spokesperson ng bise presidente na si Georgina Hernandez dahil maya’t maya ay mayroong mga isyung ibinabato sa kanila sa social media.,“Sa totoo lang, si VP Leni talaga ang nagi­ging biktima at nakakatanggap ng organisadong paninira talaga sa social media. Itong huli ang #Leni­Leaks,” pahayag ni Hernandez.,Kasama sa mga misinformation na umaabot kay Pangulong Rodrigo Duterte dahil sa social media ay ang umano’y pagdalo ni Robredo sa anti-Duterte rallies na kailan man ay hindi umano ginawa ng pangalawang pangulo.,Pawang walang kato­tohanan aniya ang mga nakakarating na impormasyon sa Pangulo na nagsisimula lahat aniya sa social media kaya naniniwala ang kampo ni Robredo na organisado ang grupong naninira sa kanila.,“Kumbaga, walang katotohanang bagay na tama po kayo, iyong pinaniniwalaan na lang din bilang totoo. At mukhang nanggagaling po talaga ito sa organisadong paninira na nakikita sa social media,” ayon pa kay Hernandez.",,
Duterte gov’t ‘very good’ pa rin — survey,,"Nananatiling very good ang satisfaction rating ng administrasyong Duterte sa fourth quarter survey ng 2016 ng Social Weather Station (SWS) na inilabas kahapon.,Bagama’t kinlasipikang “very good” ay nabawasan ng limang puntos ang satisfaction rating ng Duterte administration kumpara sa nakaraang survey.,Sa kasalukuyang survey ng Duterte admin ay nakapagtala ito ng +61 satisfaction rating, bumagsak ng limang puntos mula sa dating +66 noong third quarter survey.,Ayon sa SWS sa 1,500 adults na sinurvey, 73% ang satisfied sa national government, 12% ang hindi satisfied at 15% ang undecided.,Isinagawa ang survey noong Disyembre 3-6 na may sampling error margins na +3 points sa national percentages, +4 sa “Balance Luzon” at +6 points sa Metro Manila, Visayas at Mindanao.,Lumabas rin sa survey na bumagsak ng pitong puntos ang suporta ng masa o Class D sa administrasyong Duterte at naging +61.,Nananatili namang excellent ang satisfaction rating ng Mindanao sa iskor na +78 habang very good sa Visayas, +58.,Sa Balance Luzon ay napanatili ng Duterte admin ang very good rating sa markang +56 at very good sa Metro Manila sa iskor na +53.",,
MASAKER SA DAGAT,,"Walong tripulante ng isang fishing vessel ang kumpirmadong patay matapos imasaker ng mga pirata sa karagatang sakop ng Zamboanga City.,Sa inisyal na impormasyon mula kay Coast Guard Spokesperson Commander Armdand Balilo, nilusob ng mga pirata ang FB NR o Hulbot-hulbot habang ito ay nag­lalayag sa bisinidad ng Siromon Island, 11 Island Group, Zamboanga City.,Sinabi ni Balilo na bukod sa walong patay, lima pa ang nawawala at dalawa ang nakaligtas na nakilalang sina Nomar Sakandal at Ervin Banaan.,Nabatid na tumalon mula sa sasakyang pang-isda ang limang nawawala na siyang hinahanap ngayon ng search and rescue operation ng PCG.,Kasalukuyang nasa pangangalaga na ng pulisya ang dalawang nakaligtas habang patuloy na hinahanap ang lima pa.,Naganap ang atake nitong Lunes ng gabi ilang milya sa isla ng Siromon, ayon kay Brgy. Captain Daud Bakil. Karamihan sa mga pinaslang ay mga Kristiyano.,Napag-alaman na tinanong pa ng mga pirata kung mga Muslim ang mangingisda at sinabihang magdasal at nang hindi makapagsalita ay agad silang pinaulanan ng bala. Nabawi naman ang mga bangkay sa kanilang barko at lahat ay nakatali pa ang mga kamay.",,
Lumubog na MV Starlite Atlantic tukoy na,,"Lumaki ang pag-asang makita ang lumubog na barkong pampasahero sa karagatang sakop ng lalawigan ng Batangas habang nanalasa ang bagyong Nina noong Disyembre 26, 2016 na ikinasawi ng 14 katao at 18 pa ang nawawala.,Ito ay matapos na matukoy na ng Philippine Coast Guard (PCG) ang lokasyon ng lumubog na MV Starlite Atlantic na pag-aari ng Starlite Ferries Inc. sa karagatang sakop ng nasabing lalawigan.,Ayon kay PCG spokesperson Comman­der Armand Balilo, base sa isinagawang survey ng hydrographic vessel ng National Mapping and Resource Information Agency (NAMRIA) may na-detect na mala­king bagay na nasa 78 metrong lalim sa bisini­dad ng Malajibomanoc Island sa Batangas.,Sinabi ni Balilo na kukumpirmahin pa ng mga divers nito kung ito nga ang lumubog na barko kung saan pag-uusapan ng PCG at mga divers kung paano ang isasagawang pagsisid dito.,Partikular na nais na malaman ng PCG kung nasa ilalim na lumubog na barko ang 18 nawawala pa ring tripulante kasama umano dito ang mga nag-o-OJT na mga estudyante.,Mayroon din aniyang na-detect na oil spill sa ilalim ng dagat subalit hindi naman ito mapanganib.",,
Tatad baka mauna pa! — PDU30,,"To the rescue rin ang ilang opisyal ng Palasyo ng Malacañang para pasinungalingan ang naglabasang ulat na nagtungo ng China si Pangulong Rodrigo Duterte noong holiday season at diumano’y nagpagamot sa kilalang cancer hospital doon.,“It’s not true,” tugon ni Presidential Communications Office (PCO) Secretary Martin Andanar nang hingan ng reaksyon ng Abante sa isyung pinaputok ni da­ting Sen. Francisco ‘Kit’ Tatad sa kanyang kolum sa pahayagang The Manila Times.,“Sabi ni Presidente (Rodrigo Duterte) baka mauna pa si (ex-Sen. Kit) Tatad,” ayon kay Andanar.",,
"Marcos burial sa LNMB, sinimento ng SC",,"Ibinasura kahapon ng Supreme Court (SC) ang petisyong kumukuwestiyon sa hurisdiksyon ng Kataas-taasang Hukuman at ni Pangulong Rodrigo Duterte hinggil sa usapin ng paglilibing kay da­ting Pangulong Ferdinand Marcos sa Libingan ng mga Bayani (LNMB).,Ayon sa SC Public Information Office, walang inilabas na paliwanag ang SC kung bakit ibinasura ang petisyon na inihain ng isang Atty. Conrado Manicad.,Si Marcos na inili­bing sa LNMB noong Nobyembre 18, ay gumising sa galit ng mga anti-Marcos groups sa katwirang hindi umano ito marapat sa himlayan ng mga bayani dahil sa mga paglabag nito sa karapatang-pantao sa ilalim ng mapanupil na Martial Law.,Pinagtibay ng SC ang desisyong inilabas nito sa botong 9-5-1 noong Nobyembre 8 na pumapabor sa paglili­bing sa dating pangulo na sinuportahan naman ni Pangulong Duterte.",,
Warden sibak sa Cotabato jailbreak,,"Bunsod ng naganap na jailbreak sa North Cotabato District Jail (NCDJ) sa Kidapawan City, tuluyan nang sinibak sa puwesto ang Jail Warden nito.,Iniutos ni DILG Secretary Ismael Sueno ang pagsibak kay Jail Warden Supt. Peter Bongat kasunod na rin ng kahilingan ni North Cotabato acting Go­vernor Shirley Macasarte-Villanueva.,Matatandaang nilusob ng armadong grupo ang nasabing bilangguan noong Enero 4 ng hatinggabi na nagresulta sa pagpuga ng may 158 inmates at pagkamatay ng 7 katao.,Napag-alaman na ang tinaguriang biggest jailbreak sa bansa ay inilunsad ng grupo ni Commander Derbi.,Dahil dito, sinibak si Bongat matapos ilabas ang resulta ng initial observations at report tungkol sa insidente, na may indikasyon na may kapabayaan ang opisyal dahilan kaya maaaring isisi sa kanya ang pagtakas ng mga preso.,Sa pinakahuling report, umaabot pa lamang sa 58 ang na-account ng mga awtoridad na inmates kung saan 10 dito ang napatay sa manhunt operation.",,
Pope Francis: ‘Never kill in God’s name’,,"Tahasang kinondena ni Pope Francis ang mga pang-aatake ng mga terorista na ginagamit ang pa­ngalan ng Diyos sa buong mundo.,Sa kaniyang pagsasalita sa Vatican diplomatic corps, sinabi ng Santo Papa na walang sinumang tao sa mundo ang puwedeng pumatay sa ngalan ng Diyos.,Aniya, hindi ipinag-uutos ng Diyos na pumatay ng kapwa ang isang tao.,Kasabay nito ay nagbabala ang Santo Papa na ang kahirapan ay siyang magsisilbing ground para sa radikalisasyon.,Dagdag pa nito na ang fundamentalist terrorism ay bunga ng spiritual poverty na idinudugtong sa social poverty.,Maaari lamang aniya itong masugpo kapag pagtibayin ng mga religious at political leaders ang kanilang pagtuturo ng tama.,Inihalimbawa ng Santo Papa ang nangyayaring pagpatay ng mga terorista sa mga sibilyan sa mga bansa sa Europe, Africa, Asia, Gitnang Silangan at Estados Unidos noong nakalipas na taon.",,
Graft vs Zambo ex-mayor,,"Kinatigan ng Office of the Ombudsman ang pagsasampa ng kasong graft laban sa dating alkalde at mga miyembro ng Sangguniang Bayan ng Sibuco, Zamboanga del Norte matapos itong magpalabas ng iligal na resolus­yon na nagbibigay kapangyarihan sa alkalde na siya lamang ang may awtorisasyon na pumirma at magpalabas ng tseke para sa munisipalidad.,Kabilang sa kinasuhan ay sina dating Sibuco Mayor Norbideiri Edding, mga SB members na sina Norbryan Edding, Malik Tutuan, Nas­ser Mahamod, Absar Ca­ril, Jaapal Dodong, Abbas Samson at Misal Hawari.,Nag-ugat ang kaso noong 2010 nang mag-akda ng isang resolus­yon ang Board Member na si Edding, kapatid ng alkalde na nagbibigay kapangyarihan dito na siyang lumagda sa mga tseke, nag-apruba ng disbursement vouchers at payrolls.,Giniit ng Ombudsman na malinaw na paglabag sa batas ang ginawa ng mga respondents.",,
Isalba ang nag-iisang PH ‘metal church’,,"Nananawagan ng tulong ang mga opisyal ng San Sebastian Basilica Conservation and Development Foundation, Inc., sa publiko para masagip mula sa unti-unting pagkasira ang natatanging Metal Church sa Pilipinas na kilalang tahanan ng 400-anyos na replica ng Our Lady of Mount Carmel.,Ayon kay Tina Paterno, executive director ng San Sebastian Basilica Conservation and Development Foundation, Inc., lingid sa kaalaman ng maraming mananampalataya, ang natatanging detalye ng pagkakalikha sa San Sebastian Church nang itayo ito halos 125 taon na ang nakalilipas.,Aniya, malaking bahagi ng San Sebastian Church ang unti-unti nang kinakain ng mga kalawang kaya naman nais ng San Sebastian Basilica Conservation and Development Foundation, Inc. na mapreserba ang orihinal na itsura nito.",,
Traslacion 2017: Faith power muling ipinakita sa mundo,,"Muling ipinakita ng mga Katoliko sa buong mundo ang debosyon nito sa Mahal na Poong Hesus Nazareno na ginanap na Traslacion kahapon, Enero 9.,Walang mahulugang karayom ang dami ng tao na dumalo sa “Pahalik” sa Quirino Grandstand mula araw ng Sabado hanggang araw ng Lunes kung saan ganap na alas-5:32 ng madaling-araw nang simulang umusad ang karosa ng Itim na Nazareno.,Sa kabila ng may ilang deboto ang nasugatan dahil sa pag-uunahan na makalapit sa Andas ay masaya at nagbubunyi ang mga deboto na iwinagayway ang mga puting panyo o tuwalya bilang pagpapakita ng debosyon ng mga ito.,May ilan sa mga deboto ang hindi napigilan na maiyak nang magsimulang umusad ang Andas sa pag-asang masasagot ang kahilingan ng mga ito sa Itim na Nazareno.,Isinasagawa ang 10 kilometrong Traslacion mula Quirino Grandstand hanggang Quiapo Church tuwing Enero 9 kung saan 8 hanggang 10 milyong deboto ang taunang nakikibahagi sa nasabing tradisyon.,Samantalang mahigit sa 3,000 pulis kasama na ang mga tauhan ng Armed Forces of the Philippines (AFP) at barangay tanod ang ipinakalat sa rutang dinaanan ng prusisyon upang matiyak ang kaligtasan ng mga debotong dadalo sa pagdiriwang.",,
Robredo rating dumausdos din,,"Hindi lamang si Pa­ngulong Rodrigo Duterte ang bahagyang dumausdos ang grado sa tao kundi maging si Vice President Leni Robredo kung saan ang nakitang sangkap ng pagbaba ay ang pag-exit nito sa gabinete ng admi­nistrasyong Duterte.,Bumaba ng pitong puntos o naging 58% mula sa dating 65% ang trust rating ni Robredo, ayon sa Pulse Asia survey.,Isinagawa ang survey nu’ng nakaraang Disyembre 6-11, 2016 dalawang linggo matapos itong mag-resign bilang housing czar. Mayroon itong 1,200 respondents.,Nauna nang inilabas ang trust at approval rating survey ni Pangulong Rodrigo Duterte ng nasabi ring survey firm na nakakuha ng 83% na bu­maba ng tatlong porsi­yento mula sa dating 86%.,Gayunman, sa kabila ng pagdausdus ng trust rating nina VP Leni at PDU30 ay lumalabas na silang dalawa pa rin ang tanging pinagkakatiwalaang mga opisyal ng gobyerno ng mayorya ng mga Filipino.,May error margins na +3% sa national level at + 6% sa regional ang survey.",,
KOKO TUMUKOD SA 2017 BUDGET,,"Dinepensa kahapon ni Senate President Aquilino ‘Koko’ Pimentel III ang 2017 national budget mula sa alegasyong nasi­ngitan pa rin umano ito ng “pork barrel” na una nang idineklara ng Korte Suprema na unconstitutional.,Si Senador ­Panfilo Lacson ang nagbunyag na may nasilip umano siyang naisingit na pork barrel allocation sa 2017 budget.,Paliwanag ni Pimentel, nagkaroon lamang ng ibang pagkakaintindi o interpretasyon ukol sa kahulugan o depinisyon ng pork barrel system kung kaya’t pinaghinalaang muling nasingitan ng pork barrel ang 2017 budget.,“I think we have a basic difference in our des­cription or definition of what constitutes a return to the pork barrel system,” ayon kay Pimen­tel kasabay ng paglilinaw na sa desisyon ng korte sup­rema, pinagbabawal lamang nito ang pakiki­alam ng mga mambabatas sa implementasyon ng proyekto at hindi naman sa budget process.,Maging si Senate President ­Pro-Tempore Franklin Drilon ay dinepensa rin ang 2017 budget kasabay na rin ng pag-amin nito na siya mismo ay nagsumite ng kanyang proyektong maaaring pondohan nito.,Kaalinsunod na rin ito sa alegasyong nasingitan ang 2017 budget ng pork barrel para sa mga mam­babatas.,Ayon kay Drilon, hindi niya itinatanggi at ikinahihiya na nagsumite siya ng proyekto ngunit ito’y nasa kapasyahan pa rin naman umano ng Pangulo.",,
"VP Leni kay Aguirre: “Justice ka, ‘wag kang sinungaling…”",,"Sinopla ni Vice President Leni Robredo si Department of Justice (DOJ) Sec. Vitaliano Aguirre II dahil sa pagsisinunga­ling nito nang sabihin na nakitulog umano siya sa bahay ng Fil-Am philanthropist na si Loida Nicolas-Lewis.,“Ako? (Napatawa) Naku, nakakalungkot naman po. Kung totoo po na sinabi iyan ng ating DOJ Secretary.,Pati ba naman siya kabahagi na ng pagsisinungaling?” ani Robredo sa panayam sa Marinduque kahapon kung saan binisita at binigyan ng ayuda ang mga biktima ng bagyong ‘Nina’.,Ginawa ni Robredo ang nasabing reaksyon matapos sabihin umano ni Aguirre na nag-overnight si Robredo sa bahay ni Nicolas-Lewis na siyang nasa likod umano ng Global Filipino Diaspora Council (GFDC) na tinatawag na #LeniLeaks noong nasa Amerika ito.,Si Robredo ay nagbakasyon sa Amerika kasama ang kanyang tatlong anak at ina na 80-anyos na para sa reunion ng kanilang pamil­ya noong Pasko subalit agad na bumalik matapos manalasa ang bagyong ‘Nina’.,“Secretary po siya ng DOJ, sana po hindi siya nagsasabi ng mga kasinungalingan. Kasi iyon po talaga, kasinungalingan. Hindi ko po nakausap, hindi ko nakita man lang pagpunta ko ng America,” ani Robredo.,Sinabi ni Robredo na isa si Nicolas-Lewis sa mga supporters nito nu’ng tumakbo ito bilang kinatawan ng Camarines Sur sa Kamara noong 2013 dahil isa itong Bicolana subalit mula noon ay hindi na niya ito nakakausap kahit sa telepono.,Mariing itinanggi rin ng Bise Presidente na kabahagi siya ng Yahoo group na tinawag ng palasyo ng Malacañang na #LeniLeaks na ang layon umano ay patalsikin si Pangulong Rodrigo Duterte sa kapangyarihan.,Samantala, sinabi naman kahapon ni Aguirre na walang balak ang kanyang tanggapan na imbestigahan sa ngayon ang diumano’y nabistong plano ng mga supporters ni Robredo na patalsikin ang Pangulo.,“Iilan lang naman sila. They are just making noise although may pera sila,” anang kalihim.",,
Israeli ambassador nag-sorry sa London,,"Humingi ng paumanhin ang Israeli ambassador sa London matapos mahuli sa camera ang isa nitong tauhan na nagsasabing nais niyang pabagsakin si British Foreign Office Minister Alan Duncan.,Sa ulat, kinumpirma ng isang tagapagsalita ng British Foreign Office na humingi sa kanila ng tawad si Israeli Ambassador Mark Regev, at nalinawan naman silang hindi ito sumasalamin sa pa­nanaw ng embahada o ng pamahalaan ng Israel.,Sinasabing palihim na na-video-han ng isang undercover reporter ang senior political officer na si Shai Masot habang kausap ang dating aide ng isa pang minister na si Maria Strizzolo tungkol sa mga British lawmakers.,Sa pag-uusap, sinabi ni Duncan na alam ni Strizzolo kung sinong mambabatas ang gusto nitong pabagsakin sa pulitika, at nang tanungin pa, tinukoy nitong ito ay ang deputy foreign minister.",,
"‘Wag humusga, pag-ibig ang pairalin — Tagle",,"Tinumbok kahapon ni Manila Archbishop Luis Antonio Cardinal Tagle ang panghuhusga bilang ugat ng pagkakawatak-watak ng sambayanan.,Ang paraan upang matalo ang pagkakahati ay pairalin ang pag-ibig at respeto sa kapwa at sa magkakaibang opinyon.,Sa kanyang homily sa Quirino Grandstand kasabay ng Kapistahan ng Poong Nazareno, sinabi ni Tagle na dapat na gami­ting halimbawa ng taumbayan ang ipinakitang pagmamahal ni Hesus Nazareno upang maalis ang pagkakawatak-watak ng mamamayan.,“Kasi po ang pagkakahati-hati kalimitan bunga ng panghuhusga, sila mali, ako tama, magkaiba kami kayo marumi, ako malinis magkaiba tayo,” sabi ni Tagle.,Hinikayat ng kardinal ang lahat na sa halip na husgahan ang kapwa na nagkamali ay tulungan ito sa halip na yurakan.,“Kapag merong tao na natutukso huwag nating huhusgahan na tayo’y nagmamalinis na hinihiwalay ang sarili, sa halip alalahanin na tayo ay natutukso rin at kung s’ya ay natutukso siguro kami ang dapat magtulungan,” dagdag pa ng Arsobispo ng Maynila.",,
“Diyos ang sira ulo!” — PDU30,,"Muli na namang humirit ng ilang “pakagat” at panggulat na pahayag si Pangulong Rodrigo Duterte na ayon sa Presidente ay kadalasang sinasakyan ng media pero hindi naman umano dapat na sineseryoso.,Sa kauna-unahang talumpati ngayong 2017 matapos humarap kahapon ng hapon para sa mass oath-taking ng mga bagong talagang opisyal ng gobyerno na ginanap sa palasyo ng Malacañang, muling inihayag ni Pangulong Duterte na pagdating sa credential sa pag-aaral ay wala naman talaga siyang masyadong maibibida at maipagyayabang dahil hindi naman nalalayo sa palakol ang kanyang mga grado.,“Ako lang ang medyo tagilid dyan…As like as the other we go by the majority sa totoo lang tayo hanggang 77, 78 ganun, okay naman ‘yan wala akong maipagyabang kaya dinadaan ko na lang sa extrajudicial killings….hehehe…wala akong credentials na maipagyabang,” sabi ni Duterte.,Sa mga ganitong pahayag aniya ay madalas na nagpipiyesta ang media.,Inihalimbawa rin ni Pangulong Duterte at nagbalik-tanaw ito sa nauna na niyang pahayag patungkol sa pagkausap nito sa Diyos.,“Itong media…I’m coming in from Laos, it was a long haul…almost four hours pagdating namin sa Davao…may presscon, ang tinanong ba naman sa akin…tingnan mo talaga itong media oh, media…sabing ganun meron ka na bang…have you resolved the issue of not cursing, epithets and all in public hindi ka na magmura sabi ko anak ng p*ta sa lahat ba naman ng problema ng Pilipinas…sabi ko while I was flying in I was looking out of the window…dark and there was a brilliant light Jesus Christ appeared to me said you stop your cursing in public alam mo would you believe it naniwala itong mga…hindi ko talaga akalain na naniwala,” ayon pa sa Pangulo.,“Tapos sinabi ‘Duterte sinabi medyo may sira ‘yan…’ Ganun daw ako sira ulo,” sabi pa ng Pa­ngulo.,“…if it really happened and God talk to me rather than me talking to him ang sira ulo ang Diyos hindi ako. Bakit ako kausapin… basta gusto kong magbiro, magbiro ako…,” giit pa ni Duterte.",,
PDU30 NAGPAGAMOT SA CHINA?,,"Importanteng sagutin ng Malacañang kung totoo o hindi na nagpagamot si Pangulong Rodrigo Duterte sa isang cancer hospital sa Guangzhou, China sa mahigit isang linggong hindi pagpapakita sa publiko pagpasok ng taong 2017.,“All the President should do is inform the people about the status of your health because that is national security issue.”,Ito ang pahayag ni Magdalo partylist Rep. Gary Alejano bilang reaksyon sa kolum ni da­ting Sen. Francisco ‘Kit’ Tatad sa pahayagang The Manila Times kung saan isinulat dito na bumisita diumano ito sa world famous Fuda Cancer Hospital ng Guangzhou (dating Canton) sa lalawigan ng Guangdong sa China.,Sa kolum ni Tatad na inilathala ng naturang pahayagan kahapon, sinabi nito na nakatanggap umano siya ng impormasyon sa kanyang source na nagtungo diumano si Duterte, sakay ng isang private plane, sa Guangzhou China.,“…coming from a chain of usually reliable source, that DU30, in fact, leave Davao on board a private executive plane that flew him to China for a meeting with doctors at the world-famous Fuda Cancer Hospital in Guangzhou (formerly Canton) Guangdong Province.”,“Totoo man ‘yan o hindi, dapat sumagot ang mga tao ng Pangulo,” giit ni Alejano.,Makaraan ang halos maghapong pagtatanong ng media, sumagot si Special Assistant to the President (SAP) Sec. Christopher ‘Bong’ Go at mariing itinanggi ang walang katotohanang impormasyon.,Hinamon din nito ang media na i-check kung may rekord na magpapatunay na nagtungo sila ng China ni Pangulong Duterte.,“Not true. One hundred percent, hindi kami lumabas (ng bansa). Check n’yo. Hindi kami lumabas ng bansa,” pagbibigay-diin ni Go sa panayam ng media kahapon.,Makailang beses nang pinabulaanan ni Pangulong Duterte ang pagkakaroon ng kanser pero inamin nito na mayroon siyang Buerger’s disease, Barrett’s esophagus at problema sa gulugod na dulot ng pagkakaaksidente sa pagmomotorsiklo.,Umiinom umano ang Pangulo ng synthetic opioid analgesic na ang tawag, ayon kay Tatad ay Fetnalyn “….which is mainly coming from China, which said to be at least 50 times stronger than heroin and used by cancer patient to treat pain…”,Ipinunto sa kolum ni Tatad na pitong araw na nawala si Duterte kung saan ang huling public appearance nito ay noong Rizal Day, December 30, kung saan bumisita ito sa mga biktima ng pagsabog sa Hilongos, Leyte.",,
Ex-Iran president pumanaw na,,"Binawian na ng buhay si dating Iranian President Akbar Hashemi Rafsanjani dahil sa atake sa puso.,Sa ulat ng BBC, pumanaw na ang 82-anyos na si Rafsanjani, na dalawang terminong naging pangulo ng bansa mula taong 1989 hanggang 1997.,Bago ang kaniyang kamatayan ay naging mi­yembro ito ng Expediency Council na nag-aayos ng mga sigalot sa parliyamento at ng Guardian council.,Naging maimpluwensiya pa rin ito sa bansa at kilalang tagasuporta ng kasalukuyang pangulo na si Hassan Rouhani.,Pinarangalan naman ni Iran’s Supreme Leader Ayatollah Ali Khamenei si Rafsanjani, na sa kabila ng pagiging magkalaban ng mga ito sa pulitika ay malaking kabawasan naman sa nasabing bansa ang galing nito.",,
DAAN-DAAN SUGATAN,,"Nasa mahigit 300-katao na ang nasugatan sa Traslacion at sa tradisyonal na ‘Pahalik’ ng Itim na Nazareno.,Ayon sa pagtataya ng Manila local government, unang naitala ang 200-katao na nasugatan sa pagsisimula ng Traslacion kahapon ng umaga bago pa ito tumulak.,Sa tala ng Manila Disaster Risk Reduction and Management Office (MDDRRMO), ganap na alas-nuwebe ng umaga, mahi­git 200-katao na ang nagkaroon ng minor injuries.,Ayon sa hepe ng MDRRMO na si Johnny Yu, kabilang dito ang tatlong babaeng deboto na nabalian ng buto nang aksidenteng mahulog at ma­tapakan ng ilang deboto habang tinatangka ng mga itong akyatin ang andas.,Habang 7 deboto rin ang dinala sa Ospital ng Maynila nang aksidenteng mabagsakan ng steel railings.,“So far, we have no untoward incident. We have about 200 injuries but almost all are only minor,” ani Yu.,Marami ring deboto ang inasistehan ng mga rescue groups na nawalan ng malay at nahilo dahil sa pagod at gutom.,Kaugnay nito’y mil­yun-milyong deboto ang dumalo sa kapistahan at ayon naman sa pamunuan ng National Capital Region Police Office (NCRPO) ay maituturing itong “genera­lly peaceful.”,Ayon kay NCRPO Chief Director Oscar Albayalde, bandang ala-una pa lamang ng hapon ay nakikita nilang crowd estimate ay nasa 1.4 milyon na kung saan naunang inasahan nilang nasa 15 hanggang 18 milyon na bilang ng mga deboto ang dadalo.,Alas-singko ng mada­ling-araw ay nagsagawa ng inspection at check-point ang puwersa ng pulisya mula sa Quirino Grand Stand hanggang Quiapo.,Alas-sais kahapon ng umaga ay pinutol ang linya ng komunikasyon at bumalik lamang ito matapos ang 20-oras.,Ang pagkawala umano ng Smart, TNT, at Sun mobile phone services ay doon sa mga ruta ng Traslacion ay dahil sa “security concerns.”,Nauna nang inamin ni Albayalde na ipinatupad ang one kilometer radius signal jamming sa mga mobile phones lalo mula sa andas at no-fly zone sa ibabaw ng Quiapo at karatig-lugar sa Maynila.",,
Brrr! Lalong guminaw sa Baguio,," — Patuloy ang pagbagsak ng temperatura sa lungsod pati na sa mga karatig na mga bayan ng lalawigan ng Benguet dahil sa paghagupit ng hanging amihan.,Bumagsak sa 11.0 deg­rees Celsius ang temperatura kahapon, kung saan mas mababa ito sa naitalang 11.5 degrees Celsius noong nakaraang araw.,Mas mababa naman ang naitatalang tempe­ratura sa Atok, Benguet kung saan matatagpuan ang highest point na nakapagtatala ng 7 hanggang 10 degrees Celsius at mas mababa na naman sa Mt. Pulag, ang ikalawang pinakamataas na bundok sa Pilipinas na nakapagtatala ng may pinaka­mababang tempe­ratura na pumapalo sa 2 degrees Celsius.,Samantala, naitala na ang andap o frostbites sa ilang bahagi ng Benguet, partikular sa Brgy. Madaymen, Kibungan o ang binansagang Little Alaska, sa Paoay, Atok at ma­ging sa Mt. Purgatory.,Pinayuhan ang mga magsasaka dito na dumulog sa mga awtoridad upang hindi mapaba­yaang masira ng tag-lamig ang kanilang mga pananim.,Nagpaalala na rin ang Department of Health (DOH) Cordillera sa publiko na magsuot ng makakapal na damit upang maiwasan ang mga sakit na dulot ng matinding lamig na nararanasan ngayon.,Inaasahang tatagal ang tag-lamig hanggang buwan ng Pebrero.,Naglabas din ng abiso ang Park Management ng Department of Environment and Natural Resources (DENR) na makipag-ugnayan sa mga awtoridad kapag aakyat ng Mt. Pulag dahil posib­leng delikado ang pagpunta roon dahil sa ina­asahang pagbagsak ng temperatura sa 2 degree Celsius.",,
"Bag sa simbahan, tamang alarma sa mga deboto",,"Nabulabog at natensyon ang ilang deboto ng Itim na Nazareno makaraang isang kulay itim na bag ang inakala nilang nagla­laman ng bomba sa harapan ng Sta. Cruz Church kahapon ng umaga.,Ayon sa Manila Police District, alas-7:30 ng umaga nang makatanggap ang mga ito ng tawag mula sa ilang deboto na may nakitang bagahe sa harap ng nasabing simbahan.,Nagdulot ng bahagyang tensyon ang bag na inabandona ng hindi pa natutukoy na nagmamay-ari nito sa harapan ng Sta. Cruz Church sa Ronquillo St., sa Maynila.,Ayon sa mga nakasaksi, may isang tao na sad­yang nag-iwan nang ­nasabing bag kaya inakalang nagla­laman ito ng bomba.,Dahil dito, agad isinailalim sa X-ray ng mga tauhan ng Explosive and Ordinance Division (EOD) ng Manila Police District (MPD) ang nasa­bing kulay itim na bag.,Habang sinusuri, hindi muna pinayagan ang mga tao na makalapit sa bahagi ng simbahan at pinalayo ang mga ito sa nasabing lugar.,Ganap na alas-8:30 ng umaga nang tuluyan itong mabuksan at natuklasan na wala namang nakitang bomba at sa halip ay t-shirt lang ng Black Nazarene at iba pang personal na gamit ang laman.",,
"Bagong laya, nirapido",,"Patay ang isang 19-anyos na bina­tilyo na bagong laya lamang nang pagbabarilin ng hindi pa nakikilalang mga naka-bonnet na riding in tandem kahapon ng madaling-araw sa Pasay City.,Kinilala ni Sr. Supt. Lawrence Coop, hepe ng Pasay City Police ang biktimang si Noel Maraya Jr. ex-convict at taga-No. 12 Mars St. Arroville, Sun Valley Barangay 198, Zone 20 Pasay City.,Si Maraya ay namatay noon din sanhi ng dalawang tama ng hindi pa mabatid na kalibre ng baril sa dibdib nito.,Ayon kay Coop, nagyari ang insidente dakong alas-2:30 ng madaling-araw kahapon sa Sun Valley Drive, Barangay 196, Pasay City, habang naglalakad papauwi sa kanilang bahay si Maraya kasama ang ‘di pinangalanang kaibigan.,Ayon sa mga saksi, naglalakad ang biktima kasama ang kanyang kaibigan nang biglang sumulpot ang dalawang motorsiklo na may lulang apat na kalalakihan na pawang naka-bonnet at pagtapat sa biktima ay kanilang pinagbabaril.,Agad na tumakas ang mga suspek lulan ng dalawang motorsiklo samantalang duguan at wala ng buhay na nakahandusay ang biktima sa kalsada nang kanilang iwan.,Sinabi ni Coop, na kakalaya lamang ni Maraya sa kasong robbery/snatching nito lamang Disyembre at dati na ring sumuko sa Oplan Tokhang.",,
Kagawad tinodas sa handaan,,"Nauwi sa trahedya ang pakikipagsaya sa isang handaan ng isang barangay kagawad matapos na ito ay pagbabarilin ng ‘di nakilalang suspek sa Brgy. Mabutag, Buenavista, Quezon kamakalawa ng hapon.,Batay sa report ng Buenavista Police, nakikipagsaya sa kanyang mga kabarangay ang biktimang si Kagawad Gerry Gonzales Centes, 44-an­yos, nang bigla na lang itong lapitan ng suspek at pagbabarilin.,Nagtamo ito ng tama sa dibdib na agad nitong ikinasawi. Mabilis namang ­tumakas ang suspek matapos ang pamamaril.",,
BI business as usual,,"Kahit idineklara ng Manila city government na walang pasok sa mga eskwelahan at mga opisina ngayong araw kaugnay ng taunang Traslacion o Kapistahan ng Itim na Nazareno, ‘business as usual’ naman ang transaksyon sa Bureau of Immigration (BI).,Ayon kay BI Commissioner Jaime Morente, ikinonsidera nito ang pagdagsa ng mga dayuhan sa main office ng ahensya sa Intramuros, Manila dahil sa isinasagawang taunang annual report para maging legal ang pananatili ng mga turista sa bansa.,“Although January 9, 2017 was declared a holiday due to Traslacion per declaration of the City Government of Manila in celebration of the Feast of the Black Nazarene, the BI Main Office will be open for business as usual,” nakasaad sa abiso ng ahensya.",,
P50K BAYAD SA MGA NADAMAY LANG,,"Tatanggap ng P50,000 pataas ang bawat “collateral victim” o iyong nadamay o napagkamalan lang sa kampanya ng gobyerno laban sa iligal na droga.,Ayon kay Ako Bicol partylist Rep. Rodel Batocabe, hindi na kailangang maglaan ang gobyerno ng karagdagang pondo para bayaran ang mga inosenteng biktima ng napatay sa anti-illegal drug operations.,“Mayroon budget sa victim of wrongful kil­lings ang government. P50,000 minimum,” ayon sa mambabatas.,Sinabi ng mambabatas na hawak ng Department of Justice (DOJ) ang pondong ito subalit hindi nito matiyak kung magkano ang kabuuan ng pondo na inilalaan ng national government taun-taon.,Kasama umano ang pondong ito sa danyos para sa mga taong biktima ng wrongful conviction o naakusahan at nasentensyahan sa krimeng hindi nito ginawa at nakulong ng ilang taon.,Ayon sa mambabatas, kailangang mabayaran ang mga inosenteng mamamayan na napapatay sa mga anti-drug operations, hindi lamang ng mga pulis kundi ng mga vigilantes.,Dahil dito, kaila­ngang maitatag na aniya ang “task force collateral damage” upang masimulan na ang imbestigasyon at alamin kung ilan sa mahigit 6,000-kataong napatay sa kampanya ng gobyerno laban sa iligal na droga ang maituturing na nadamay lamang o “collateral damage”.,Samantala, ipinapabuhay naman ni House committee on dangerous drugs chairman Robert Ace Barbers ang Barangay Anti-Drug Abuse Councils (BADACs) upang mapa­lakas pa ang kampanya ­laban sa iligal na droga sa grassroot level.,Ayon kay Barbers, kailangan pagtrabahuhin na ang mahigit 42,000 barangay sa buong bansa laban sa iligal na droga dahil sila ang higit na nakakaalam kung sinu-sino sa kanilang mga ka­barangay ang nagtutulak ng iligal na droga.",,
BAGETS BULAGTA SA DRUG BUST,,"Isa na namang menor-de-edad ang bumulagta sa kasagsagan ng anti-drug operations ng mga awtoridad sa Caloocan City kahapon ng madaling-araw.,Sa ulat ni Police Senior Supt. Johnson Almazan ng Caloocan City Police, ganap umanong alas-tres ng madaling-araw nang magsagawa ng buy-bust operation ang mga tauhan ng Station Anti-Illegal Drugs-Special Operation Task Group (SAID-SOTG) sa kahabaan ng Bayabas Alley, Brgy. 154, Bagong Barrio ng nasabing lungsod.,Sinasabing target ng nasabing operasyon ang isang alyas ‘Buboy’ kung saan ay isang pulis ang umano’y nagsilbing poseur buyer.,Subalit sa kalagitnaan ng pakikipagtransaksiyon ay nakatunog si alyas Buboy na ala­gad ng batas ang kanyang pinagbebentahan ng shabu dahilan upang agad siyang magtatakbo papasok sa kanilang bahay kung saan ay mabilis naman siyang hinabol ng pulisya.,Pagpasok sa loob ng bahay ay hindi na rin nagawa pang mahabol ng mga alagad ng batas ang puntiryang suspek matapos na harangin sila ng anak ng kinakasama ni Buboy na nakilalang si Hideyoshi Kawata, 17-anyos habang armado umano ng isang Uzi Machine Gun at akmang pauulanan ng bala ang mga pulis.,Doon na siya inunahan ng mga pulis at pinaputukan bago pa man may masaktan sa hanay ng pulisya na agad nitong ikinasawi.,Tuluyan na ring nakatakas ang amain nitong si Buboy na ginamit umano ang escape door sa ikalawang palapag ng kanilang bahay.,Samantala, napagalaman sa mga residente sa lugar na hiniling na huwag na silang pangalanan na ginagamit umano ni Buboy na drug den ang kanilang bahay, bagay na kinumpirma naman ni Fiscal Darwin Canete.,Ayon din sa mga residente sa lugar, katuwang umano ni Buboy ang anak ng kinakasamang si Kawata sa iligal na gawain nito na kasalukuyan pang kinukumpirma ng mga awtoridad.,Mariin naman itong itinanggi ng ina ng binatilyo na kinakasama ni Buboy at ayon sa kanya ay hindi umano drug den ang kanilang bahay.,Nanindigan din ang ginang na hindi umano armado ng Uzi Machine Gun o kahit ano mang uri ng baril ang kanyang anak nang pagbabarilin ng mga awtoridad.,Umapela rin ang lolo ni Kawata sa mga pulis na beripikahin muna umano ng mga ito ang kanilang mga target bago gumawa ng kahit anong aksiyon.",,
BUHAY SA BUHAY!,,"Todo-todo ang paghihinagpis ng ama ni Mitzi Joy Balunsay, ang 17-anyos na estudyante ng Cavite State University (Cavsu), na pinagputul-putol sa pitong piraso ng dati nitong boyfriend.,“Napakasama mong tao. Dapat hindi ka mabuhay sa mundong ito. Ang kasalanan lang ng anak ko, nagtiwala sa’yo,” emosyunal na pahayag ni Jerry Balunsay, ama ng biktima. Nabatid na OFW sa Riyadh, KSA ang ina ni Mitzi Joy na si Marivic.,Matatandaang nakita ang chop-chop na katawan ni Mitzi Joy noong Sabado na nakasilid sa isang sako ng bigas at ang ibang parte ng katawan ay sa isang kahon ng electric fan sa Bgy. De Ocampo, Trece Martires City, Cavite.,Batay sa salaysay ng suspek sa krimen na si Alvin delos Angeles, 20 (unang napaulat na 19-anyos), kay Sr. Insp. Romulo Dela Rea ng Trece Martires Component Police Station, Enero 5 nang magkita sila ng biktima at dating kasintahan na si Mitzi Joy, nang mag-enroll ito sa Cavsu.,Inaya umano niya ang biktima sa isang apartment sa Bgy. Kaytapos, Indang, Cavite, upang kausapin at hikayatin itong makipagbalikan sa kanya. Nauwi sa mainitang pagtatalo ang pag-uusap hanggang sa masampal ng biktima ang suspek.,Nagdilim umano ang paningin ni Alvin at napatay niya sa sakal si Mitzi Joy, bago hinila ang bangkay nito papasok ng banyo at doon ay nakuha pang halayin.,Dahil magulo ang utak ay naisip niyang bumili ng sako at masking tape. Pagbalik sa apartment ay kinuha umano ng lalaki ang 10-pulgadang kitchen knife at pinagputul-putol ang bahagi ng katawan ng biktima mula ulo, braso hanggang sa magkabilang binti, bago isinilid sa biniling sako ng bigas at sa nakitang kahon ng electric fan.,Napag-alaman din ng Abante na aral sa proseso ng pagputol ng katawan ang suspek dahil bukod sa kinuhang kurso na Food Tech sa isang Trade School sa Tanza, Cavite, ay may puwesto rin silang manukan, babuyan at isdaan sa palengke ng Indang, Cavite.,Lumalabas din na kaya nakipaghiwalay ang biktima sa suspek ay dahil sa pagbabawal ng mga magulang nito na mag-boyfriend hangga’t ‘di nakakatapos ng pag-aaral.",,
"Sinirang mosque, motibo sa jail break",," — Nagsa­lita na ang rebel commander na lumusob sa North Cotabato District Jail sa Kidapawan City at inamin na paghi­higanti ang ginawa ng grupo nito matapos umanong sirain sa loob ng bilangguan ang mosque doon.,Sa ekslusibong panayam ng Brigada radio kay Commander Esmael Nas­ser ay ginawa pa umanong tambakan ng basurahan ang sinirang mosque, ngunit mariin namang itinanggi ni Jail Warden Peter Bungat.,Pinasinungalingan din ni Nasser na mahigit 100 armado ang kasama nitong lumusob sa bilangguan noong nakaraang linggo at tanging 8 lamang umano sila.,Ang pagsira sa mosque ang nagtulak umano kay Nasser na lusubin ang bilangguan at pakawalan ang mga kasamahang Muslim na nakapiit doon.,Isa umanong miyembro ng Moro Islamic Liberation Front si Nasser. Mahigit sa 150 inmates ang pumuga sa naturang paglusob na ikinamatay ng 5 katao. Nasa 70 na rin ang nadakip.",,
P1.9M shabu sa Caloocan,,"Hindi bababa sa P1.9 milyong halaga ng hinihinalang methamphetamine hydrochloride o mas kilala sa tawag na shabu ang nasamsam ng mga awtoridad sa Caloocan City kamakalawa ng gabi.,Napag-alaman kay Northern Police District (NPD) Police Senior Supt. Roberto Fajardo at Caloocan City Police P/Senior Supt. Johnson Almazan na alas-sais ng gabi nang magtungo ang mga tauhan ng Station Anti-Illegal Drugs-Special Operation Task Group (SAID- SOTG) sa bahay ng kilalang tulak ng ipinagbabawal na gamot na si Ian Oquendo sa Pama Sawat Street, Brgy. 28 ng nasabing lungsod.,Pagdating na pagdating ng mga awtoridad sa bahay ni Oquendo ay naaktuhan agad nila itong tinitimbang ang nasa 1.6 na kilo ng hinihinalang shabu na may street value na P1.9 milyon, agad nilang dinakip ang suspek na hindi rin naman na nanlaban pa at sumuko ng matiwasay sa mga awtoridad.,Matatandaang noon lang gabi ng nakaraang Biyernes ay nasa P7 mil­yong halaga rin ng shabu ang nasamsam ng mga awtoridad sa lungsod.",,
‘WAG MAGKALAT SA TRASLACION! — ERAP,,"Umapela si Manila Mayor Joseph ‘Erap’ Estrada sa publiko partikular na sa mga deboto ng Itim na Nazareno na lalahok sa Traslacion na iwasang magkalat at panatilihing malinis ang kapaligiran bago, habang at matapos ang prusisyon.,Sinabi ni Estrada na malaking tulong sa pamahalaang lungsod kung ang mga deboto, pati na ang mga vendors at lahat ng sasali sa Traslacion ay magkakaroon ng tamang disiplina sa pagtatapon ng basura.,“Let’s make this ­solemn feast of the Black Nazarene more meaningful by keeping our environment clean. We should refrain from carelessly throwing our garbage anywhere for it spoils the spirit of this revered tradition,” ani Estrada.,Aniya, nagkataong National Zero Waste Month pa ang buwan ng Enero base sa Proclamation No. 760 na nilagdaan ng dating Pangulong Benigno Aquino III noong Mayo 15, 2014.,Ayon pa kay Estrada, inatasan na rin nito ang Department of Public Services (DPS) ng city hall na piliting makuha nito ang target na zero waste ngayong Traslacion.,Tiniyak naman ng alkalde na may mga portalet na ilalagay sa ruta ng prusisyon at mga basurahang pagtatapunan ng kalat ng mga deboto upang maiwasan ang pagkakalat at umalingasaw ang baho.,Pinayuhan din nito ang mga deboto na huwag dumura sa kalye lalo na sa paligid ng Quiapo Church.,Kahapon ay nagsimula nang dagsain ng libu-libong deboto ang Itim na Nazareno ang taunang “pahalik” ng imahe sa Quirino Grandstand sa Luneta.,Sa kabila ng mainit na panahon, hindi napigilan ng mga deboto na pumila para sa naturang pahalik sa Itim na Nazareno isang araw bago ang Traslacion ngayong araw.,Bagama’t may ilang nahilo dahil sa init ng ­panahon ay agad namang sumaklolo ang mga medical volunteers at binigyan ang mga ito ng paunang lunas.,Marami ring mga ­senior citizens ang ­nagtiyaga kahit mainitan sa mahabang pila ng mga deboto.",,
"Kalibre .38 ng mga ‘nanlaban’ sa drug ops, iimbentaryuhin",,"Magpapaimbentar­yo ang isang miyembro ng Mababang Kapulungan ng Kongreso sa kalibre .38 baril na kadalasang gamit umano ng mga drug personalities na sinasabing nanlalaban sa mga pulis sa ‘war on drugs’ ng gobyernong Duterte.,Ito ang nabatid kay Magdalo partylist Rep. Gary Alejano kaya papasyal umano ang mga ito sa Scene of the Crime Operatives (SOCO) ng Philippine National Police (PNP) upang makita ng personal ang mga nakum­piskang mga baril sa mga napatay na drug addict at pushers.,“Hahanapin ko ‘yun, saan na ba ang mga baril na ‘yan, na-document naman ‘di ba,” pahayag ni Alejano sa panayam ng Abante dahil bawat drug addict aniya na napatay ay nakumpiskahan umano ng kalibre .38 at may ilan na armado naman umano ng kalibre .45.,Sa ngayon ay mahigit 6,000 na ang napapatay na drug addict at ­pushers simula nang maupo si Pangulong Rodrigo Duterte nang ilunsad ang giyera laban sa iligal na droga.,Sa nasabing bilang, 2,000 umano ang napatay ng mga pulis sa kanilang operasyon matapos umanong manlaban ang mga suspek gamit ang kalibre .38 baril kaya nais ni Alejnao na makita ng personal ang mga baril na ito.,“Kung umabot na tayo sa 6,000 na namatay, ganun na karami dapat ang cal.45 at cal.38 na nasa kanilang stock kasi nanlaban lahat eh, may baril eh ‘di ba? Magdi-demand ako na gusto kong matingnan sa SOCO nasaan na ‘yun,” anang mambabatas.,Sinimulan na rin uma­nong ipunin ng mambabatas ang mga spot report ng mga istasyon ng mga pulis sa bansa para i-match-up ang mga nakumpiskang mga baril sa mga suspek na kanilang napatay.,Layon ng spot report na malaman kung tugma ang mga serial number ng mga baril na nakumpiska sa mga napatay na drug addict at pushers.,“Kasi pumunta ang SOCO sa crime scene… ‘yung mga ebidensyang baril naka-cellophane ‘yan… kung nakatago lahat ‘yan, may 6,000 din na ebidensya na naka-stock… so mag-occular tayo bilangan natin ang mga baril na ‘yan,” banggit pa ng kongresista.",,
DLTB strike tinapos na,,"Balik na sa normal ang operasyon ng pinakamala­king kumpanya ng bus sa Southern Luzon matapos na magpirmahan ng kasunduan sa pagitan ng labor union at management.,Ayon kay Labor Sec. Silvestre Bello III, nagkasundo na ang Delmonte Land Transport Bus Company, Inc. (DLTB) at DLTB Labor Union-AGLO na magbalik sa trabaho ang mga ito upang magsilbi sa mga pasahero ng mga ito patungo sa Timog Katagalugan.,“Para na rin sa kapaya­paan at hindi na malagay pa sa alanganin ang kapaka­nan ng publiko, ang mga namamahala ng DLTB at ang unyon ng manggagawa ay nagkasundo na upang maibalik na sa normal ang operasyon ng kumpanya ng bus,” paliwanag ni Bello.,Base sa nasabing kasunduan, agad nang ititigil ng DLTB Labor Union-AGLO ang isinasagawa nilang welga.",,
Trump bumuwelta sa batikos,,"Binuweltahan ni United States President-elect Donald Trump ang mga bumabatikos sa kanya dahil sa pakikipag-alyansa sa bansang Russia.,Sa kanyang Twitter account, tinawag ni Trump na “stupid” at “fool” ang mga kritikong tumutuligsa sa kanya dahil sa pakikipag-kaibigan sa Russia.,Ayon kay Trump, walang masama sa kanyang ginagawa dahil sa katunayan, makakatulong aniya ito para mas mapabuti pa ang relasyon ng Russia at Estados Unidos.,Una nito, binanatan ni dating Mexico President Vicente Fox si Trump hinggil sa mga naglabasang ulat na may bahid ng pandaraya ang pagkapanalo nito.,Base sa Twitter post ni Fox, binatikos nito si Trump dahil sa mga lumutang na isyu na may kinalaman sa umano’y panghihimasok ng Russia sa naging resulta ng halalan ng Estados Unidos.",,
“Huwag Kang Papatay!”,,"Nakabalandra sa Basilica ng Black Nazarene sa Quiapo at sa Quirino Grandstand ang “Huwag Kang Papatay” tarpaulin ng Simbahang Katolika na nananawagan sa mga deboto na huwag suportahan ang patuloy na nangyayaring pagpatay sa mga hinihinalang sangkot sa iligal na droga.,Kahapon, inilagay sa Quiapo Church ang nasabing tarpaulin at maging sa Quirino Grandstand sa Rizal Park, Manila kung saan idinaraos ang tradisyunal na “Pahalik” sa milagrosong poon.,Ang “Huwag Kang Papatay” ang ika-anim sa 10 Utos ng Diyos, ang naging inspirasyon ng kampanya ng Archdiocese of Manila laban sa nangyayaring pagpatay sa mga hinihinalang drug personalities.",,
Kasuhan ang mga nasa likod ng fake news!,,"Nabibilang na ang araw ng mga taong nasa likod ng mga pekeng news sites at nagpapakalat ng pekeng balita na parang kabute sa social media.,Ayon kay Ifugao Rep. Teddy Brawner Baguilat ng Liberal Party (LP), pinag-aaralan na nito ang paghahain ng panukala para parusahan ang mga nasa likod ng pekeng news sites.,“Law to penalize perpetrators of fake news and news sites. Planning to file,” tweet ni Baguilat.,Ginawa ng mambabatas ang pahayag dahil mistulang hindi umano mapigilan ang pagsulpot ng mga pekeng news sites sa social media na karaniwang nagpapakalat ng mga maling balita o pekeng balita.,Kailangan aniyang mapanagot ang mga ito dahil isa itong uri ng pagiging iresponsable dahil sa pagkakalat ng mga pekeng balita na naka­kagulo, hindi lamang sa kanilang pinupuntiryang mamamayan kundi sa bansa sa kabuuan.,Sa ngayon ay umiiral at pinaparusahan ng aresto mayor o pagkakakulong ng isang araw hanggang anim na buwan ang sinumang magpa-publish ng maling balita at multang P200 hanggang P1,000.,Nakasaad ito sa Article 154 ng Act 3815 ng Revised Penal Code subalit sakop lamang nito ang mainstream media at hindi ang social media kung saan nagsulputan ang mga pekeng news sites.",,
TRASLACION THREAT BINAWI,,"Nilinaw ni Interior Secretary Ismael Sueno na walang ‘specific threat’ sa Traslacion ng Itim na Nazareno bukas kahit nauna nang sinabi ng pamahalaan na mayroong seryosong banta ang local terrorist group na Maute group at Abu Sayyaf.,Sa kanyang paha­yag kahapon, sinabi ni Sueno na wala naman talagang specific na detalye o impormasyon na ang Traslacion ng Black Nazarene ang pakay ng Maute group.,Paliwanag ng kalihim, tila nabigyan ng highlight ang pista ng Itim na Nazareno nang tanungin siya ng media hinggil sa sinasabing seryosong banta ng tero­rismo sa bansa.,Ayon kay Sueno, totoong may serious terror threat ang Maute group at Abu Sayyaf, pero hindi specific kung ang kapistahan ng Black Nazarene ang target ng grupo.,Inilutang lamang umano nila ang banta ng terorismo dahil sa nangyaring pagpapasabog sa night market ng Davao City noong nakaraang buwan.,Sa kabila nito, iginiit ng DILG na 100% ang pagbabantay ng kapulisan at lahat ng law enforcement units sa gagana­ping prusisyon sa Itim na Nazareno sa Lunes.,“Nakahanda po ang kapulisan at ang iba pang ahensya ng gobyerno para siguruhin na magiging maayos ang prusisyon at ang kapistahan ng Nazareno. We will not let anyone disrupt the sanctity of the celebration,” ani Sueno.,Ang Malacañang sa kabilang banda ay patuloy na nagpapaalala sa lahat ng makikibahagi sa nakaugalian nang Traslacion ng Itim na Nazareno na maging maingat ‘and be watchful.’,Ayon kay presidential spokesman Ernesto Abella, importante pa rin na pangalagaan ng bawat lalahok sa pinakamalaking religious event na ito ang kanilang sarili. “… and syempre alam naman po natin na ang ano, ang human nature of being what it is eh may kanya-kanya po tayong kung baga baltik ano. So let us just be careful and let us still remain calm and sober and let us again po look out for one another. Ano po tayo, we are careful and watchful pero on the other hand, let us continue to enjoy the benefits of a folk spirituality,” dagdag ni Abella.",,
Drug lord pinatatrabaho na sa NBI,,"Pinakikilos ni Justice Secretary Vitaliano Aguirre II ang National Bureau of Investigation (NBI) na pag-aralang mabuti ang kasong isasampa laban sa pinaghihinalaang drug lord na si Peter Lim.,Sinabi ni Aguirre na sa kasalukuyan ay inihahanda na ng NBI ang case build-up laban kay Lim kung saan sa oras na makumpleto ito at may ebidensya ay isasampa ang kaso sa DOJ.,“NBI ang nagha-handle niyan, actually maganda na ang case build-up diyan kay Peter Lim. I’m going to the talk to the NBI at kung maganda na, ihain na ang kaso,” sabi ng kalihim.,Kamakailan ay binanggit ni Aguirre na wala namang inilabas na shoot-to-kill order laban kay Lim ni Pangulong Rodrigo Duterte.,“Nagki-case build-up pa sila pero wala namang shoot-to-kill order. Ang sinasabi ni President Duterte palagi niyang inuulit ‘yan, arestuhin mo,” sabi nito.,Ang pangalan ni Lim ay lumabas sa pagdinig ng Senate Committee on Justice noong nakaraang buwan matapos ipakita ni Senador Antonio Trillanes IV ang litrato ni Pangulong Duterte kasama ang una sa isang kasalan.",,
Ping: WPP ‘di garantiya na ligtas si Kerwin,,"Tahasang sinabi kahapon ni Sen. Panfilo Lacson na hindi pa rin ligtas sa kaso ang self-confessed drug dealer na si Kerwin Espinosa kahit na siya’y tinanggap na sa ilalim ng Witness Protection Program (WPP) ng Department of Justice (DOJ).,Paliwanag ng senador, ang seguridad lamang ni Espinosa ang konsiderasyon sa pagsasailalim sa kanya sa WPP at hindi ang kanyang naging kasalanan o krimeng kinasasangkutan.,Kung kaya’t ayon sa senador, hindi nangangahulugan na ligtas na ito sa kinakaharap niyang kaso.,Bukod dito, sinabi pa ni Lacson, chairman ng Senate committee on public order and dangerous drugs, ang korte pa rin ang magdedesisyon sa oras na sisimulan na ang paglilitis kung kuwalipikadong maging state witness si Espinosa.,Una nang kinumpirma ni Justice Sec. Vitaliano Aguirre ang pagsasailalim kay Espinosa sa WPP matapos na ituring nitong “not most guilty” si Espinosa sa kaso ng illegal drug trade.,Magugunitang, sa testimonya ni Espinosa, inamin nitong nagbigay siya ng kabuuang P8 milyong drug payola kay Sen. Leila de Lima sa pamamagitan ng dating bodyguard-driver at lover nitong si Ronnie Dayan.",,
British philanthropist bumisita sa ‘Pinas,,"Upang makatulong sa pag-angat ng ekonomiya, bumisita kahapon sa bansa ang isang British philanthropist at international speaker, na multimillionaire trader para magbigay ng dagdag kaalaman at seminar sa mga Pilipino sa pamamagitan nang pagpapaunlad sa larangan ng negosyo.,Si Greg Secker, may-ari ng isa sa mga nangungunang trader education company sa bansang Great Bri­tain. Nabatid na mula NAIA ay nagtungo ito sa Shang­ri-La Hotel sa Bonifacio Global City (BGC) at humarap ito sa mga mamamahayag upang ipagbigay-alam ang pakay nito sa Pilipinas.,Ayon dito, sa unang pagkakataon aniya ay pangu­ngunahan nito ang paglulunsad sa Pilipinas ng ma­kabagong series ng complimentary trading seminars upang turuan ang mga Pinoy na magkaroon ng agarang pagkakakitaan mula sa trading ng currency markets.,Nabatid, na magsasagawa sila ng mga seminar sa ilang panig ng bansa, tulad sa Metro Manila at Cebu at para aniya sa mga interisadong dumalo ay maaari silang magparehistro sa www.learntotrade.com.ph.",,
"“Kung me problema ka, tawagan mo ako!”",,"“Kung may problema ka, tawagan mo ako.”,Ganito ang habilin ni Pangulong Rodrigo Duterte kasabay ng pag-abot ng business card kay Marie Domingo, kabiyak ni PO1 Enrico Domingo na napatay sa anti-drug operations nang duma­law sa burol ng pulis sa kanilang tahanan sa West Tramo, Tanza, Cavite kamakalawa ng gabi.,Sa ginawang pagbisita ng Pangulo bilang pakikiramay ay nagbigay rin ito ng P250,000 tulong pinansyal sa nabiyudang ginang.,Pinangakuan din ng Pangulo ang maybahay ng napatay na pulis ng trabaho sa Department of Interior and Local Government (DILG).,Nangako rin ang Pa­ngulo ng scholarship sa tatlong naulilang paslit.,Labis naman ang kasiyahan ng ginang sa alok na trabaho ng Pangulo dahil malaking tulong aniya ito upang maitaguyod ang tatlo niyang anak na sina Sophia Ericka, 9; Simon, 8; at Sean, 4-anyos.,Kasamang dumalaw ng Pangulo sa burol ni PO1 Domingo si Philippine National Police (PNP) chief Director General Ronald ‘Bato’ Dela Rosa.,Si Domingo na mi­yembro ng Special Operations Unit (SOU) ng Pasay City Police ay napatay sa isang engkwentro sa pagitan ng apat na drug suspects sa Gil Puyat Ave. sa Pasay City noong Ene­ro 4, 2017.",,
"Tribal leader, 2 iba pa pinaslang ng NPA",,"ZAMBOANGA CITY — Napatay ng rebeldeng New People’s Army (NPA) ang 3 katao kabilang ang lider ng isang indigenous tribe, matapos nitong lusubin­ ang lugar ng mga natibo sa bayan ng Caraga sa Davao Oriental.,Apat na rebelde­ rin ang sugatan sa naturang engkuwentro na naganap kamakalawa.,Ayon­ kay Roel­ Agustin II, ang taga­pagsalita ng NPA, nagtungo ang mga rebelde sa lugar upang disarmahan ang grupo ni tribal leader Cupertino Banugan na siyang pinuno ng Mandaya Ancestral Defense Unit, ngunit nanlaban umano ang mga ito kung kaya’t nagkaroon ng sagupaan.,Inakusahan ng NPA si Banugan na isang warlord at sabit sa mara­ming human rights violations at iba pang krimen. Napaslang si Banugan at kapatid nitong si Ramon at isa pang kaanak na si Dodo Banugan.,“The suffering masses of Caraga rejoice the killing of the Banugans who, with the aid of the fascist AFP, have wielded absolute fascist control over the peasant and Lumad communities in Caraga since the US-Arroyo regime under the Oplan Bantay Laya counter-revolutionary campaign,” pahayag pa ni Agustin.,Sinabi pa ni Agustin na ginagamit at pino-protektahan ng 67th Infantry Battalion ang grupo ni Banugan laban sa NPA. Wala naman pahayag ang militar at pulisya sa naganap na sagupaan.",,
Rice importation ikinlaro sa NFA,,"Upang masiguro na legal ang ginawang rice importation, humihingi ng klaripikasyon sa National Food Authority (NFA) si Subic Bay Metropolitan Authority chairman Martin Dino sa kontro­bersiyal na importasyon ng 260,000 sakong Thai Rice na kanila nang unang hinarang at hindi pinayagang maibaba mula sa M/V MY Vuong sa Subic Free Port.,Ayon kay Dino ang klaripikasyong kanilang hinihingi sa NFA ay kung totoong nag-iisyu itong muli ng permit para sa rice importation dahil sa kanyang pagkakaalam umano ay pansamantalang itinigil muna ang rice importation matapos magpatupad ng ban ang Department of Agriculture (DA) dahil sa mga report ng malawakang rice smuggling na nakalulusot dahil sa mga pekeng NFA import permits.,Ang hakbang ni Dino ay kasunod ng kanilang ginawang pagharang sa 13,000 metric tons ng Thai white rice na lulan ng M/V MY Vuong na dumating sa Subic Freeport noong Disyembre 29.,Aminado si Dino na hinarang nila ang importasyon kahit pa man may mga dokumento ito dahil na rin sa napansin nilang kaduda-duda ang ginawang impormasyon.,Aniya, ang shipment ay nakapangalan sa Labangan Farmers First Consolidated MP na nakabase sa Bulanit, Labanga, Zamboanga del Sur; M­agsaysay Far­mers .",,
Gets na gets ng masa si Presidente — Malacañang,,"Kumbinsido ang palasyo ng Malacañang na ang patuloy na paniniwala ng masa kay Pangulong Rodrigo Duterte ang pa­ngunahing dahilan kaya nananatiling mataas ang approval at trust rating ng Pangulo sa ilang survey.,“Ang ating Pangulo ay naiintindihan talaga ang masa. Alam niya ang pulso ng ating mga masa, mga kababayan natin. Kanya sa lahat po ng mga isyu na sinasabi ng Pa­ngulo ay talagang tagos po sa buto ng ating mga kababayan. Alam na alam niya po kung ano ang kailangan, alam na alam niya po kung ano ang hindi kailangan. At naiintindihan po talaga ng Presidente ang sentimyento ng ating mga masang kapatid,” reaksyon ni Presidential Communications Office (PCO) Sec. Martin Andanar sa isang panayam kahapon hinggil sa lumabas na resulta ng survey ng Pulse Asia kung saan ay humamig ng 83% trust at approval rating ang Pangulo na mas mababa kaysa sa huling survey ng Pulse Asia na 86%.,Pero aminado si Andanar na isa sa nagiging problema sa Pangulo ay ang maling translation sa mga nagiging pahayag nito.,“Lahat ng sinasabi ng Pangulo, ang nagiging problema lang ay nagkakaroon lang ng konting…parang maling translation ‘no. Iyon ang nagiging problema natin. Pero kung tutuusin talaga, kung papakinggan mo talaga ang word per word na sinasabi ng ating Presidente, hindi ho ganoon kahirap intindihin,” giit pa ni Andanar.",,
"Brgy. kagawad, patay, anak kritikal sa ambush",,"Isang barangay kagawad ang patay habang kritikal naman ang kalagayan ng kanyang 8-an­yos na anak na babae matapos na tamba­ngan at pagbabarilin umano ng dalawang mga kalalakihang lulan ng isang motorsiklo sa lungsod ng Caloocan kahapon ng madaling-araw.,Sa ulat ni PO2 Jerome dela Cruz ng Caloocan City Police Community, nangyari ang insidente bandang alas-5:30 ng madaling-araw habang lulan ng kanilang owner type jeep na may plakang TXK 915 at binabaybay ang kahabaan ng Carnation Street ng nasabing lugar. Kasama ng biktimang si Eduardo Gundayao, 47-anyos, kagawad ng Barangay 174, Camarin ng nasabing lungsod ang misis na si Mary Jane, 47-anyos at dalawang anak na babaeng sina Joana Marie, 12-anyos at Nina, 8-an­yos, grade 4.,Doon na nila napansin ang isang motorsiklong lulan ang dalawang lalaki na tila naka­buntot sa kanila. Agad na huminto sa kanto ng Carnation Street at Jasmine Street si Eduardo na siyang nagmamaneho ng nasabing sasakyan ngunit tinapatan umano sila ng dalawang kalala­kihan at doon na inum­pisahang pagbabarilin ang amang Gundayao.,Masuwerte namang walang tinamong kahit anong tama si Mary Jane at anak na si Joana Marie ngunit malalang nasugatan si Nina.,Mabilis na isinugod ang mag-ama sa Dr. Jose Rodriguez Memorial Hospital ngunit hindi na rin pinalad pang mabuhay ang kagawad habang kasalukuyang under observation pa rin si Nina na nagtamo ng bala sa kanyang katawan.,Agad namang nagsagawa ng follow-up ope­ration ang mga tauhan ng PCP V ngunit bigo ang mga itong mahuli ang mga salarin, sa ngayon ay patuloy pa rin ang pagsasagawa ng imbestigasyon ng pulisya. Inaalam na rin ang posibleng motibo sa pananambang.",,
SABAY-SABAY NA ANG UMENTO — DBM,,"Epektibo Enero 1 ng taong ito, hindi lamang mga pulis at sundalo ang tatanggap ng mas mataas na ‘take home pay’ kundi ang lahat ng regular na kawani ng gobyerno.,Ito ang tiniyak kahapon ng Department of Budget and Management (DBM) kung saan ang pokus umano ay ang mapataas ang inuuwing sweldo ng mga empleyado ng gobyerno, hindi lamang ang military and uniformed personnel (MUP) kundi maging ang public sector civilian workers gaya ng mga public school teachers at health workers sa buong bansa.,Kukunin ang pondo para sa dagdag-sahod ng national government agencies mula sa General Appropriations Act (GAA) para sa FY 2017.,Sa mga saklaw naman ng government-owned-and-controlled corporations (GOCCs) at government financial institutions (GFIs), ang pondo ay manggagaling sa kani-kanilang corporate operating budgets.,Ang mga dagdag sahod naman ng LGU personnel ay dudukutin sa LGU funds na awtorisado ng kani-kanilang sanggunian.,“National Budget Circular No. 568 outlines the guidelines, rules, and regulations for the implementation of the second tranche of EO 201 for civilian personnel in the Executive, Legislative, and Judicial branches, the Constitutional Commissions and other Constitutional Offices, State Universities and Colleges (SUCs), and government-owned-and-controlled corporations (GOCCs) covered by the Compensation and Position Classification System (CPCS), under Republic Act No. 6758,” ayon pa sa inilabas na impormasyon ng DBM sa Presidential Communications Office (PCO).,Ang tatanggaping kompensasyon at allowance ay ia-adjust alinsunod sa Executive Order 201. Ang EO No. 201 ay nagkakaloob ng compensation adjustment sa mga empleyado ng gobyerno at dagdag na allowance sa MUP sa apat na tranches.,Ang dagdag-sahod ayon pa sa DBM ay bukod pa sa tinatanggap na mid-year bonus, year-end bonus at performance-based bonus ng mga empleyado ng gobyerno.,Inihalimbawa pa ng DBM ang mga sumusunod na taunang increase.,Para sa Teacher 1, ang annual compensation package ay magi­ging P324,962 habang ang Nurse 1 ay makakatanggap ng P398,822 na na­ngangahulugan din na ang kabuuang kompensasyon ay dodoble kumpara sa private sector counterparts.,“Meanwhile, the MUP are now entitled to a provisional allowance, mid-year and year-end bonus, an enhanced Performance-Based Bonus subject to accomplishment of performance targets, as well as an increase in the hazard pay from P390 to P540 per month. Certain ranks will also receive augmentation in the form of officers’ allowance,” ayon sa DBM.",,
Extra higpit ngayon sa LRT,,"Asahan ang mas mahigpit na seguridad na ipapatupad ng pamunuan ng Light Rail Transit (LRT) Line 1 at Line 2 ngayong araw at bukas dahil sa pagdiriwang ng pista ng Itim na Nazarene sa Quiapo, Maynila.,Ayon sa pamunuan ng LRT Autho­rity (LRTA), nais nilang matiyak na magkakaroon ng ligtas na biyahe ang mga pasahero ng LRT lalo na ang mga deboto ng Itim na Nazareno na sasakay ng tren ng LRT patungong Quiapo.,Hindi rin pagbabawalan ang mga pasahero na nakayapak lamang o walang tsinelas at sapatos.,Inaasahang dadagsa ang magtutungo sa Quiapo upang magsimba at makilahok sa Traslacion bukas, araw ng Lunes.,Ang unang bibiyaheng tren ng LRT 1 sa Baclaran station ay aalis ganap alas-singko ng madaling-araw at ang huling biyahe mula Roosevelt patu­ngong B­aclaran ay alas-9:30 ng gabi sa araw ng Linggo habang sa Lunes ay alas-singko ng madaling-araw habang alas-10:00 naman ng gabi ang huling biyahe sa Lunes.,Ang LRT-2 na biyaheng Recto, Manila patungong Santolan, Pasig at vice versa ay magsisimula ng alas-singko ng madaling-araw hanggang alas-9:30 ng gabi.,Tinatayang nasa 15 hanggang 18 mil­yong deboto ng itim na Naza­reno ang inaasa­hang magtutu­ngo bukas sa Quiapo.",,
ASG pupulbusin ni Digong,,"Isa sa naging tampok sa joint conference meeting ng Philippine National Police (PNP) at Armed Forces of the Philippines (AFP) na pinangunahan kamakalawa ni Pangulong Rodrigo Duterte na ginanap sa Malakanyang ay ang determinasyong tuldukan ang paghahasik ng lagim ng bandidong Abu Sayyaf Group (ASG).,Ito ang pahayag ni Presidential Spokesman Ernesto Abella patungkol sa mga naging tampok na usapin sa ginanap na joint conference.,“Idiniin ng Presidente na ‘yung kanyang commitment na to end the ASG, ‘yung Abu Sayyaf Group,” pahayag ni Abella sa panayam kahapon.,Maliban sa nabanggit ay kasama rin aniyang natalakay ay ang security update ng bansa.,“Tsaka po nagbibi­gay ng mga current na mga law enforcement activities ng mga pulis tapos ang ginawa po ng ano, ng Presidente, ni-reiterate niya ang kanyang guidance regarding corruption lalo na, sinasabi niya ‘yan kasi hindi naman nawawala ‘yan just like that and then ‘yung campaign against drugs and terrorism,” ayon pa kay Abella.,Sa kabuuan aniya ay maituturing niyang substantial at very fruitful meeting ang ginanap na joint conference na tumagal aniya ng halos dalawang oras.",,
PDU30 umapir na sa litrato,,"Makaraan ang isang linggong ‘no show’ at wala ring paramdam sa publiko, umapir na kahapon si Pangulong Rodrigo Duterte pero mga litrato lamang ang ku­malat sa social media na nagpapakitang sakay ito ng Philippine Airlines commercial flight mula Davao City patungong Maynila.,Makikita sa mga lit­rato na katabi ng Pangulo sa kanyang economy seat si Special Assistant to the President Secretary Christopher ‘Bong’ Go.,Pumuwesto ang Pa­ngulo at kanyang Special Assistant sa bandang likuran ng eroplano.,Matatandaang ang huling pagpapakita sa publiko ng Pangulo ay noong Disyembre 30 sa selebrasyon ng paggunita sa kamatayan ni Dr. Jose Rizal sa Luneta na sinundan ng kanyang pagbisita sa mga biktima ng pagsabog sa Leyte ng nasabi ring petsa.,Nauna naman nang sinabi ng Malacañang na ang Pangulo ay nagpa­hinga ng mga nakaraang araw.",,
"PNoy, Mar, De Lima, 4 kinasuhan sa gold bars",,"Panibagong kaso ng graft at plunder ang isinampa kahapon sa Office of the Ombudsman laban kay dating Pangulong Noynoy Aquino at anim pang opisyal ng kanyang dating administrasyon kaugnay sa ilegal na shipment ng $141B na ginto patungo sa Thailand.,Kasama sa kinasuhan maliban kay Aquino ay sina dating Justice Secretary at ngayo’y Senator Leila de Lima, dating Interior Secretary Mar Roxas, Bangko Sentral ng Pilipinas Governor Amando Tetangco Jr., dating Finance Secretary Cesar Purisima, Treasury Department chief dealer Lorelei Fernandez at Sen. Franklin Drilon.,Base sa reklamo nina Rogelio Cantoria, na dati umanong nagtrabaho sa Bangko Sentral ng Pilipinas at Atty. Fernando Perito, dapat naiproseso muna ang nasabing mga gold bars bago ito dinala sa Thailand at posibleng pinakinabangan pa ng BSP.,Ang reklamo ng dala­wa sa Ombudsman ay ibinase lamang nito sa kumalat sa social media na BSP circular na nagpapakita ng 3,500 metric tons ng ginto na may bigat na 12.5 kilogram kada gold bars at may purity na 99.999 percent ang dineposito sa Bank of Thailand matapos aprubahan ng mga nabanggit na opisyal ng nakaraang administrasyon ang shipment nito noong Disyembre 2014.,Hindi naiwasan ni da­ting presidential spokesperson Abigail Valte na tumaas ang kilay dahil ang pinagbasehan ng reklamo ay isang ‘unverified information’ mula sa isang pekeng website.,“How does anyone answer a complaint so patently absurd on its face? It defies logic, which is not surprising since it came from a fake news site. First there is no Department of Nutrition and Local Government.,“Second, the Secretary of Justice (De Lima) and Secretary of Interior and Local Government (Roxas) are not members of the Monetary Board,” diin ni Valte.,Pati na umano ang tinutukoy na batas na nilabag sa isinampang kaso ay walang kinalaman sa inaakusang krimen. “RA 7655 is the law that raised the minimum wage for housekeepers,” punto pa ni Valte kaya’t imposible umanong patulan ito ng mga idinemanda.,“May kasabihan sa Tagalog: ang pumatol sa baliw, mas baliw,” pagtatapos ng pahayag ni Valte.",,
Bongbong Marcos welcome tumulong sa Bicol — VP Leni,,"Dahil kailangan talaga ng tulong ng mga biktima ng bagyong Nina sa Bicol region, welcome tumulong kahit sino kasama na si Sen. Ferdinand ‘Bongbong’ Marcos Jr.,,Ito ang pahayag ni Vice President Leni Robredo matapos makara­ting sa kanyang kaalaman na inayunan ni Marcos ang kanyang paha­yag na mabagal ang tulong na nakukuha ng mga kababayan nito sa Bicol na sinalanta ng bagyong Nina noong Pasko.,“Gaya ng sabi ko, panahon ito na magkaisa tayong lahat kahit ano ang pulitika. Kaya kahit andito sa amin si Sen. Bongbong, very much welcome ang pagpunta ­niya. Kasi ang dami na­ting kababayan na nanga­ngailangan ng tulong kaya lahat na klaseng tulong gusto natin iyon,” ani Robredo.,Si Marcos ang na­ging mahigpit na kalaban ni Robredo noong ­nakaraang vice presidential race at nagsampa ng election protest sa Presi­dential Electoral Tribunal (PET).,Ayon kay Robredo, kakaiba ang karanasan ngayon ng mga taga-Bicol kumpara sa mga nagdaang bagyo dahil hanggang ngayon ay hindi pa naibabalik ng buo ang kuryente.",,
Solon kay Mocha: Be Christian!,,"Umaasa ang isang kongresista na paiiralin ni Mocha Uson ang Christian at moral values sa pagganap nito bilang board member ng Movie and Television Review and Classification Board (MTRCB).,Ginawa ni CIBAC partylist Rep. Sherwin Tugna ang nasabing pahayag matapos italaga ni Pangulong Rodrigo Duterte si Uson sa MTRCB na kilalang tagapagtanggol ng Pa­ngulo sa social media.,“She will be applying her moral beliefs and standards on the Filipino movies and TV shows that will be shown to the general public. I hope that she applies Christian and moral values in her decision making as a Board Member,” ani Tugna.,Si Uson ay unang nakilala bilang sexy model sa showbiz industry at isa sa mga aktibong sumuporta sa kandidatura ni Duterte noong nakaraang eleksyon kung saan hanggang ngayon ay matapang nitong binabanatan ang mga kritiko at kalaban ng Pangulo sa pulitika.,Reaksyon naman ni Quezon City Rep. Winston Castelo, “What is important is that Mocha has transcended into an accepted personality with a large following.”,Sa kanyang blog sa social media, sinabi ni Uson na, “Tinanggap ko po itong pagiging board ng MTRCB sa kondisyon na wala po akong tatanggaping sweldo. Akin pong i-video/document sa tuwing tatanggap po tayo ng sahod at idederetso natin ito sa DK (Duterte’s Kitchen) at DSWD.”,Hindi naman nawala ang pangangantyaw ng ilang netizens na nagsabing hindi na umano kailangan ni Uson ang sweldo dahil may career na ito bilang troll.",,
18M DEBOTO DADAGSA SA TRASLACION,,"Umaapela ang pamu­nuan ng Minor Basilica of the Black Nazarene o Quiapo church nang panalangin para sa “safe and casualty free” na Traslacion 2017 sa Lunes na ina­asahang dadagsain umano ng 18 milyong deboto na manggaling sa iba’t ibang panig ng bansa.,Nanawagan din si Monsignor Hernando Ding Coronel, Rector ng Minor Basilica of the Black Nazarene sa mga deboto at mamamayan ng taimtim na panala­ngin para sa ikatatagum­pay ng “replica procession”.,“Dear friends, may I ask for your fervent prayers for our Traslacion celebration as well as our replica procession and liturgical celebrations at Quiapo Church. We pray for a safe, casualty-free, orderly and meaningful traslacion,” pahayag ni Msgr. Coronel.,Umaasa umano ito na magiging mapayapa at ligtas sa anumang kapahamakan ang lahat ng deboto na makikiisa sa Traslacion.,Inihayag din ng ­pari na kanyang isasama sa pana­langin ang pagdiriwang ng banal na misa o midnight mass sa ­Quirino grandstand na pangu­ngunahan ni Manila Archbishop Luis ­Antonio Cardinal Tagle at ang ­lahat ng intention ng mga mana­nampalataya lalo na ­para sa pagdedebosyon sa Poong Hesus Nazareno.,Tiniyak din ng pari ang kanilang close coordination sa Armed Forces of the Philippines (AFP), Philippine ­National ­Police (PNP) at local ­go­vernment units (LGU) ng lungsod ng Maynila sa seguridad upang masiguro ang kaligtasan ng mil­yun-milyong deboto na makikiisa sa Traslacion 2017.,Ito ang payo ni Philippine National Police (PNP) chief Director Ge­neral ­Ronald dela Rosa sa mga debotong dadagsa sa Traslacion.,Ayon kay Dela ­Rosa, 4,190 pulis bukod sa 450 sundalo ang ipapakalat. Tanging mga pulis at sundalo, pati ang mga naka-duty na security guards na nakasuot ng uniporme lamang ang maaring makapagdala ng baril.,Paiiralin ang “no-fly zone” sa mga lugar na dadaanan ng prusisyon sa Lunes, Enero 9, 2017 ng Black Nazarene sa ­Manila.",,
BUMABA ULIT SA SURVEY,,"Gaya ng mga naunang survey ng ibang survey firm, muling natapyasan ang approval at trust rating ni Pangulong Rodrigo Duterte sa hu­ling quarter ng nakaraang taong 2016.,Isinagawa ang survey nitong Disyembre 6-11 kung saan ay nasa 1,200 ang respondents at nakakuha ang Pangulo ng 83% approval at trust rating. Mayroon itong +3 error margin at 95% confidence level.,Sa mga sinurvey na respondents noong Disyembre, 5% ang disapproved kay Duterte habang 13% ang undecided. May 4% naman na nagsasabing hindi sila nagtitiwala sa Pangulo.,Matatandaang sa survey ng Pulse Asia noong nakaraang buwan ng Set­yembre ay nakakuha ito ng 86% sa performance at trustworthiness.,“Among geographic areas, which have a ± 6% error margin, the President received the highest ratings from Mindanao (91% approval, 92% trust). This was followed by Visayas with an approval rating of 88% and trust rating of 86%. 81% of respondents from the National Capital Region said they trust Duterte. 80% said they approve of him. His ratings in the rest of Luzon are slightly higher with 84% expressing approval and 82% saying they trust him. Of the socioeconomic classes, Duterte received the highest rating from Class E respondents at 88%,” ayon sa survey.",,
OUT OF CONTROL!,,"Muling bumalandra sa international news website ang Pilipinas at si Pangulong Rodrigo Duterte. Sa pagkakataong ito, inilalarawan na ‘out of control’ na ang inilunsad na giyera ng Pangulo laban sa illegal drugs.,Sa ulat ng The Guardian, pinuna nito ang walang pakundangang paglipol ng Duterte administration sa maliliit na user at peddler ng illegal drugs at ibinunyag ang diumano’y nakakagawian nang pag-iimbento ng impormasyon o facts ng gobyerno para lamang mapaniwala ang tao na napakalaki na ng problema ng tinaguriang ‘salot ng lipunan’.,“Duterte has a nasty habit of playing fast and loose with the facts. In a bid to give credence to his drug war, his team exaggerates and invents data. For example, Duterte inflated the estimated number of drug users in the country, stating that there are currently 4 million users – with as many as 10 million projected by 2020. Yet the country’s own drug authorities contend that the number of users of hard drugs is much lower,” anang bahagi ng ulat ng The Guardian, isang United Kingdom-based online news organization.,Ipinunto ng ulat na marami namang bansa ang sumusuporta sa pagsugpo sa illegal drugs dahil kinikilala naman talaga ito na ‘salot ng lipunan’ pero sa katatapos na major United Nations (UN) summit on drug policy noong nakaraang taon, halos lahat ng bansa ay nagsulong ng balansyado at makataong solusyon sa problema.,“Many member states argued forcefully for a more balanced and humane approach. But there’s one anti-drug crusader who refuses to face the facts. For the past six months Rodrigo Duterte, president of the Philippines has waged one of the world’s most vicious counter-narcotics campaigns,” ayon pa sa ulat.,Patunay umano ito sa datos ng Philippine National Police (PNP) na aabot na sa mahigit sa 6,000 katao ang napapatay simula noong manungkulan si Duterte noong Hulyo 1, 2016.,Pero hindi lamang sa international community kumakabig ng pagkondena ang ‘madugong war on drugs’ ni Pangulong Duterte dahil patuloy na dumarami ang religious at civil society groups na nagsama-sama upang ipanawagan sa pamahalaan na itigil na ang walang humpay na pagpatay.,Sa Kamara, dalawang mambabatas ang sumang-ayon sa ulat ng The Guardian na ‘out of control’ na ang war on drugs ni Pangulong Duterte.,“In describing the war on drugs as ‘out of control’, the Guardian hit it right in the head,” komento ni Akbayan partylist Rep. Tom Villarin.,Sa hiwalay na pana­yam, sinabi rin ni Magdalo partylist Rep. Gary Alejano na, “Kung ti­tingnan mo talaga, out of control na. Pinapatay ng vigilantes 4,000 na, hindi mo makontrol ‘yun. Kung talagang walang hand ang gobyerno d’yan sa mga vigilantes, eh out of control na talaga ‘yan kasi hindi n’yo nahuhuli ‘yung mga pumapatay. Ibig sabihin n’yan wala kayong kontrol.”",,
"‘Bata’ ni Kerwin, niratrat",,"Walang buhay na bumulagta ang tinaguriang kanang kamay ng umano’y bigtime drug pusher na si Kerwin Espinosa matapos itong pagbabarilin ng hindi nakila­lang mga suspek sa bayan ng Ormoc, Tacloban City.,Ayon kay Sr./Insp. Joseph Joevil Young, hepe ng Anti-Illegal Drugs Special Operation Task Group (AID-SOTG), nakilala ang biktima na si Dinan Rondina, 38, ng Juan Luna St., Ormoc na umano’y kilalang isa umano sa kanang kamay at pinagkakatiwalaan ng pamilya Espinosa.,Kasalukuyan umanong nanonood ng telebisyon kagabi ang biktima sa labas ng barbeque stall ng kanyang kapatid sa Juan Luna Street nang biglang lapitan ito ng dalawang lalaki na kapwa nakasuot ng bonnet at basta nalang pinagbabaril ang biktima na agad bumulagta at binawian ng buhay sa lugar ng pinangyarihan.,Ayon kay Sr./Insp. Young, iniimbestigahan na ang nasabing krimen at hindi inaalis ng mga awtoridad ang posibleng motibo na may kinalaman sa iligal na droga.",,
Palasyo nakidalamhati sa pagpanaw ng anak ni Panelo,,"Nagpaabot ng pakikiramay ang Palasyo ng Malacañang sa pamil­ya ni Chief Presidential Legal Counsel Salvador Panelo kasunod ng pagkamatay ng kanyang anak kahapon.,Ang pagkamatay ng anak ay kinumpirma ni Sec. Panelo.,Ayon kay Panelo ang kanyang 27-anyos na anak na si Salvador Carlo Panelo III ay namatay dahil sa ‘congested heart’ o sakit sa puso.,Sa pamamagitan ni Communications Sec. Martin Andanar ay nagpaabot ng taus-pusong pakikiramay ang Palasyo sa pagpanaw ni Carlo na napag-alamang isang special child.,“The Palace extends its heartfelt condolen­ces to Chief Presidential Legal Counsel Salvador Panelo on the death of his son Carlo. Our thoughts and prayers are with the family of Secretary Panelo at this difficult time,” bahagi ng ipi­naabot na mensahe ng pakikiramay ng Palasyo.",,
"Deputy director ng BuCor, nagbitiw",,"Nagbitiw na sa ­tungkulin si Bureau of ­Corrections ­(BuCor) ­Deputy Director for ­Operations Rolando Asuncion na iniimbestigahan ng Department of Justice (DoJ) kaugnay ng umano’y iligal na akti­bidad sa Muntinlupa City at sa umano’y pagtanggap nito ng sasakyan sa isang inmate na sangkot sa illegal drugs.,Sa kanyang liham kay Justice Sec. Vitaliano Aguirre II, binigyang diin ni Asuncion na ang kanyang pagbibitiw ay para sa kabutihan ng ahensya.,Ito ay matapos na malaman ni Asuncion na pinaiimbestigahan ito ni Aguirre kay Bucor Director Benjie Delos Santos.,Nilinaw naman ni Asuncion na hindi ito natatakot sa anumang pagsisiyasat subalit ayaw ani­ya nitong magkaroon pa sila ng hidwaan ni Delos Santos.,Binigyang diin pa ni Asuncion na aalis ito sa Bucor na malinis ang kanyang konsensya matapos ang limang buwan sa ­posisyon nito. Pinasala­matan nito si Aguirre sa pagkakataong ibinigay sa kanya.,Si Asuncion ay retiradong pulis at ­itinalaga ni Pangulong Rodrigo Duterte bilang BuCor deputy director noong Hulyo 19, 2016.",,
Suweldo ng caregiver itinakda,,"Nagtakda ang Kamara ng magiging sahod ng mga local caregivers sa bansa upang maprotektahan umano ang karapatan ng mga ito tulad ng ibang manggagawa katulad ng mga kasambahay.,Base sa inaprubahan ng House committee on labor and employment na pinamumunuan ni Cagayan Rep. Randy Ting, itinakda na kailangang sasahod ng P7,500 ang bawat caregiver sa Metro Manila kada buwan.,Aabot naman sa P5,500 kada buwan ang dapat ipasahod sa mga caregiver sa mga chartered cities at first class municipalities habang P4,000 naman sa second class municipalities.,Gayunpaman, bago makapagtrabaho bilang caregiver o nag-aalaga ng mga matatanda at may kapansanan ay kailangang makatapos muna ang mga ito ng kurso sa caregiving sa mga sertipikadong training institution o eskuwelahan.,Maaari pang tataas ang sahod ng mga caregivers dahil pagkatapos ng isang taong pagpapatupad dito kapag na­ging batas na ay muling pag-aaralan ng Regio­nal Tripartite Wages and Productivity Board (RTWPB) ang sahod para isaayos ang mini­mum wage ng mga ito.,Inihain ang nasabing panukala upang mapa­ngalagaan umano ang karapatan ng mga caregivers tulad ng panga­ngalaga ng bansa sa mga katulad nila na nagtatrabaho sa ibang bansa.,“Bilang pagkilala sa mahalagang tungkulin na ginagampanan ng mga caregivers sa pambansang kaunlaran ay nararapat lamang na gawin nating isang kinikilalang propesyon ang caregi­ving upang ating mapa­ngalagaan ang ating manggagawa mula sa pag-abuso sa kanilang mga karapatan, pagmamalabis, karahasan at pang-aapi,” ayon sa may akda sa panukala na si Bataan Rep. Geraldine Roman.,Walang naibigay na datos ang komite kung magkano ang ipinapasahod ng mga employers sa kanilang mga caregivers subalit kapag naging batas ang panukala ay magkakaroon na ng malinaw na kompensasyon para sa mga ito.",,
"Dating N. Ecija gov. Umali, nanindigan sa mga magsasaka",,"Hindi papa-apekto sa desisyon ng Office of the Ombudsman si ­dating Nueva Ecija Governor Aurelio ‘Oyie’ ­Umali hinggil sa reklamong pork barrel scam at na­ngakong ipagpapatuloy ang pagtulong sa mga magsasaka ng probinsya.,Sa isang press confe­rence sa Quezon City, sinabi ng abogado ni Uma­li na si Atty. Honorio Eduardo Reyes III na maghahain sila ng motion for reconsideration para sagutin ang findings ng Ombudsman hinggil sa umano’y P15 million na Priority Development Assistance Fund (PDAF) noong kongresista pa ng 3rd district ang dating gobernador.,Ayon kay Reyes, malinaw na napunta sa subsidiya ng mga magsasaka ang P15M na PDAF ni Umali at napakinaba­ngan ito sa pamamagitan ng ipinagkaloob na libreng pataba at libreng water pump sa mga magsasaka ng Gabaldon at General Natividad.,“Kung kasalanan po ang pagtulong sa mga magsasaka, malugod po naming tinatanggap ang desisyon ng Ombudsman. Pero as far as former go­vernor Umali is concern, tuluy-tuloy po ang pagseserbisyo n’ya para sa mga magsasaka ng ­Nueva ­Ecija,” giit ni Reyes.,Ipinagmalaki rin ng abogado na naging tapat at nanungkulan si ­Umali para sa interes ng maliliit na mamamayan ng probinsya kaya’t imposibleng sa maliit na halaga ay magagawa nitong si­rain ang tiwalang ipinagkaloob sa kanya ng taumbayan.",,
Warning sa OFWs: Mag-ingat sa Canada job offers,,"Muling binalaan kahapon ng Philippine Overseas Employment Administration (POEA) ang publiko laban sa mga pekeng trabaho na iniaalok sa internet, sa pamamagitan ng email at social media.,Ang babala ay ginawa ng POEA matapos na makatanggap ng forwarded email na nag-iimporma sa recipient nito na napili siya para magtrabaho sa Canada, at nakatakdang interbyuhin ng mga kinatawan ng mga emplo­yer, na kasaluku­yan na umanong nasa Pilipinas.,Nangako pa umano ang nagpadala ng email na walang placement at processing fee na dapat bayaran ang aplikante, ngunit hinihingian ng P3,800 para sa slot reservation.,Sinabi pa umano nito na may partnership ito at ang lisensiyadong recruitment agency sa bansa, para sa pagdaraos ng seminar at pagproseso ng employment documents.,Marami ring trabaho na iniaalok kabilang ang farm laborers, fruit pickers, factory workers, medical staff, caregivers, engineers, truck drivers at office workers.,Hinihikayat din ng mga scammer ang mga aplikante sa pamamagitan ng pag-aalok ng mga ‘too-good-to-be-true’ na mga pangako, tulad ng malaking sahod, 250 porsiyentong overtime pay at bayad na bakasyon.,Inaatasan din nito ang aplikante na ipadala ang reservation fee sa pamamagitan ng money remittance company.,Gayunman, modus umano nito na kapag natanggap na ang bayad ay titigil na ang scammer sa pakikipag-komunikasyon sa kanyang biktima.,Kaugnay nito, muling pinayuhan ng POEA ang publiko na huwag basta-basta maniwala sa mga pangako ng mga nag-aalok ng trabaho sa internet at mas makabubuting tiyaking legal ang isang job offer bago ito tulu­yang tanggapin.",,
"Ai Ai, mega-cry sa pag-alis ng mga anak…",,"Mega-cry na naman ang Comedy Queen na si Ai Ai delas Alas dahil sa pag-alis ng ­dalawa niyang anak, sina Niccolo at Sophia, na ­babalik na nga sa Amerika, at tapos na ang bakasyon dito sa Pinas.,Sobrang saya nga ni Ai Ai nung December dahil kapiling niya ang lahat ng anak niya. Sa US na nga nakatira ang dalawa, at si Sancho na lang ang kasa-kasama niya rito, maliban siyempre kay Gerald.,“Maiiyak naman tayo…” sey ni Ai Ai sa photo na magkakasama ang pamilya.,Anyway, mabuti na lang at may pinagkaka­abalahan si Ai Ai ngayon, tulad ng Sunday Pinasaya, at Hay Bahay, at siyempre, ang concert na guest siya ni Michael Pangilinan.,Ngayong gabi na nga ang Sincerely Yours, ­Michael Pangilinan concert na gaganapin sa Music Museum.,At bukod kay Ai Ai, guest din niya si Arnel ­Ignacio with The Voice finalist Alisah Bonaobra, pati na ang baguhang si Jelai Espino, na magla-launch ng kanyang CD na naglalaman ng mga kanta ni ­Vehnee Saturno.,Para sa tickets, tawag na sa 891-9999. Ito ay ­prodyus ng Glomar Entertainment Productions ­headed by Ms. Bing Espino.",,
FIRING SQUAD SA 3 MUSLIM,,"ZAMBOANGA CITY — Tatlong Muslim na umano’y nakapatay ang sinentensyahan at binitay sa pamamagitan ng firing squad ng rebeldeng Moro Islamic Liberation Front (MILF) sa lalawigan ng Lanao del Sur sa Autonomous Region in Muslim Mindanao.,Kinunan pa ng isang rebelde ng video mula sa kanyang cell phone ang naturang pagpatay sa mga ito na nakilalang sina Pat­rol, Sabar at Udi. Inilagay pa ito sa Facebook na agad ding nag-viral. Doon ay makikitang nakapiring ang mga mata ng tatlong lalaki at nakatali sa mga kawayang poste at may bandera pa ng MILF sa kanilang likuran.,Nasa video si MILF leader Abdullah Macapaar alyas Commander Bravo, na siyang nagbigay ng hudyat sa mga tauhan upang barilin ang tatlo gamit ang mga automatic rifle. Lahat ng sangkot sa firing squad ay pawang nakaitim na co­verall at may bonnet.,Nagsisigaw pa sila ng “Allahu Akbar” habang kinakalagan ang mga lalaki, ngunit lahat ng mga ito ay humihi­nga pa at pinanood na lamang hanggang sila ay malagutan ng hininga.,Ang 10-minutong vi­deo ay iniligay sa Facebook ni Abu Haneef Tabarusaw.,Naganap umano ito sa bayan ng Balindong at nabatid na sinentensyahan ng kamatayan ng Sharia Court ng MILF ang mga ito matapos magmatigas na makipag-ayos sa pa­milya ng kanilang pinatay.,Ang kamatayan ng tatlong lalaki ay pumigil sa posibleng clan war o rido sa pagitan ng mga pamil­ya ng mga ito at kanilang biktima.",,
"2016, pinakamainit na panahon sa buong mundo",,"Naitalang pinakamainit na panahon sa buong mundo ang nagdaang taong 2016, ayon sa Copernicus Climate Change Service (C3S) ng European Union at US-based climate centre.,Sa ulat, nahigitan pa ng taong 2016 ang naitalang init sa mundo noong taong 2015.,Ang Arctic region ang nagpakita ng matinding pagtaas ng temperatura habang marami pang lugar sa mundo kabilang ang mga bansa sa Africa at Asya na nakaranas din ng maituturing na “unusual heat”.,Base sa pag-aaral, ang global surface temperature noong 2016 ay pumalo sa average na 14.8 degrees Celsius o 58.64 degrees Fahrenheit na mas mataas ng 1.3 degrees Celsius na mas mataas sa normal na temperatura sa 18th century.,Noong Pebrero 2016, ang temperatura sa mundo ay naitala sa 1.5 degrees Celsius.,Tinukoy ng mga eksperto ang pag-init ng panahon sa mundo bunsod ng stoking wildfires, heat waves, droughts, pagbaha at iba pang kalamidad.,Maging ang National Institute of Water and ­Atmosphere (NIWA) ay inaasahang maglalabas na ang nakaraang taon ang pinakamainit sa bansang New Zealand.",,
Disco sa Sinulog bawal na,,"Dahil sa nangyaring pagsabog noong Disyembre 28 sa Hilongos, Leyte, ipinagbabawal na ang pagkakaroon ng disco sa Sinulog 2017 at sa iba pang mga okasyon sa mga barangay gaya ng pista.,Kahapon nang ihayag ni Lapu-Lapu City Mayor Paz Radasa na hindi na nito iisyuhan ng permit ang 30 barangay officials lalo na ang mga barangay captain at kanilang mga nasasakupan sa Lapu-Lapu City, Cebu na kumuha ng permit para magkaroon ng disco.,Sinabi ni Radasa na ito ang napagkasunduan nila sa idinaos na pulong ng Association of Barangay Captain dahil na rin sa nangyaring bombing sa Hilongos, Leyte bago mag-Bagong Taon.,Iginiit ng alkalde, bagama’t karapatan ng mga barangay na kumuha ng permit para sa sayawan bilang pagdiriwang ng kanilang pista, mas binigyan niya ng importansya ang kaligtasan ng mga tao kaya’t mahigpit na niya itong ipinagbawal.",,
Arestuhin kahit walang warrant! — Bato,,"Kahit na walang hawak na arrest order, maaaring arestuhin ng mga pulis ang mga presong nakatakas mula sa North Cotabato District Jail (NCDJ) sa Kidapawan City.,Ito ang utos ni Philippine National Police (PNP) chief Director General Ronald dela Rosa sa mga pulis sa Mindanao.,Ayon pa kay Dela Rosa, inutusan na niya ang police regional directors sa Mindanao na tumulong sa Bureau of Jail Management and Penology (BJMP) sa manhunt operations laban sa mga pumugang preso.,Kasabay nito, iniutos na rin ni Dela Rosa sa mga Police commanders ang pagsasagawa ng isang security survey sa lahat ng detention facilities sa bansa para maiwasan ang kaparehong insidente.,Sa pinakahuling ulat, umaabot na sa 53 preso mula sa 158 na tumakas sa naganap na jailbreak ang accounted at naibalik na sa selda.,Ayon kay North Cotabato Police Provincial Director Sr. Supt. Emmanuel Peralta, 43 sa mga preso ang nakakulong na muli, walo ang nasawi at dalawang sugatan na preso ang nasa ospital.,Patuloy pa rin ang isinasagawang pagtugis sa may 105 preso na tumakas.",,
Nalito lang si Sen. Lacson!,,"Todo ang tanggi ng chairman ng House committee on appropriations sa alegasyon ni Senador Panfilo ‘Ping’ Lacson na tadtad ng pork barrel ang 2017 national budget kung saan isang kongresista na hindi pinangalanan ang mayroong P5 billion.,Sa statement na inilabas kahapon ng chairman ng nasabing komite na si Davao City Rep. Karlo Nograles, sinabi nito na malamang na nalilito si Lacson nang sabihin nito na tadtad ng pork barrel ang national budget na nagkakahalaga ng P3.35 trillion.,“That’s not true. There is no pork barrel. There is no PDAF (Priority Development Assistance Fund) in the budget. There are no post-enactment projects in the budget. You will only see specific line-item projects that have been identified by different agencies and departments of government. I think that Senator Lacson is confused about this issue,” ani Nograles.,Ayon sa mambabatas, dumaan sa mahigpit na ebalwasyon ng Department of Budget and Management (DBM) ang lahat ng proyekto bago isinapinal ng National Expenditure Program (NEP) na siyang isinumite sa Kamara.,“From its inception the projects and programs have been itemized and spelled out clearly and specifically. From the House all the way to the Senate the DBM monitors every movement of the budget process to ensure there is no violation of the SC decision against pork barrel,” depensa ni Nograles.,Dumaan din umano sa matinding pagsusuri ng mga mambabatas ang nasabing pondo sa mga isinagawang pagdinig ng nasabing komite kaya imposible umanong hindi ito nalaman ng ibang mambabatas.",,
MRT walang puknat sa tirik,,"Dalawang araw na walang puknat ang ‘tirik problem’ ng tren ng Metro Rail Transit (MRT) nga­yong pasok ng 2017.,Kahapon, biglang tumigil ang isang biyahe ng tren sa pagitan ng Santolan at Ortigas (Southbound) stations bandang alas-9:56 ng umaga.,Ayon sa abiso ng MRT, nagkaroon ng technical problem kaya’t napilitang ibaba ang mga pasahero at hinintay ang kasunod na biyahe para maihatid sa destinasyon ang mga commuters.,Noong Miyerkules, da­lawang beses nakaranas ng aberya ang biyahe ng MRT.,Unang tumirik ang tren sa Ortigas station bandang alas-nuwebe ng umaga kamakalawa at naulit pa ang ganitong senaryo bandang alas-sais naman ng gabi kung saan stranded ang mga pa­sahero sa Santolan (Northbound) station.,Hindi na bago ang paulit-ulit na ‘tirik problem’ ng mga bagon ng MRT kaya’t lumalakas ang panawagan na i-modernize ang pasilidad ng tren upang maiwasan ang mas mala­lang aberya at panganib sa buhay ng commuting public.",,
Gordon napuno na sa patayan,,"Tila napuno na si Senador Richard Gordon sa kaliwa’t kanang patayan na hindi nareresolba ng kapulisan kaya naman hindi na ito paliligtasin ng Senado.,Iimbestigahan na ni Gordon, ang kabagalan o usad-pagong na ginagawang imbestigasyon ng law enforcers sa mga naganap na patayan partikular na rito ang nangya­ring patayan sa Caloocan City bago pumasok ang Bagong Taon.,Sa gitna ito ng pina­igting na kampanya ng pamahalaan kontra droga.,Ayon kay Gordon, chair of the Senate Blue Ribbon Committee, maa­ring magsagawa ng motu proprio investigation ang kanyang komite upang malaman kung nagkaroon ng kapabayaan ang pulisya ng kanilang trabaho o kaya’y may kapalpakan sa kanilang ginagawa kung kaya’t mabagal at walang resulta ang kanilang im­bestigasyon.,Malinaw umanong isang kaso ng non-feasance kapag hindi ginawa ng pulis ang kanilang trabaho partikular ang pagsagawa ng imbestigasyon habang kaso naman ng malfeasance kapag palpak ang kanilang ginagawang im­bestigasyon.",,
Espinosa nasa WPP na,,"Kinumpirma ni Justice Secretary Vitaliano Aguirre II na tinanggap na sa Witness Protection Program (WPP) ang self-confessed drug distributor na si Kerwin Espinosa hinggil sa kinalaman nito sa iligal na bentahan ng shabu sa bansa.,Sinabi ni Aguirre na bago pa sumapit ang Disyembre 25 o ilang araw matapos ilipat sa kustodiya ng National Bureau of Investigation (NBI) noong Disyembre 14 ay sumailalim na sa WPP ng DOJ si Espinosa.,Nabatid na si Espinosa ay unang sumailalim sa pangangalaga ng PNP Anti-Illegal Drugs Group makaraang maaresto ito sa Abu Dhabi noong Oktubre ilang buwan matapos na ibulgar ni Pangulong Rodrigo Duterte ang pagkakasangkot nito at ng kanyang ama na si dating Albuera, Leyte Mayor Rolando Espinosa sa bentahan ng shabu sa Visayas.,Tumanggi naman si Aguirre na sabihin ang nila­laman ng inihaing affidavit ni Espinosa sa DOJ na pa­ngunahing dokumento na kailangan para matanggap sa government protection.,Magugunitang sa pagdinig ng Senado, sinabi ni Espinosa na nagbigay ito ng milyun-milyong piso bilang protection money sa ilang opisyal at tauhan ng Philippine National Police (PNP) at ni Senadora Leila de Lima.,Dito ay ibinulgar ni Espinosa na binigyan nito si De Lima ng aabot sa P8 milyon sa pamamagitan ng da­ting driver-bodyguard ng senadora na si Ronnie Dayan para magamit sa election campaign nito.",,
Walang shoot-to-kill!,,"Walang shoot to kill order.,Ito ang nilinaw ni Philippine National Police (PNP) Spokesperson Sr. Supt. Dionardo Carlos kasabay ng pahayag na tanging pag-aresto lamang sa mga puganteng preso ng North Cotabato District Jail (NCDJ) ang tinanggap nilang utos.,Ayon kay Carlos, wala silang natanggap na anumang shoot to kill order.,“Ang utos sa amin ay tumulong sa Bureau of Jail Management and Penology (BJMP) sa pag-aresto sa mga pumugang inmates,” wika ni Carlos.,Kamakalawa nang makatakas ang may kabuuang 158 bilanggo sa kasagsagan ng kaguluhan sa NCDJ habang aba­la ang mga jail guards sa pakikipaglaban sa mga sumalakay na bandido.,MILF tutulong sa pagtugis sa mga pugante,Mismong mga sundalo ng Moro Islamic Libe­ration Front (MILF) ang nangakong tutugis sa mahigit isandaang pugante.,Ito ay ayon kay Department of the Interior and Local Government (DILG) Sec. Ismael Sueno matapos ang pag-uusap nila ni Ge­neral Sammy Almanzor, Chief of Staff ng Bangsa­moro Islamic Armed For­ces ng MILF.,Ayon sa kalihim, sumama na rin ang mga sundalo ng MILF sa ginagawang manhunt ope­ration ng Philippine National Police (PNP) at Bureau of Jail Management and Penology (BJMP) para tugisin ang mga pugante.",,
"Pasahero ng PAL, natodas sa ere",,"Isang 83-taong gulang na babaeng pasahero ang namatay habang nasa himpapawid ang Philippine Airlines (PAL) flight PR 105 na nanggaling sa San Francisco, California papuntang Manila makaraang atakehin ito sa puso kahapon.,Base sa salaysay ni Dr. Singson Pal doctor on board sa mga rumespon­ding medical staff ng Ninoy Aquino International Airport (NAIA), isang matandang babaeng pasahero ang namatay na nakilalang si Felicidad Salvador, na nagkaroon ng Cardio Respiratory Arrest bandang alas-12:00 hatinggabi (Manila Time).,Ayon kay Singson, dumadaing si Salvador na nahihirapan siya sa pag­hinga pagkagaling nito sa lavatory ng eroplano habang nakaupo ito sa de­signated seat nang big­lang atakihin.,Binigyan pa ng pa­ngunahing lunas sa pamamagitan ng CPR at AED si Salvador ngunit namatay din bandang alas-12:45 ng hatinggabi.,Makaraan ang 12-oras na biyahe ng PAL flight PR 105, dumating ito sa NAIA terminal ng alas-4:50 ng madaling-araw at ang pasaherong lulan ay lumabas sa gate 12 habang ang mga labi ni Salvador ay ibinaba sa rampa at isinakay sa ambulansya.",,
200 parak nabulaga sa drug test,,"Halos 200 tauhan ng PNP-AIDG ang sumalang sa sorpresang drug test sa Camp Crame.,Ayon kay Supt. Glicerio Cansilao, spokesperson ng AIDG, layon nito na matiyak na wala sa kanilang hanay ang positibo sa paggamit ng iligal na droga.,Sinasabing unang inanunsyo sa mga tauhan ng PNP-AIDG na may formation kahapon ng umaga at dito na inanunsyo na isasailalim sila sa drug test.,“Ito po ang tinatawag nating drug cleansing sa ating mga personnel nang sa gayon ay masiguro na sa amin mismo na pangunahing nagpapatupad ng pag­laban sa iligal na droga, we see to it na ang ating mga personnel ay hindi sila involve at gumagamit ng iligal na droga,” wika ni Cansilao.,Sinasabing umaabot sa mahigit 300 ang kasapi ng PNP-AIDG at kapag natapos na ang pag drug test sa lahat ng personnel ay ilalabas agad ang resulta.,“As soon as matapos ang drug test at if ever may positive, magkakaroon after seven days ng confirmatory test,” dagdag pa ni Cansilao.,Dito tiniyak ni Cansilao na haharap sa kaukulang sanction at sasampahan ng kaso ang mga lalabas na positibo sa droga.",,
MANHUNT!,,"Puspusan ngayon ang isinasagawang paggalugad ng militar katuwang ng pulisya at Bureau of Jail Management and Penology (BJMP) ng North Cotabato at kalapit na lugar na posibleng pinagtataguan ng mga tumakas na inmates sa North Cotabato District Jail.,Kinumpirma ni Capt. Arvin Ensinas, spokesperson ng 6th Infantry Division ng Philippine Army na isang batalyon mula sa kanilang hanay ang tumutulong sa BJMP para maibalik sa piitan ang mga pugante.,Gayunman tiniyak ni Ensinas na nakabantay ang iba pa nilang tropa para sa posible pang mu­ling pag-atake ng BIFF na itinuturong nasa likod ng pag-atake.,Hanggang sa ngayon ay nakaalerto pa rin at nasa red alert ang militar sa posibleng pag-atake ng BIFF sa mga kampo ng militar at sa mga komunidad sa lalawigan ng Maguindanao at North Cotabato.,Samantala, sa pinakahuling report ay naibalik na sa selda ang 12 sa mahigit 150 inmates na nagsitakas sa naganap na jailbreak kamakalawa ng hatinggabi sa North Cotabato District Jail sa Kidapawan City.,Ang 12 preso ay kusang-loob na sumuko at nagsabing napasama lamang sila sa pagtakas at wala naman talagang intensyong tumakas.,Napag-alaman na natakot lamang ang ibang preso kaya sumabay nang tumakas matapos may nagsabi na susunugin ang pasilidad kapag hindi lumabas ang mga inmates na nakapiit doon.,Inihayag ni Lt. Col. Harold Argamosa, Commanding Officer ng 39 Infantry Battalion (IB), ng Philippine Army, sa nagpapatuloy nilang imbestigasyon, si Commander Derbi umano na siyang namuno sa pag-atake ng mga armado sa naturang piitan ay isang gun for hire at terrorist for hire at hindi naman umano masyadong malaki ang grupo nito.,Ayon kay Argamosa, base sa nakuhang impormasyon, dating bilanggo sa nasabing piitan si Commander Derbi at nakatakas noong Agosto 2016 at sinabing maghihiganti ito.",,
Mocha ipinagtanggol sa MTRCB,,"Walang nakikitang dahilan ang Malacañang para hindi italagang board member ng Movie and Television Review and Classification Board (MTRCB) ang singer, dancer, blogger na si Mocha Uson.,“Mocha is an artist. She is one of the biggest artists that we have in the country. She’s been in the show business world for more than a decade. She’s one of the biggest bloggers that we have in the Philippines, very influential,” paghahayag ni Presidential Communications Secretary Martin Andanar patungkol kay Uson sa press briefing sa Malacañang kahapon.,Nauna rito ay inanunsyo ni Executive Secretary Salvador Medialdea ang pagtatalaga ni Pangulong Rodrigo Duterte kay Uson sa MTRCB.,Ang appointment ni Uson ay kinumpirma rin ni MTRCB chairperson Toto Villareal na nagsabing nasa ahensya na ang appointment papers ni Uson.,“The MTRCB received recently a copy of Ms. Uson’s appointment letter signed by the President; but she has yet to assume office in the agency,” ayon sa MTRCB chair.,Si Mocha ay kilalang supporter ni Duterte at naunang itinalagang ambassadress sa katatapos na 2016 Metro Manila Film Festival (MMFF).,Naniniwala naman si Senate Majority Leader Vicente ‘Tito’ Sotto III na ‘good choice’ si Mocha sa MTRCB.,“Good choice for the job. She abounds with common sense and has a good pulse of the public. She will do a lot better than some people I know,” ayon kay Sotto sa isang text message.",,
Fil-Am nagbuslo ng P5M,,"Nanalo ng tumataginting na $95,000 o katumbas ng P5 milyon ang isang Filipino-American basketball fan sa half-time contest na ginanap sa Natio­nal Basketball Association (NBA).,Si Jerald Acoba, 30-anyos mula Tulare, California ay lumahok sa half-court shot contest ng NBA sa laro ng Los Angeles Lakers kontra Memphis Grizzlies na ginanap sa Staples Center na pinagwagian ng unang basketball team.,Nagawa ni Acoba na mai-shoot ang bola mula sa half-court dahilan para maiuwi nito ang nasabing cash prize.,Sa kaniyang Instragram account, sinabi ni ­Acoba na siya ay isang Pinoy.,Aniya, gagamitin nito ang napanalunang pera sa pagbili ng bagong kotse para sa kaniyang ina.",,
‘Walk with Jesus’ dinagsa,,"Libu-libong deboto ang dumagsa sa pani­mula ng isinagawang prusisyon kahapon ng madaling-araw sa Basilica del Sto. Niño, Cebu City.,Para sa unang araw ng selebrasyon ng 452nd Fiesta Señor na kilala­ rin sa tawag na Sinulog, ang pagdiriwang ng kapista­han ay pormal na nagsimula kahapon sa pamamagitan ng taunang ‘Walk with Jesus’ kung saan ipinu-prusisyon ang imahe ng Sto. Niño mula sa bahagi ng Fuente Osmeña hanggang sa Pilgrim Center sa Basilica.,Tinatayang dalawang kilometero ang layo ng prusisyon na nagsi­mula alas-4:30 ng madaling-araw kung saan bitbit ng mga deboto ang kani-kanilang imahe ng Sto. Niño.,Sa Enero 15, araw ng Linggo, gaganapin ang Sinulog Grand Parade na sisimulan sa pamamagitan ng tatlong magkakasunod na misa.",,
Red tape ang nagpapabagal — VP Leni,,"Personal na tututukan umano ni Vice Presi­dent Leni Robredo ang pagbasag sa bureaucra­tic red tape na siyang nagpapabagal sa pagtulong sa mga biktima ng kala­midad tulad ng nararanasan ngayon sa Bicol na sinalanta ng bagyong Nina noong Araw ng Pasko.,Sa panayam kay Rob­redo sa Brgy. ­Banawang, Bato, Cantanduanes na kanyang binisita at hinatiran ng tulong, tiniyak nito na tutulong ang gobyerno sa mga biktima ng bagyong Nina.,“Mayroon tayong fund para diyan. Mayroon tayo sa DSWD, sa Office of Ci­vil Defense. Iyong pinaka­tulong ng opisina namin nakikipag-coordinate kami sa local officials para iyong mga requirements matutukan na at ma-release agad,” ani Robredo.,Gayunpaman, kaila­ngan aniyang personal niyang asikasuhin ang bagay na ito upang masiguro na makarating agad ang tulong mula sa mga nabanggit na tanggapan at maiwasan ang red tape na siyang nagpapabagal sa pagbaba ng tulong.,“Parang nag-over react naman ata”,Sagot ito ni Vice Presi­dent Leni Robredo sa pag-aray ng Palasyo ng Malacañang nang ipara­ting sa reklamo ng mga taong biktima ng bagyong Nina sa Bicol region na mabagal ang tulong ng national government.,Kasabay nito, itinanggi ni Robredo na namumulitika ito sa gitna ng kalamidad tulad ng paratang ng Palasyo ng Malacañang bagkus ay ang pahayag nitong na­ging mabagal ang pagtulong sa mga nasalanta ay mula mismo sa mga biktimang kanyang unang dinalaw noong Lunes sa Ocampo, Camarines Sur.,Hinikayat naman ng Department of Social Welfare and Development (DSWD) ang mga biktima ng bagyong ‘Nina’ sa Katimugang Luzon na isumbong sa hotline 8888 o magsadya sa kanilang field office sakaling makaranas ng ‘chop-chop’ na food packs katulad ng nangyari noong manalasa ang super typhoon ‘Lawin’ sa Cagayan.,Sa abiso ni Department of Social Welfare and Development (DSWD) Secretary Judy Taguiwalo, igi­niit nito na mahigpit na ipi­nagbabawal sa local go­vernment units (LGUs) o kahit sinumang grupo o indibidwal ang pag-‘re-pack’ o pag-utay-utay sa ipinamimigay na food pack ng DSWD. “Hindi po pwedeng buksan o hati-hatiin itong mga food packs na ipi­namimigay natin,” paalala ni Taguiwalo.",,
"Dating DH, isa nang artist",,"Isang dating Pinay household service wor­ker sa bansang Hong Kong ang nagbago ang buhay, na ­matapos sumailalim sa pag-aaral ay na­ging matagumpay at isa na ngayong sikat na artist sa nasabing bansa.,Sa tulong ng Philippine Consulate General sa Hong Kong SAR, inilunsad nito ang gawang imahen ng Hong Kong-based Filipino artist na si Janet Pancho Gupta sa art exhibit na tinawag nitong ‘Symphony of Life’ sa Philippine Consulate General Gallery.,Sinasabing si Pancho Gupta ay unang duma­ting sa Hong Kong noong taong 2000 at nagtrabaho bilang household service worker kung saan nag-aral ito at nagsanay sa pagpipinta sa loob ng walong taon.,Matapos nito ay itinuloy ng nasabing Pinay ang visual art hanggang sa maging matagumpay bilang watercolorist, graphite artist at photographer.",,
76 nadale sa nadiskaril na tren,,"Aabot sa 76-katao ang nasugatan matapos ma­diskaril ang isang commuter train sa New York City, USA.,Ayon sa ulat, sinabi ng local officials na dakong alas-8:30 ng umaga nang mangyari ang trahedya sa New York sa Atlantic Terminal sa New York bo­rough.,Sa inisyal na imbestigasyon, nadiskaril ang Long Island Railroad train 6 sa gitna ng morning rush hour.,Dahil sa insidente, nag-panic ang maraming mga pasahero ng tren at nagpumilit na makalabas ng tunnel.,Agad namang sumaklolo ang New York Fire Department (FDNY) at sinaklolohan ang mga biktima na agad namang isinugod sa ospital.,Kasalukuyan nang iniimbestigahan ng mga awtoridad ang sakuna.",,
"Kaskaserong lady driver, todas sa mishap",,"Isa ang kumpirmadong patay habang dalawa ang sugatan sa tatlong bebot na sangkot sa naganap na aksidente sa Brgy. Sico 2, San Juan, Bata­ngas, bandang alas-11:35 kamakalawa ng gabi.,Sa nakalap na impormasyon sa San Juan Municipal Police Station, sakay ng kulay abuhing Toyota Vios (ABO 2064) ang mga biktimang sina Ma. Reena Dass y Celira, 31-anyos, drayber at may-ari ng sasakyan, mga pa­saherong sina April Saballa y Magat, 30, at Elaine Briones y Cacao, 32, pawang mga residente ng Brgy. Tala-Ibon, Ibaan, Batangas, nang maganap ang insidente.,Matulin umano ang takbo ng sasakyan ng mga biktima, ayon sa mga saksi, nang mawalan ng kontrol sa manibela ang drayber pagsapit sa kurbadang bahagi ng kalsada. Dulot nito’y sumal­pok sila sa konkretong poste ng kuryente na ikinasawi ni Dass.,Isinugod naman sa San Juan District Hospital ang dalawa pang biktima bago inilipat sa Mary Mediatrix Hospital na ngayo’y under observation. ­",,
"Pista ng Nazareno, selyado vs terror attack",,"Tiniyak ng ­pamunuan ng National Capital Region Police ­Office (NCRPO) na wala pang namo-monitor na ­banta ng terorismo para sa ­nalalapit na traslacion ng Itim na Nazareno na dinarayo ng milyung-­milyong deboto sa Quiapo, Maynila.,Gayunman, sa ­kabila ng negatibong banta pa, siniguro ni NCRPO chief, Director General Oscar Albayalde na handa naman silang tumugon sa anumang magiging mga kaganapan, katuwang ang augmentation team mula sa Armed Forces of the Philippines (AFP).,Sinasabing ­inaasahan na aabot sa 15 milyong deboto ang lalahok sa ­aktibidad.,Isa sa pangunahing gagawin para ­masiguro ang kaligtasan ng mga deboto at maiwasan ang anumang gulo, sinabi ng AFP na puputulin ang signal ng mga network sa kasagsagan ng prusisyon sa mga ruta na daraanan ng Itim na Nazareno.,Mahigpit ding ipagbabawal ang paggamit ng drones sa lugar bilang bahagi ng pagpapatupad ng seguridad.,Umaabot sa 200 sundalo ang ipakakalat ng AFP sa nasabing prosisyon.,Samantala, pangungu­nahan ng grupong Eco­Waste Coalition (EWC) ang ‘bantay basura’ sa pagdiriwang ng Kapis­tahan ng Minor ­Basilica ng Black Nazarene sa Ene­ro 9, 2017 upang tiyaking hindi babaha ng basura pagkatapos ng taunang translacion o prusisyon ng Senior Nazareno.,Ayon kay Ochie ­Tolentino, Zero Waste Campaigner ng EWC, nag-iikot na sila sa mismong dadaanan ng prosi­syon para paalalahanan ang publiko na hindi kasama sa pamamanata ang pagkakalat ng anumang basura.,Katuwang din ng ­grupo ang grupong Buklod Tao na isa sa pinakamalaking kasapi ng mga namamanata tuwing kapistahan ng Itim na Nazareno.,Sa datos ng ­Metro ­Manila Development Authority (MMDA), uma­bot sa 30 truck ng basura o katumbas ng 315 toneladang basura ang nahahakot nila taun-taon pagkatapos ng prusisyon mula sa simbahan ng Minor Basilica ng Quiapo ay inililibot ang poon sa mga major streets na sakop ng Quiapo tulad ng Villalobos, Carlos Palanca at Carriedo.",,
"Sebastian kill plot ipinahid kay PDU30, galamay",,"Matapos kaladkarin ang mismong Pangulo at mga galamay nito bilang mga ‘tunay’ na nagtatangka sa buhay ni high profile inmate Jaybee Sebastian sa New Bilibid Prison (NBP), tinawag din ni Sen. Leila de Lima si Justice Sec. Vitaliano Aguirre II na “walang balls” habang pinupuna ang wig nito.,Buwelta ito ng senadora sa muling pagdawit sa kanya ni Aguirre, sa pagkakataong ito ay isinama pa sa inaakusahan si Sen. Antonio Trillanes IV, sa diumano’y planong pagpapatahimik kay Sebastian.,Kahapon ay ipinakita ni Aguirre ang affidavit ng inmate na si Tomas Doniña, na sumaksak kay Sebastian noong Setyembre 28, na nagsabing isang mistah nitong Navy officer ang kumausap sa kanya upang patahimikin ang huli.,Nangangamba diumano ang nasabing Navy officer na isabit ni Sebastian si De Lima sa usapin ng ilegal na droga sa NBP sa imbestigasyon ng Mababang Kapulungan ng Kongreso.,Maliban sa dalawang senador ay itinuturo rin ni Doniña ang Liberal Party (LP) na nagplano para patahimikin si Sebastian.,Nakasaad pa sa affidavit ni Doniña na pinangakuan din ito ng Navy officer na aayusin ang papeles nito para makalaya kasabay ng pagsasabing babagsak umano ang Duterte administration.,“Sabi niya, hindi dapat makapagsalita laban kay Ma’am De Lima si Jaybee Sebastian. Sinabi din niya na kung magagawa kong patayin si Jaybee Sebastian at mapatalsik sa Malacañang si President Rodrigo Duterte ay sila ang bahala na gumawa ng paraan para ako ay mapalaya. Sabi pa ng kausap ko, ‘Babagsak ang Duterte administration’,” nakasaad sa affidavit ng Bilibid inmate.,“Tinanong ko siya kung si Ma’am De Lima ba ang nagpapapatay kay Jaybee Sebastian. Ang sagot niya sa akin ay nagsanib-pwersa sina Senator Antonio Trillanes IV. Sinabi rin niya sa akin na huwag akong mag-alala dahil madami silang kapanalig at kung magagawan ko ng paraan na mapatay si Jaybee Sebastian ay hindi magtatagal, lalaya ako basta maniwala lang ako sa kanya,” dagdag pa nito.,Tinawanan naman ito ni De Lima at sinabing minsan nang ginawa ng administrasyon ang pag-torture sa mga high profile inmates ng NBP para lang ituro ang kanyang pangalan na dawit sa drug trade sa Bilibid.,“The fact is it is Duterte and his cohorts who ordered the stabbing and also the torture of inmates who refused to testify against me,” diin ng senadora.,Niresbakan din ni De Lima si Aguirre sa pagtatahi ng kasinungalingan sa pagsasabing mahilig talagang mameke ang kalihim na “walang bayag” tulad ng paggamit ng pekeng buhok.,“Aguirre is lying. He is a chronic liar like his boss, and a Secretary of Justice without balls. What do you expect from a public official who fakes his own hair?” maanghang na salita ng senadora.,Ayon kay De Lima, nakakatawa na siya ang sinasabing ‘gumagapang’ para ipatira si Sebastian sa loob gayong kontrolado ni Aguirre ang NBP bilang DOJ boss at hawak pa niya sa leeg ang elite troops na nagbabantay sa Bilibid.",,
"Chinese partner ni Marcelino, sumuko rin",,"Sumuko na ang Chinese national na kasama ng nahuling si Marine Lt. Col. Ferdinand Marcelino sa P380 milyong drug-bust operation sa Sta. Cruz, Manila noong nakaraang taon.,Ito ang kinumpirma ni Department of Justice (DOJ) Sec. Vitaliano Aguirre II kung saan sumuko sa National Bureau of Investigation (NBI) Special Task Force Agent Moises Tamayo si Yan Yi Shou aka Randy kamakalawa ng gabi.,“We are proud to announce that Yan Yi Shou aka Randy is now under the custody of the NBI. This is a welcome development insofar as our pursuit of this case is concerned,” sabi ni Aguirre.,Magugunitang naglabas ng warrant of arrest ang Manila Regional Trial Court Branch 49 laban kay Marcelino at Yan noong Disyembre 22 matapos ibasura ang inihain ng mga ito na mosyon na humihi­ling na ibasura ang kaso nila. Kasunod nito ay naghain ng mosyon ang DOJ sa RTC na humihi­ling na magpa­labas ng hold departure order laban kay Marcelino at Yan.",,
Biyahe sa Pasig River Ferry palalawigin,,"Palalawigin ng Metropolitan Manila Development Authority (MMDA) ang oras ng operasyon ng Pasig River Ferry sa ­darating na Lunes (Enero 9) upang makapagbigay serbisyo sa mga deboto ng Itim na Nazareno na dadalo sa prosisyon at nasa 1,245 personnel kabilang ang mga enforcer ang kanilang itatalaga upang tumulong sa rescue, paglilinis at pagmamantina ng daloy ng trapiko sa kapistahan nito.,Ayon sa MMDA, da­lawang ferry boats ang nakaantabay malapit sa Jones Bridge para rumesponde sakaling may mga kasong emergency.,Simula alas-5:30 ng umaga hanggang alas-siyete ng gabi ang magi­ging operasyon ng Pasig River Ferry mula Guadalupe hanggang Escolta Station at mula Escolta hanggang Guadalupe.,Bahagi pa rin ng MMDA bilang serbisyo publiko sa mga ­deboto ng Itim na Nazareno, magbibigay ng 20 porsiyentong diskwento ang Gwapotel, ang budget hotel na minamantina ng ahensiya simula Enero 7 hanggang 9.,Sinabi ni MMDA Officer-In-Charge (OIC) at General Manager Tim Orbos, para tiyaking ligtas, mapayapa at orga­nisado ang selebrasyon ng kapistahan ng Itim na Nazareno, nasa 1,245 personnel ang kanilang itatalaga simula sa Sabado sa bisinidad ng Quirino Grand Stand at Quiapo Church.",,
‘Try n’yo nga pagkasyahin ang P40/day!’,,"Naisahan ni Pangulong Rodrigo Duterte ang mga lolo at lola na bumoto sa kanya noong nakaraang eleksyon dahil sa pangakong itataas ang pensyon ng mga ito kapag siya ang nanalo.,Ganito inilarawan ni Magdalo partylist Rep. Gary Alejano ang hindi pagtupad ni Duterte sa kanyang pangakong itataas ang pensyon ng mga miyembro ng Social Security System (SSS).,“(It’s) a form of campaign deception,” ani Alejano subalit hindi na ito nagulat dahil marami umanong pangako ni Duterte noong panahon ng kampanya na naging dahilan ng kanyang panalo, ang hindi nito natutupad o tinutupad.,“Classic examples of this aside from the provision of SSS hike, was to eliminate drugs and crimes in three to six months, sasakay ng jetski patungong Spratlys (kung hindi igagalang ng China ang karapatan ng Pilipinas), solution (sa) traffic problems in six months, etc,” ani Alejano.,Kahit isa man lang aniya sa mga ipinangakong ito ni Duterte ay walang natupad kaya naisahan umano ng Pangulo ang taumbayan na bumoto sa kanya dahil sa mga pangakong ito.,Nasusuklam naman si ACT Teacher partylist Antonio Tinio sa Malacañang, lalo na kay Department of Budget and Management (DBM) Sec. Benjamin Diokno, dahil sa palusot nito na ibang Duterte umano noong panahon ng eleksyon at iba na ngayong Pangulo na ito ukol sa kanilang pagtutol na itaas ang pensyon ng mga miyembro ng SSS.,Si Bayan Muna partylist Rep. Carlos Zarate, hinamon ang “mayayamang” economic managers ni Pangulong Duterte na humarang sa P2,000 pension hike na subukan nilang pagkasyahin ang P40 kada araw ng mga SSS pensioners na tumatanggap ng P1,200 kada buwan.,“Ang dali para sa kanilang harangin ang pension hike dahil hindi naman sila ‘yung nakakaranas na ‘di makakain ng tama o mabili ang mga gamot para humaba pa ang buhay ng ating mga pensioners,” ani Zarate.",,
P5B PORK KAY CONGRESSMAN!,,"Kinatay ng administrasyong Duterte ang calamity fund ngayong taon upang mabigyan ng bilyun-bilyong pisong pork barrel fund ang mga kongresista, ayon sa isang senador.,Natuklasan ni Sen. Panfilo Lacson na base sa 2017 General Appropriations Act (GAA) na pinirmahan ni Pangulong Rodrigo Duterte noong Disyembre, tinapyasan nito ng P21.5 bilyon ang P37.2 bilyong calamity fund ngayong taon para mabigyan ng pork barrel fund ang mga kongresista.,Ilan sa nakinabang sa pork barrel fund mula sa calamity fund ay ang walong kongresista na nagmamay-ari sa P8.3 bilyong pork barrel fund na isiniksik sa Department of Public Works and Highways (DPWH).,“During the budget plenary debates, the ARMM congressmen came to see me to plead their case. Inabot nga kami ng 10 p.m. sa office ko explaining in so many words, thus – ‘buti nga daw sila, tig-P1.5 bilyon lang na projects, ‘yung iba raw mga congressmen abot ng tig-P5 bilyon’,” paglalahad ni Lacson.,“Change is coming? Maybe, pero it’s pork allocations changing hands from LP congressmen to those from Mindanao,” litanya ng senador.,Matatandaan na ipinatanggal ito ni Lacson at inilipat sa Commission on Higher Education (CHED) upang malibre sa tuition fee ang mga nag-aaral sa State Universities and Colleges (SUCs).,Bagama’t nanatili ang P8 bilyon sa CHED, naibalik din ang P8 bilyon ng walong congressman nang kunin ang pondo ng calamity fund.,Naalala pa ni Lacson nang makiusap sa kanya ang mga kongresista na ibalik ang tinapyas na P8 bilyon sa DPWH.,Maging ang mga senador, mayroon ding tig-P300 milyong pork barrel fund ngayong taon maliban sa kanya at sina Senate Majority Leader Vicente ‘Tito’ Sotto III at Sen. Francis ‘Kiko’ Pangilinan.,“At least two of my colleagues commented in the lounge during session suspensions, ‘Sobra naman sila… tayo ngang mga senador, tig-P300-M lang’…,” ani Lacson.,Aniya, parang niloloko tuloy ng mga mambabatas at ng administrasyon ang taumbayan dahil kahit pinatay na ng Supreme Court ang pork barrel system noong 2013, ibinalik naman ito ngayong administrasyong Duterte.,“There is no saying here that those who identified their projects in the 2017 national budget, both from the Senate and the House would get commissions from contractors. What I’m trying to say is, Filipinos are made to believe that PDAF is dead after the SC ruling in 2013. I am not stupid. Filipinos are not stupid. They are just resigned, I think. After all these years that I and my staff scrutinize the budget books year in and year out, I know pork when I see it,” diin ni Lacson.,Ang ikinalulungkot ni Lacson, sa calamity fund pa kinuha ang pork barrel fund ng mga kongresista gayung marami pa ngang biktima ng nagdaang bagyo ang nangangailangan ng tulong.,“What is unfortunate is that with massive devastations brought by recent calamities starting with Pablo, Yolanda, Karen, Lawin, Nina, to name some, most of the victims might be left to fend for themselves instead of getting sufficient assistance from the government,” ani Lacson.,“Yolanda for example still needs at least P100 billion to fully recover. As then PARR, I recommended a funding of Php167.8 billion and up to now, looking at the annual budget being appropriated for that purpose since 2014, the amount has been a trickle in the bucket compared to the total budget required,” komento ng senador na dating nagsilbing presidential assistant for rehabilitation and recovery(PARR).,Habang hinihimay ni Lacson ang isiningit pa ring ‘pork’ ng mga kongresista, tinitiyak naman kahapon ni Communications Sec. Martin Andanar na bantay-sarado diumano mismo ni Pangulong Duterte ang lahat ng ahensya laban sa katiwalian.,“Lahat po ng ahensiya ay tinututukan ng Pangulo. Kaya nga iyong ating tanggapan, itong Presidential Communications Operations Office, kasama po iyong opisina ni CabSec (Cabinet Secretary) Jun Evasco at tayo po ay nakikipagtulungan sa pamamagitan ng 8888 na ating programa para doon magsumbong ang taumbayan,” ani Andanar.",,
Mga Kwentong OFWs: 15 one-stop service centers  ikinalat sa buong bansa,,"Umaabot na sa 15 One-Stop Service Center for OFWs (OSSCO) ang nakakalat sa 15 probinsya sa buong bansa na magagamit ng mga nagnanais na magsaayos ng mga papeles.,Tinukoy ng Department of Labor and Employment (DOLE) at ng Philippine Overseas Employment Administration (POEA) ang mga itina­yong one-stop centers para sa mga Filipino na nais magtrabaho sa ibang bansa sa Manna Mall sa San Fernando City, La Union; City Tourism Office, sa Tuguegarao City, Cagayan; Baguio Convention Center, sa Ba­guio City; Clark Freeport Zone, sa Pampanga.,Gayundin, sa OWWA Regional Office 4A sa Calamba City; Robinson’s Place, sa Puerto Princesa City; sa Pacific Mall, sa Legaspi City; SM City, Cebu City; Robinson’s Place, Iloilo City; Ro­binson’s Place, Bacolod City; DOLE Regional Office No. 8, Tacloban City; Goodwill Center, Zamboanga City; OWWA ­Regional Office No. 10, Cagayan de Oro City; Butuan City Hall Complex, Butuan City at New City Hall, Koronadal City.,Sa pamamagitan ng OSSCO, maaaring mag-apply ang mga OFWs ng iba’t ibang dokumento mula sa mga ­ahensya ng pamahalaan tulad ng Department of ­Foreign Affairs (DFA), POEA, Overseas Wor­kers Welfare Administration (OWWA), Technical Edu­cation and Skills Development Authority (TESDA), Professional Regulation Commission (PRC), Maritime lndustry Authority (MARINA), Home Development Mutual Fund (HDMF), Philippine Health lnsurance Corporation (PhilHealth), Social Security System (SSS), Philippine Statistics Authority (PSA), Bureau of Immigration (BI), National Bureau of lnvestigation (NBI), Commission on Higher Edu­cation (CHED), Tourism lnfrastructure and Enterprise Zone Autho­rity (TIEZA), Philippine National Police (PNP) at Bureau of lnternal Revenue (BIR).",,
"199 barangay sa Region 12, drug-free na",,"Bunsod ng pinaigting na kampanya kontra iligal na droga, umabot na sa 199 barangay sa Region 12 ang idineklara nang ‘drug-free’.,Sa isang panayam, ipi­nagmalaki ni Chief Supt. Cedrick Train, Police Region Office 12 director, ang naturang mga barangay ay idineklarang drug-free sa second half ng 2016 makaraan ang serye ng kampanyang Project Double Barrel ng Philippine National Police (PNP).,Sinasabing ang nasabing bilang ay 17 percent lamang mula sa 1,195 na mga barangay sa buong rehiyon na kinabibila­ngan ng apat na lalawigan at limang lungsod.,Ang naturang ‘drug-free’ declarations ay ginawa mismo ng mga barangay base sa rekomendasyon mula sa isang validation committee na kinabibilangan ng police personnel, local officials at iba pang stakeholders.",,
Baby todas sa ermat na lumaklak ng Cytotec,,"Ipinagharap ng kaso ang isang 26-anyos na ina nang mamatay ang isinilang nitong sanggol dahil sa paggamit ng bawal na gamot na Cytotec sa Pandacan, Maynila.,Kasong paglabag sa abortion ang kinakaharap ni Marivic Mapesa, may live-in partner, ng 2062 Lozada St., Pandacan, Maynila.,Sa report ni Det. Jo­nathan Bautista, ng Manila Police District (MPD)-homicide section, ala-1:20 ng hapon nang ideklarang patay ang isinilang na sanggol ni Mapesa sa Ospital ng Maynila.,Nauna rito, isinugod ni Ian Lee Carl, boyfriend ni Mapesa sa ospital ang huli matapos na dumaing ng matinding pananakit ng tiyan sa pinapasukan nitong trabaho bilang waitress sa Buendia, Makati City.,Ngunit sa imbestigasyon ng pulisya, inamin ni Mapesa na bago ang pa­­n­a­­­nakit ng tiyan ay naglagay ito ng dalawang pirasong Cytotec sa kanyang ari dakong alas-nuwebe ng gabi habang nasa trabaho ito.,Ilang minuto ang lumipas ay inamin din ni Mapesa sa nobyo na uminom ito ng nasabing gamot kaya agad na dinala sa ospital hanggang sa magsilang ngunit nasawi ang baby.",,
"Gulong nakalas, trike driver tepok",,"Sa kamatayan nauwi ang hindi inaasahang pagkakalas ng gulong sa tagilirang bahagi ng isang pampasaherong tricycle, habang minamaneho ng biktimang si Noel Catapang y Briones.,Nabatid na naganap ang aksidente sa Barangay Latag, Lipa City, Batangas, mag-aalas onse ng umaga kamakalawa, habang minamaneho ng biktima ang kanyang Honda Tricycle na “for registration”,Sa hindi malamang kadahilanan ay bigla umanong nakalas ang gulong sa tagiliran ng trike, kaya’t nawalan ng kontrol sa manibela ang drayber, bago una ang ulong tumilapon sa sementadong kalsada ang biktima.",,
Pang-100 Pinoy overseas voter naitala sa Germany,,"Iniulat ng ­Department of Foreign Affairs (DFA) na nakapagtala na ang Philippine Embassy sa Berlin ng pinakamara­ming overseas ­Filipino workers (OFWs) na botante sa susunod na eleksyon.,Sa ulat na ­ipinadala ng embahada ng Pilipinas sa Berlin, naire­histro ang ika-100 overseas voter sa katauhan ni Janissa Ubagan, tubong Initao, Misamis Oriental na nagparehistro kasama ang ina nitong si Virgie Kuch noong Disyembre 28, 2016.,Nagsimula ang ­voters registration noong Dis­yembre 1, 2016 at magtatapos sa Oktubre 31, 2018.,Apela pa ni Philip­pine Ambassador to Germany Melita Sta. ­Maria-Thomeczek sa lahat ng Filipino ­organizations sa Germany na tumulong sa pagpapakalat ng impormasyon sa isinasagawang voter registration campaign upang masiguro na marami ang makakaboto sa susunod na eleksyon.",,
"Wanted sa Russia, Germany: 22K Pinoy nurses",,"Magandang balita para sa mga Pinoy nurses na nagnanais makapagtrabaho sa ibang bansa.,Ito ay matapos sabihin ng Department of Labor and Employment (DOLE) na nagbukas ng pintuan ang Germany at Russia sa mga Filipino nurses na nais magtrabaho sa dalawang bansa.,Sinabi ni Labor Undersecretary Dominador Say, na nangangailangan ang dalawang bansa ng aabot sa 22,000 nurses kung saan sinumang matatanggap sa trabaho ay makakatanggap ng P150,000 buwanang sahod.,Maliban dito ay ­posibleng madala ng matatanggap na nurse ang kanilang pamilya habang nagtatrabaho sa ­nasabing mga bansa.,Maaaring magsadya sa tanggapan ng DOLE sa mga darating na ­linggo ang mga interesadong nurses upang malaman ang hiring requirements.",,
"Cargo ship, muntik na sa Sayyaf",,"ZAMBOANGA CITY — Inatake ng mga rebeldeng Abu Sayyaf ang isang cargo ship habang dumaraan ito sa lalawigan ng Basilan na kilalang kuta ng naturang grupo.,Sakay umano ng dalawang speedboats ang mga rebelde at niratrat ang MV Ocean Kingdom ‘di-kalayuan sa Sibago Island dakong alas-dos ng hapon nitong Martes. Patungo sa Davao City ang barko nang ito ay pilit na hinaharang ng mga rebelde.,Ayon naman sa isang seaman mula sa isang cargo ship na 3 milya sa likuran ng MV Ocean Kingdom ay nakatanggap sila ng distress call mula sa barko at ito ang kanilang narinig sa VHF radio: “Just in (in our VHF radio): Mayday, Mayday, Mayday this is MV Ocean Kingdom, we are under piracy attacks in the vicinity of Sibago Island,” salaysay pa ng seaman na si Jefry Abales sa kanyang Facebook page.,Patungo rin sana sa Davao City ang barko ni Abales, ngunit hindi na umano sila natuloy dahil sa natanggap na paghingi ng saklolo mula sa MV Ocean Kingdom na may 27 crew at pagaari ng Oceanic Shipping Lines.,Sinabi pa ni Abales na nakaligtas lamang ang MV Ocean Kingdom dahil pinabilis nito ang pag­lalayag upang matakasan ang mga humahabol na armadong grupo. Butas-butas din umano ang barko dahil sa tama ng mga bala.",,
DSWD sinisi ang LGUs sa ‘slow’ Bicol relief,,"Isinisi ng Department of Social Welfare and ­Development (DSWD) sa local government units (LGUs) ang nararanasang delay sa pagpapadala ng relief goods sa mga lugar na binayo ni bagyong ‘Nina’ partikular na sa Bicol.,Gayunman, nilinaw ni Secretary Judy Taguiwalo na hindi nagpapabaya ang pamahalaan sa pagpapadala ng relief goods sa mga lugar na binayo ng bagyong ‘Nina’.,Maagap ang DSWD sa pag-aksyon sa mga lugar na tinamaan ng bagyo noong Pasko at garantisadong naibigay ang bawat pangangaila­ngan ng mga biktima ng bagyo alinsunod sa mandato o sakop ng tulong na kayang ibigay ng kagawaran.,May insidente man umano nang mabagal na dating ng relief goods ay nasa lebel na aniya ito ng lokal na pamahalan dahil sila ang naatasang ma­migay sa mga apektadong barangay o lugar.,Reaksyon ito ng DSWD sa pahayag ni Vice President Leni Robredo na mabagal ang da­ting ng tulong sa mga biktima ng bagyo sa Camarines Sur na hometown ng bise presidente.,“Bago pa man po mag-landfall si Nina sa mga affected areas, the DSWD had prepositioned food packs in addition doon sa sariling food packs ng mga LGUs dahil may kanya-kanya naman silang calamity funds. So hindi po dapat sa DSWD ang sinisisi sa ganitong mga pangyayari dahil we are pro-active and always ready to help our kababayan na nag-Pasko na may bagyo,” wika ng kalihim.,Gayunpaman, ­humingi ng paumanhin ang DSWD kung mayroon man aniyang delay ng distribution ng food packs mula sa national government.,“This is a challenge to us. Mayroon palang ganitong insidente kaya hindi natin ito papayagang mangyari. We are here to help our kababayan and out mandate to serve them is our top priority,” giit ni Taguiwalo.",,
"Umento sa parak, sundalo ‘sure ball’ na! — DBM",,"Tiniyak ni Department of Budget and Management (DBM) Sec. Benjamin Diokno na tuloy ang umento sa suweldo ng mga miyembro ng Philippine National Police (PNP) at Armed Forces of the Philippines (AFP).,Sa press briefing sa Malacañang kahapon, ipinaliwanag ng DBM chief na nasa second tranche na ng four-tranche salary adjustment ang PNP at AFP.,“As you know, we gave the salary increase last year. There will be another round of salary increase this year, both for civilian and military and policemen,” ani Diokno.,Noong 2016 umano ay tinaasan na ang combat pay ng mga sundalo.,“I think there’s a 200-percent increase…and the way I see it, as far as the military is concerned. We would be able to comply with the desire of the President to double their take home pay by January of 2018,” sabi ng kalihim.,Nilinaw ni Diokno na ang dagdag-suweldo ay bahagi ng four-tranche system na kanilang ipa­tutupad.",,
Kamara seryoso sa LGBT helpdesk,,"Lusot na sa House committee on public order and safety ang panukalang pagkakaroon ng lesbian, gay, bisexual and transgender (LGBT) protection helpdesk sa lahat ng istasyon ng Philippine National Police (PNP) upang masiguro na mapapangalagaan ang kanilang mga karapatan lalo na sa isyu ng diskriminasyon.,Ayon kay committee chairman Antipolo Rep. Romeo Acop, ang House Bill 2952 na inakda ni Batangas Rep. Vilma Santos-Recto ay nakatuon sa gender neutrality.,“Ultimately, this bill seeks to create a police organization that is able and eager to respond to any criminal or emergency incident, regardless of the gender orientation of the people involved,” una nang iginiit ni Santos-Recto.",,
Hokus-pokus sa ASEAN hosting deal?,,"Nilinaw ng Department of Budget and Management (DBM) ang usapin kaugnay sa diumano’y pag-“shortcut” sa proseso ng bidding ng P2.8B Association of Southeast Asian Nations (ASEAN) hosting deal.,Sa pulong balitaan kahapon sa Malacañang, sinabi ni Budget Secretary Benjamin Diokno na sinunod ng kagawaran ang lahat ng kinakailangang hakbangin patungkol sa bidding.,“You know, ASEAN is this year. So we have to be, we have to act with dispatch, right? And there’s a part of the project — a project which is part of the 15 billion allocation for that has been bidded out, but we complied with all the steps, okay. Now, only one submitted a bid, this is the same bidder who won the right to provide the service in the 2015 APEC. Now, EON (Events Organizer Network Inc.) did not even submit a bid. So I’m surprised that he’s now complaining and he cannot really comply with, because the kind of services that he is providing is very limited,” paghahayag ni Diokno.,Hindi umano mawari ni Diokno kung bakit sinakyan ng media ang ngalngal ng EON gayung hindi naman ito nag-bid at hindi rin ito kuwalipikadong lumahok sa bidding.,“The total budget for that service that was bid out was 2.9 billion, 2.9 billion. You know how much the winning bidder bid? 1 billion. Ayaw pa ba natin ‘yun? 2.9 nga ‘yung estimate ni Ambassador (PHL Ambassador to US Marciano) Paynor, ito nag-bid siya ng 1 billion and the same bid that he submitted two years ago because of the APEC. So, talagang ano, talagang hindi ko maintindihan bakit, bakit, why the press gave him the space ‘no? Eh nagkataon pa naman holiday wala ‘kong matawagang opisina, sarado opisina namin. So it’s really a hassle. Hindi nga siya qualified mag-bid eh. And in fact, he did not bid, all right?” paliwanag ni Diokno.,Sinabi pa ng kalihim na wala namang iregularidad sa nangyari.,“Walang bid. There’s a one qualifying bid that’s valid, hindi failure ‘yun…the estimate is 2.9, 2.88. Ang bid nu’ng nanalo is 1. So sabi ko ngayon, ibigay niyo na, ibigay n’yo na….Kaya lang pala sila — hindi nila ibinigay kasi hinihintay nila ‘yung 2016 budget, which is effective today. So, sabi ko, ibigay mo na. Ignore that EON complaint,” hirit pa ni Diokno.,Sa ulat ng Vera Files, inihayag ng kumpanya na naitsa-puwera sa bidding na nilabag diumano ng Department of Budget and Management-Procurement Service (DBM-PS) ang government procurement law.,Sinasabing ang nag-iisang bidder (na nanalo) ay ang Stagecraft International na nag-alok ng P1B sa ginanap na bidding noong Disyembre 1 ng nakalipas na taon o 45 araw bago ang commemorative launching ng Philippine chairmanship sa ASEAN sa Enero 15, 2017 sa Davao City.,Gayunpaman, base sa EON ang kumpanyang lumahok sa inisyal na procurement process na inilahad diumano sa kontrata ng DBM-PS na “goods” sa halip na “services” na maituturing na paglabag sa government procurement law o Republic Act 9184.,Dagdag pa ng EON nagpatupad diumano ang DBM ng “unlawful”, “unreasonable” at “restrictive requirements” kaya hindi nakalahok ang naturang kumpanya sa bidding.,Sa liham na pinadala sa DBM-PS, hinirit ng EON sa gobyerno na ibasura ang “sole bid” at magdeklara ng failure of bidding o itigil ang pag-a-award ng kontrata.,Nagbigay naman ng paliwanag si Diokno sa usapin ng “goods” imbes na “services” na nakasaad sa kontrata.,“Actually, it’s a combination of goods plus technical, all right — goods plus technical,” ani Diokno.,Dinagdag pa ng opisyal na nagagahol na umano sila sa oras.,“Sabi ni… Kasi we’re running out of time already, napaka — ano na ‘yung schedule eh. Ngayon na, mangyayari na ‘yan ngayon eh,” ayon pa kay Diokno.",,
PISTA NG NAZARENO ‘LIVE’ SA FACEBOOK,,"Gagamit na rin ng social media ang ­pamunuan ng Quiapo Church para matulu­ngan ang mga ­debotong hindi makakasabay sa milyun-milyong ­dadalo sa Traslacion ng Itim na Nazareno sa kapistahan nito sa darating na ­Enero 9.,Ayon kay Msgr. Hernando Coronel ng Minor Basilica of the Black Nazarene, susubukan nila ang lahat ng kanilang makakaya para maabot ang mga debotong nais maging bahagi ng prusisyon.,Naisip nito na gamitin ang teknolohiya, partikular na ang live streaming gamit ang social networking site na Facebook para maabot ang mga debotong may sakit at hindi na kayang sumama sa Traslacion.,Inihalintulad lang ito ni Coronel sa Sunday Masses na ipinapa­labas sa mga telebisyon at sinabing kung nais ta­laga ng isang may sakit na maging bahagi ng prusisyon, alam na ito agad ng Panginoon.,Subalit ­aminado si Coronel na iba pa rin ang aktuwal o ­pisikal na pakikibahagi sa Traslacion, kasabay ng paghimok sa mga deboto na dumalo ­rito sa kabila ng mada­ling paraan na hatid ng teknolohiya.",,
Navy officer inginuso sa tangkang pagpatay kay Sebastian,,"Ibinunyag ni Department of Justice (DOJ) Sec. Vitaliano Aguirre II na isang opisyal ng Philippine Navy ang nag-utos para patayin ang high profile inmate na si Jaybee Sebastian sa loob ng New Bilibid Prison (NBP) sa Muntinlupa City.,Ito ang sinabi ni Agui­rre base sa affidavit na ibinigay ni Edgar Cinco, na isa ring detainee kung saan inutusan umano ito ng isang navy officer na saksakin si Sebastian nang maganap ang riot noong nakalipas na Setyembre sa Building 14 ng NBP.,Si Cinco ay kasama sa naganap na riot sa NBP kung saan isa ang nasawi.,Inihayag ni Aguirre na kasama rin sa pahayag ni Cinco ang pagkakaugnay umano nina Senadora Leila de Lima at Antonio Trillanes IV sa pagbabanta sa buhay ni Sebastian.,Sa kasalukuyan aniya ay patuloy ang beripikasyon na isinasagawa ng DOJ hinggil sa mga inilahad ng detainee na sangkot din ang mga ito sa riot sa NBP.,Ngunit aminado naman si Aguirre na mahirap pang isulong ang kaso laban kina De Lima at Trillanes kaugnay sa mga pagbabanta dahil wala pang malinaw na impormasyon kaugnay dito.",,
VP Leni: Para ano pa?,,"Para kay Vice President Leni Robredo, para ano pa na magpaliwanag siya ng kanyang panig sa kung anumang isyu sa kanya ni Pangulong Rodrigo Duterte gayong malinaw na mas pinaniniwalaan nito ang kasinu­ngalingan.,Sa ambush interview kay Robredo sa Camarines Sur habang naglilibot sa mga barangay na nadale ng bagyong Nina noong Pasko, sinabi nito na walang dahilan para magpaliwanag pa ito kay Duterte dahil kasinunga­lingan ang pinaniwalaan nito.,“Iyong Cabinet post kasi position of confidence iyon. Kailangang buo ang tiwala sa akin ng Pangulo pero kung ganoon ang kasinungalingan na pinaniwalaan, gustong sabihin na iyong tiwala sa akin napakababa so wala na ring point (na mag-explain),” ani Robredo.,Ginawa ng Bise Presidente ang pahayag dahil noong nakaraang linggo ay inamin ni Duterte na kaya hindi na niya pinadadalo si Robredo sa Cabinet meeting ay dahil sumasama ito sa mga anti-Marcos group na nasa likod din umano ng “oust Duterte”.",,
Ombudsman naghahabol kay JocJoc,,"Naghahabol ang Office of the Special Prosecutors (OSP) ng Office of the Ombudsman sa kaso ni dating Agriculture Undersecretary Jocelyn ‘JocJoc’ Bolante na inab­suwelto ng Sandiganbayan sa kasong plunder kaugnay ng P723 million fertilizer scam.,Sa 14-pahinang Motion for Reconsideration (MR) na ihinain ng OSP sa Sandiganbayan Second Division nais ng government prosecutors na bawiin ng anti-graft court ang kanilang desisyon noong Disyembre na nag-aabsuwelto kay Bolante sa nasabing kaso.,Magugunita na noong Disyembre 12, 2016 ay inabsuwelto ng nasabing korte si Bolante matapos mabigo umano ang mga government prosecutors na makapagprisinta ng ebidensya na mag-uugnay sa akusado sa plunder case.,Sa inihaing MR, sinabi ng OSP na ang korte ay “…cannot close its eyes to the glaring badges of fraud and irregularities committed in the release and utilization of multi-million fertilizer fund.”,Maliban dito, mismong ang korte anila ang nagpatunay na may probable cause sa kasong isinampa ng mga ito laban kay Bolante at iba pang akusado nang maglabas ito ng warrant of arrest sa lahat ng akusado.,Dahil dito, umaasa ang OSP na babawiin ng nasabing korte ang kanilang unang desisyon sa kasong plunder ni Bolante sa lalong madaling panahon.",,
MATRIS-FOR-RENT NAHARANG!,,"Naharang ng mga tauhan ng Bureau of Immigration (BI) sa Ninoy Aquino International­ Airport (NAIA) ang limang kababaihan na na-recruit ng isang ma­laking sindikato para maging surrogate mothers­ o ‘baby maker’ ng iba’t ibang lahi.,Ayon kay Immigration Commissioner Jaime Morente, nasabat ng mga tauhan ng Travel Control and Enforcement Unit (TCEU) sa NAIA Terminal 1 noong nakalipas na Enero 1 ang apat­ na kababaihan at ang babaeng recruiter ng mga ito habang pasakay sa Thai Airways patungong Bangkok.,Paliwanag ni Mo­rente, isang bagong modus operandi ng mga human trafficking syndicates na nambibiktima sa mga Pinay kapalit ng ma­laking halaga para ma­ging surrogate mothers.,“This is a new modus operandi of a human trafficking syndicate that preys on our Filipino women who are enticed to bear children of strangers for a fee because of their poverty. We cannot allow this to happen,” aniya.,Ang mga babaeng gumagawa ng ganitong paraan ng negosasyon sa pagbubuntis ay tinatawag na ‘Surrogate Mother’ kung saan siya’y magdadalantao para sa ibang tao, gamit ang kaniyang sariling itlog o ipapaloob sa kanyang sinapupunan ang semilya at itlog ng mga gustong magkaanak sa ganitong pamamaraan.,Sa interogasyon ng BI, inamin ng apat na Pinay na ni-recruit ang mga ito para ‘anakan’ kapalit ng US$8,700 ng mga dayuhang German, Nigerian, Australian at Chinese.,Idinagdag pa ng mga ito na sa oras na duma­ting sa Bangkok ay agad na magtutungo ang mga ito Phnom Penh kung saan susunduin ang mga ito ng isang Cambodian­ na magdadala sa mga ito sa mga lalaking dayuhan.,“A surrogate mother is defined as one who bears a child on behalf of ano­ther woman, either from her own egg fertilized by the other woman’s partner or from the implantation in her uterus of a fertilized egg from the other wo­man,” ayon sa BI.,Idinagdag pa ng mga nasabing Pinay na pina­ngakuan ang mga ito na bibigyan ng US$8,700 kung saan US$200 ay ibibigay matapos ang u­nang injection ng sperm ng dayuhang lalaki sa uterus nito at US$500 ay ibibigay sa oras na makumpirmang tumitibok na ang puso ng sanggol sa sinapupunan.,Habang ang natitirang halaga ay ibibigay kada buwan hanggang maisilang ang sanggol.,“Kaya’t ito po ang a­ming masusing binabantayan ngayon dito sa paliparan at para hindi ito makalusot,” pahayag pa ni Morente.",,
Walang tsunami sa Pinas!,,"Malabong ­magtaas ng ‘tsunami alert’ sa ­Pilipinas dahil sa pagtama kahapon ng magnitude 7.2 na lindol sa ­Fiji Island kung saan itinaas ang tsunami warning sa Pacific Island Nation.,Ayon sa Philippine Institute of ­Volcanology and Seismology ­(Phivolcs), hindi dapat mangamba ang publiko na aabot sa Pilipinas ang tsunami sa nasabing isla na bahagi ng Melanesia, Oceania.,Base sa ­historical and tsunami data ng ­Phivolcs, hindi aabot sa bansa ang pagtaas ng tubig-dagat ng Fiji.,Sa ulat ng U.S. Geological Survey, tumama ang magnitude 7.2 na lindol sa 220 kilometro (135 miles) sa timog-kanluran ng tourist hub ng Nadi bandang alas-singko ng umaga (oras sa Pilipinas).",,
Pinoy ikinuwento ang nightclub attack sa Turkey,,"Isang overseas Filipino worker (OFW) na nagbabakasyon sa bansang Turkey ang ­naging saksi at nagkuwento sa nangyaring walang habas na pamamaril ng isang lalaki sa isang night club na ikinasawi ng 39-katao noong bisperas ng Bagong Taon.,Ayon sa ulat, nasaksihan ng Filipinong si Lito German, 47-anyos, na nagtatrabaho sa Saudi Arabia at nagbabakasyon lamang sa Istanbul kasama ang asawa at anak nito ang nangyaring trahedya sa Reina club.,“We were about 100 meters away and ­started seeing people fleeing towards us. Most were very well dressed, though many were barefoot and looking shaken and scared,” sabi ni German.,“We were actually meant to go to another club, but we didn’t want to be in a very big place due to security issues, and we found Reina by googling Istanbul’s best night club. We thought the most expensive club would have better security,” dagdag pa nito.,Samantala, inako na ng Islamic State group ang nangyaring pag-atake sa sikat na Istanbul nightclub.,Base sa ­pahayag na inilabas sa ­Aamaq News Agency ng IS, ­isinagawa ito ng kanilang ­bayaning sundalo ­laban sa mga Kristiyanong ­ipinagdiriwang ang kanilang ­“pagan feast”.,Dagdag pa dito, ang pamamaril ng suspek gamit ang isang automatic rifle at paghahagis ng mga granada, ay isang paghihiganti para sa relihiyon ng Diyos at bilang tugon sa kautusan ni IS leader Abu Bakr al-Baghdadi.,Inilarawan din ng grupo ang Turkey bilang “servant of the cross,” at nagpahiwatig na isa itong paghihiganti sa opensiba ng Turkish military laban sa Islamic Group sa ­Syria at Iraq.",,
LOLO’T LOLA NGANGA ULET!,,"“Iba ‘yung candidate Duterte sa President Duterte. When you see that all over, even worldwide iba ‘yung candidate Trump versus President Trump ‘no. May naipapangako ka na, pagka natingnan mo ‘yung datos hindi pala pwede.”,Ganito ipinagtanggol kahapon ni Budget Sec. Benjamin Diokno si Pangulong Rodrigo Duterte kasabay ng tila tuluyang paglusaw sa pag-asa na pipirmahan ng Pangulo ang P2,000 pension hike sa Social Security System (SSS) na muling ipinasa ng Kongreso matapos na unang i-veto ni da­ting Pangulong Benigno ‘Noynoy’ Aquino III.,Paliwanag ni Diokno, iba ang lagay noong panahon ng kampanya at ngayong Presidente na si Duterte.,May mga bagay aniya na kapag sinuri at pinag-aralan ang mga datos ay sadyang hindi talaga uubra.,“Well, ako, hindi naman ako pulitiko, but I know that there is President Duterte and there is President… President Duterte ‘yung tala­gang…Iba ‘yung candidate Duterte sa President Duterte. When you see that all over, even worldwide iba ‘yung candidate Trump versus President Trump ‘no. May naipapangako ka na pagka natingnan mo ‘yung datos hindi pala pwede. So ‘yun, ‘yung doon ako nanggagaling ‘no,” paliwanag ni Diok­no sa press briefing sa Malacañang kahapon.,Sinabi ng kalihim na sinisikap nitong maglatag ng balanseng rekomendasyon patungkol sa usapin na inaasahan nitong magiging katanggap-tanggap sa bawat isa.,Kasabay nito, sinabi ni Diokno na ‘unfair’ na ipasa kay Pangulong Duterte ang komplikadong problema ng SSS pension hike.,“To me, it’s unfair to give the problem to him. In fact, it’s unfair for Congress to have passed that law, which, as you know, (former) President (Noynoy) Aquino vetoed. It should not have reached the President’s desk. The Board of Trustees should have exercised leadership and say, ‘no, we cannot do it unless we do the following things,’ okay,” ani Diokno.,Marami namang paraan batay sa kalihim para mag-multiply ang pondo ng SSS.,“…and there are many things like they can increase the collection efficiency. I understand some corporations have been indebted to SSS, maybe they could call on them, right. But you know, when you pass the buck and give it to the President, that to me is unfair for the President, okay,” sabi ni Diokno.,“You know, there are many things that they can do, right. You know, I sympathize with the pension funds right now. As you know, the interest rates are so low, it’s difficult to make money, right. Can you imagine, many years ago the interest rate was around 10%, right? Now, the interest rates would be around maybe 3, 4%. It’s difficult to make money so they have to maybe economize or they have to be prudent, et cetera,” dagdag nito.,Inihayag ng hepe ng DBM na pwedeng isangguni pabalik ni Pa­ngulong Duterte sa SSS Board of Trustees ang problema para ang mga ito ang maghagilap ng solusyon.,“He can give it back and say, ‘look, I appointed you there to solve the problem, okay. Come up with a solution’…If I were the President, I would do that, okay. I appointed you there specifically to come up with a solution. You manage a private fund, okay. Manage a private fund,” giit ni Diokno.,Kung mangyayari naman umano na itulak ang pagdadagdag ng SSS contribution ng mga miyembro bilang solusyon sa problema, inirerekomenda ni Diokno na mauna munang ipatupad ang ipinopormang tax reform para madagdagan ang ‘take home pay’ ng mga manggagawa bago lakihan ang kinakaltas na hulog sa SSS.,“It is to me unfair for us to call on everybody to give, to increase the pension of a few, okay. You know, our tax system is such that even the jobless, those who don’t have jobs, they pay taxes, value added tax, right? So why should you burden them to give benefits to a private pension system, okay. So if I’m asked that’s my position,” dagdag na paliwanag ng kalihim.",,
Dayan umayaw sa WPP,,"Kinumpirma ni Justice Sec. Vitaliano Aguirre II na hindi na nag-apply ang dating bodyguard/driver lover ni Sen. Leila de Lima na si Ronnie Dayan para maisailalim sa Witness Protection Program (WPP).,Ayon kay Aguirre, wala pa silang natatanggap na aplikasyon mula kay Dayan simula nang humarap ito sa Mababang Kapulungan ng Kongreso at sa Senado.,Sinabi ng kalihim na batay sa kanilang impormasyon ay natatakot na sumailalim sa WPP si Dayan gayundin sa kustodiya ng National Bureau of Investigation (NBI).,Sa kanyang pagharap sa imbestigasyon kaugnay sa operasyon ng droga sa New Bilibid Prison (NBP), inamin ni Dayan na tumanggap ito ng pera mula sa drug lord na si Kerwin Espinosa at ibinigay kay De Lima noong ito pa ang kalihim ng Department of Justice (DOJ).",,
Farewell ni Obama sa Enero 10,,"Itinakda ni outgoing US President Barack Obama sa Enero 10 ang farewell address nito sa kanyang hometown sa Chicago.,Sa ulat ng CNN, sinabi ni Obama na susubaybayan pa rin nito ang mga pangyayari sa Amerika bagama’t patapos na ang kanyang termino.,Ikinokonsidera nito ang pagsasalita tungkol sa anumang isyu sa hinaharap pero titimbangin pa ang mga ito.,Ito ay upang pasalamatan ang mga tumulong sa loob ng walong taong panunungkulan nito para magkaroon ng pagbabago sa Amerika.,“I’m thinking about them as a chance to say thank you for this amazing journey, to celebrate the ways you’ve changed this country for the better these past eight years, and to offer some thoughts on where we all go from here,” ani Obama.,Alinsunod din aniya ito kay George Washington, na nagbigay din ng farewell address sa mamamayan ng Estados Unidos mahigit 220 taon na ang nakakaraan.,Si George W. Bush ay nagkaroon din ng farewell address noong 2009 sa White House.",,
Luzon-Mindanao road gagastusan ng P9 trillion,,"Umaabot sa P8 trillion hanggang P9 trillion ang halagang gugugulin ng pamahalaan para sa pampublikong imprastruktura, ayon kay Department of Budget and Management (DBM) Secretary Benjamin Diokno.,“So I reckon that we should be spending something like 8 to 9 trillion pesos, for public infrastructure. His is over and above what we are spending for PPP projects, okay? So we know that’s consistent with the President’s build, build, build, okay?” sabi ni Diokno sa press briefing sa Malakanyang kahapon.,Binanggit ng kalihim na hindi katulad ng mga dati nitong tour of duties sa DBM kung saan nakatanghod lamang siya sa kanyang lamesa at naghihintay ng budget request, sa ngayon aniya ay aktibo siyang nag-iisip ng magagandang proyekto na mapapakinabangan sa iba’t ibang panig ng bansa.",,
Zambo mayor nakaligtas sa ambush,,"ZAMBOANGA CITY — Nakaligtas sa tiyak na kamatayan ang mayor ng bayan ng Kumalarang matapos ratratin ang kanyang sasakyan sa highway ng Zamboanga Sibugay sa Mindanao.,Sinabi ng pulisya na sakay ng kanyang pick-up trak si Mayor Euge­nio Salva Jr., kasama ang driver at 2 escort nang tambangan sa Brgy. Basalem sa bayan ng Buug kamakalawa ng gabi.,“No one was reported injured during the shooting incident. Motive is yet to be determined,” ani Sr. Supt. Rogelio Ala­bata, ang regional police spokesman.,Ayon kay Alabata, nakarinig ng sunud-sunod na putok ang grupo ng mayor, ngunit hindi naman pinansin sa akalang mga rebentador lamang ito. Ngunit laking gulat na lamang ng pulitiko nang makarating sa kanyang bahay at makita ang tama ng mga bala sa sasakyan kaya agad itong ipinaalam sa pulisya.,Kasama ng mayor ang driver na si Rico Ranido, mga escorts na sina Ro­ger Brazil at PO2 Markwin Caylan. Nag-iim­bestiga sa kasalukuyan ang pulisya sa naganap, ayon kay Alabata.",,
‘In’ sa Bulacan: Color games,,"Nadakip ng operatiba ng Provincial Public Safety Company (PPSC) ng Bulacan PNP ang tatlo katao makaraang mahuli sila sa aktong tumataya sa color games sa isang peryahang may sugalan sa Barangay Bugion, Calumpit, Bulacan kamakalawa.,Kinilala ni P/Supt. Frankie Candelario, Company Commander ng Bulacan PPSC ang naarestong sina Pepito Torrente, kanyang asawang si Milagros at kanilang anak na si Freddie Torrente, pawang residente ng bayan ng Calumpit na nakadetine ­ngayon at nahaharap sa kasong paglabag sa RA 1602 o illegal gambling.,Dakong alas-nuwebe ng gabi nang makatanggap ng impormasyon ang awtoridad hinggil sa nagaganap na sugalan sa isang perya sa Barangay Bugion, Calumpit kung kaya kaagad nila itong sinalakay sa pangunguna ni P/Inspector Mark Anthony Tiongson at ­mahuli sa akto ang nasabing pamilya habang tumataya sa color games.,Nakumpirmang ang sugal na ­color games ang siyang dinarayo ng mga suga­rol tuwing may perya sa isang ­bayan o lungsod sa Bulacan at mahigpit itong ipinagbabawal ng kapulisan dahil kadalasang nagiging front din ito ng bentahan ng droga.,Patuloy pa ring inaalam ng pulisya kung sino ang nagmamay-ari ng nasabing pasugalan na mabilis na tumakas habang nakapiit ngayon ang mga nadakip at nahaharap sa kasong kriminal sa Bulacan Prosecutors office sa Malolos City, Bulacan matapos makumpiskahan ng ­color games paraphernalias at P205 na pera sa nasabing sugalan.",,
Marcelino sumuko na,,"Kinumpirma kahapon ng Armed Forces of the Philippines (AFP) na kusang loob na sumuko kahapon ng hapon si dating anti-narcotics official Lt. Col. Ferdinand Marcelino.,Ang pagsuko ng dating opisyal ay ginawa bunsod ng pag-isyu ng arrest order ng Manila court ilang araw ang nakalipas kaugnay sa drug-related charges na kinakaharap nito.,“Yes, he has already voluntarily surrendered sa office ng Provost Marshal General AFP,” pahayag ni Col. Edgard Arevalo, AFP public affairs office chief.,Pansamantalang ikukustodiya si Marcelino sa AFP Custodial Center, ayon kay Arevalo.,Sina Marcelino at Chinese national Yan Yi Shou Shou ay naaresto noong January 21, 2015 habang nasa loob ng isang bahay sa Sta. Cruz, Maynila kung saan natuklasan ang isang shabu lab at nakakumpiska ng 77 kilograms ng shabu.",,
"Hubo’t hubad na bangkay ng babae, natagpuan",,"Kung hindi dahil sa masangsang na amoy ay hindi pa matatagpuan ang bangkay ng isang babae na ilang araw nang walang buhay sa loob ng kuwarto nito sa Sampaloc, Maynila kahapon ng madaling-araw.,Sa report ni Det. Marlon San Pedro, ng Manila Police District (MPD)-homicide section, alas-kuwatro ng madaling-araw nang matagpuan ang biktimang si Alelyn Mabilog, 33-an­yos, ng 704-E Galicia St., Sampaloc, Maynila.,Ayon sa salaysay ni Benny Vega, 33, isang warehouseman, kaibi­gan at kapitbahay ni Mabilog, makailang ulit nitong kinatok ang kuwarto ng biktima subalit walang sumasagot kaya pinihit nito ang door knob at nang bumukas ay pumasok.,Dito ay nakitang hubo’t hubad at masangsang na ang amoy ng biktima.,Palaisipan pa sa mga awtoridad kung may foul play sa nasabing insidente.",,
"Balik-bitay na pet bill ni PDU30, gagapang",,"Mistulang isang naghihingalo na gagapang sa Senado ang panukala sa pagbabalik ng parusang kamatayan kahit na ito ang wish ni Pangulong Rodrigo Duterte.,Ayon ito kay Senate majority leader Vicente ‘Tito’ Sotto III, ang taga­pagtimon ng mga panukalang batas na bibigyan ng prayoridad at ibaba­lagaong, isa ang death penalty bill na magiging bida sa pagbabalik ng sesyon ng Senado sa Enero 16.,Pero hindi nakakasi­guro si Sotto kung mabilis na aaprubahan ng Senado ang panukala dahil sa inaasahang mahabang debate tungkol dito.,“Priority sa debate, ewan ko sa passage,” ayon sa senador na kila­lang pro-life advocate.,“Daming debate kasi,” dagdag pa niya.,Hindi pa nakaka-first base sa Senado ang mga panukala sa pagbabalik ng parusang kamatayan dahil sa wala pang pormal na public hearing ang Senate committee on justice and human rights.,Samantala, magsasanib puwersa na ang mga grupong kontra sa pagbabalik ng parusang kamatayan sa bansa habang naghahanda na ang Kong­reso para pagdebatehan ang nasabing panukala sa plenaryo pagbalik ng mga ito sa trabaho sa ikatlong linggo ng buwang kasalukuyan.,Ito ang napag-alaman sa lider ng legitimate minority sa Mababang Kapulungan ng Kongreso na si Albay Rep. Edcel Lagman, na handa umano ang kanilang grupo na makipagbakbakan hanggang maitapon sa basurahan ng Kongreso ang nasabing panukala.,Sinabi ng mambabatas na paiigtingin pa ng nagsanib puwersang grupo na kinabibilangan ng Simbahang Katoliko, civil society, mga estudyante, mga pro-life, religious ministries at iba pa, ang kanilang kampanya laban sa panukala.,“The widening coalition of legislators, religious ministers both from the Catholic Church and other religious denominations, civil society and non-governmental organization networks, college students and youth opposing the revival of the death penalty has vowed to intensify its campaign inside and outside of Congress,” ani Lagman.",,
"Sumuway kay Bato, Pagadian chief sibak",,"ZAMBOANGA CITY — Sinibak sa puwesto ang hepe ng pulisya sa Pagadian City sa Zamboanga del Sur matapos nitong labagin ang kautusan ni Phili­ppine National Police (PNP) Chief Ronald dela Rosa na huwag bubusalan ng masking tape ang mga baril ng lahat ng parak sa bansa.,Agad na pinalitan ni Supt. Kiram Jimlani si Sr. Supt. Sofronio Ecaldre na pansamantalang itinapon sa Zamboanga del Sur provincial police office.,Si Jimlani ang dating deputy provincial director for operations at hepe ng intelligence division. Hindi naman nagbigay ng pahayag sa media si Ecaldre ukol sa pagkakasibak sa kanya.,Ipinag-utos umano ni Ecaldre ang pagbubusal sa mga baril ng lahat ng parak sa Pagadian City sa kabila ng utos ni Dela Rosa.,Sinabi ni Dela Rosa na ang pagla­lagay ng masking tape sa mga dulo ng baril ay nagpapahiwatig ng kawalan ng tiwala sa mga ito.",,
"Ex-Manila mayor, pumanaw",,"Sumakabilang-buhay na si dating Manila Ma­yor Mel Lopez matapos atakehin sa puso.,Ito ang kinumpirma ng mga kaanak ng 81-anyos at dating alkalde kung saan dakong alas-6:18 ng gabi, araw ng Linggo, nang bawian ng buhay habang nasa St. Luke’s Medical Center sa Quezon City.,Noong nakaraang buwan pa ng Disyembre naka-confine sa nasabing pagamutan si Lopez.,Si Lopez ay naging alkalde ng lungsod mula taong 1986 hanggang 1992.,Naging assemblyman din si Lopez sa Batasang Pambansa mula 1984 hanggang 1986.,Ang kanyang labi ay ibuburol sa Heritage Park sa Taguig.,Huwebes ng gabi ay dadalhin ang alkalde sa Sto. Niño Binondo Church sa Maynila at sa araw ng Biyernes ng umaga ay idadaan ang kanyang labi sa Manila City Hall bago muling ibalik sa Heritage Park.,Ililibing ang dating alkalde sa Sabado ng umaga.",,
"Wish ni PDU30 sa 2017: Payapa, asensadong ‘Pinas",,"“I just want my country peaceful and develo­ping.”,Ito ang hangad ni Pa­ngulong Rodrigo Duterte para sa bansa ngayong 2017.,Maliban sa mapayapa at maunlad na Pilipinas ay wala na umanong iba pang hinahangad para sa bansa si Pangulong Duterte.,“Wala na akong iba pang ambisyon sa buhay ko,” pagbibigay-diin ng Pangulo sa one-on-one interview ng ilang media organization bago ang pagpasok ng 2017 sa Malacañang.,Anim na buwan matapos na maluklok bilang Pangulo ng bansa ay isa-isa ring tinalakay ng Pangulo ang ilan sa na­ging accomplishment ng kanyang administrasyon.,Pero partikular na ibinidang muli ni PDU30 ay ang kanyang pagpapatuloy na kampanya laban sa iligal na droga na nagresulta aniya ng pagbaba ng bilang ng nangyayaring krimen gaya ng robbery at rape na epek­to aniya ng maigting na kampanya ng pamahalaan sa illegal drugs.,“Tingnan mo ‘yung crime rate noon… Tingnan mo ‘yung crime rate at tingnan mo ngayon. So what is my purpose? My purpose is really to give order,” sabi pa ng Pa­ngulo sa panayam ng CNN ­Philippines.",,
Manhunt na sa Malabon shooter,,"Naglunsad ng manhunt operation ang National Capital Region Police Office (NCRPO) laban sa lalaking nagpapu­tok ng baril noong Bagong Taon sa Malabon na tumama sa bunbunan ng 15-anyos na dalagita.,Ayon kay NCRPO chief Director Oscar ­Albayalde, may nakalap na silang impormasyon hinggil sa pagkakakilanlan ng naturang shooter.,Ang suspek na umano’y kapitbahay ng biktimang si Emilene ­Villanueva, ay posible nang ­sampahan ng kasong homicide at ­attempted murder.,Ayon kay Albayalde, target sana ng suspek na barilin ang isa pa nitong kapitbahay na kanyang matagal nang nakaalitan, pero hindi raw ito ang tinamaan ng bala.,Sa kasalukuyan ay nasa Jose Reyes Memorial Medical Center sa Manila pa rin naka-confine si Villanueva na hanggang ngayon ay nasa ‘deep ­coma’ pa.,Nauna nang inanunsyo ng Department of Health na si Villanueva raw ay biktima ng ligaw na bala.,Pero ayon kay Alba­yalde, classified bilang ‘shooting incident’ ang kaso ni Villanueva batay na rin sa mga pahayag ng mga witnesses sa pangyayari.,Kinontra ni DOH Sec. Paulyn Ubial ang ulat ng Malabon City Police at Philippine National Police na mula sa magkaaway na pamilya ang ugat ng pagkakabaril sa isang dalagita at hindi mula sa isang stray bullet.,Ito ang giit ng kalihim kung saan pinaninindigan nito na biktima ng stray bullet at hindi ­mula sa indiscriminate firing ang nangyari.",,
Todo handa na sa Pista ng Nazareno,,"Sinimulan na ngayong araw ng Quiapo Church ang araw-araw na pagsasagawa ng briefing para sa nalalapit na traslacion sa Itim na Nazareno sa Lunes, Enero 9.,At ngayong taon ang tema ng traslacion ay “Pag-ibig ang Buklod ng Ganap na Pagkakaisa”.,Kasabay nito ay inilabas na rin ng Quiapo Church ang opisyal na logo para sa traslacion.,Nanawagan naman si Fr. Doug Badong, Parochial Vicar ng Quiapo Church sa mga deboto na ihanda ang kanilang mga sarili, physically, emotionally at spiritually para sa nasabing prusisyon na inaasahang aabutin ng mahabang oras.,Maliban sa Quiapo, Maynila na taun-taon ay dinarayo ng milyun-milyong mga deboto may isasagawa ring traslacion sa Tagum City at Cagayan de Oro City.,Naghahanda na rin ang Manila Police District (MPD) at National Capital Region Police Office (NCRPO) sa pagbabantay sa gagawing traslacion upang masigurong walang magaganap na krimen o anumang kaguluhan.,Sinasabing nasa 2,000 pulis ang ipapakalat sa daraanan ng traslacion.",,
7 luxury cars natupok,,"Isang sunog ang sumiklab sa isang compound kung saan nakagarahe ang ilang mga mamahaling sasakyan sa Lungsod ng Quezon kahapon ng umaga.,Sa ulat ng Quezon City-Bureau of Fire Protection (BFP), alas-nuwebe ng umaga nang mag-umpisa ang apoy sa isang kubo sa loob ng compound kung saan nakagarahe ang mga pinauupahang sasakyan ng isang Dr. Nelson Patron sa Don Armando St., Don Antonio Heights, Brgy. Holy Spirit, QC.,Mabilis na kumalat ang apoy dahil na rin sa gawa sa light materials ang kubo at kipot ng daanan sa compound.,Nasa pitong sasakyang pagmamay-ari ni Patron ang nasunog kabilang ang 2 Ford Expedition, 2 Mercedes Benz, isang Starex, Otis at Mitsubishi Lancer.,Alas-10:00 pasado na nang maapula ang apoy, tinatayang nasa P2.2 milyong halaga ng mga sasakyan bukod pa sa nadamay na mga ari-arian ang natupok.,Sa ngayon ay patuloy sa pagsasagawa ng imbestigasyon ng mga awtoridad.",,
"150 dental assistants, wanted sa Saudi",,"Nangangailangan ang Ministry of Health ng Saudi Arabia ng 150 female dental assistants, ayon sa Philippine Overseas Employment Administration (POEA).,Ang mga aplikante ay kinakailangang mga kababaihan, hindi lalagpas sa 40-anyos at nagtapos ng Doctor of Dental Medicine at board license.,Sinumang interesadong aplikante ay kinakailangang may tatlong taong kasanayan sa nasabing trabaho at magrehistro online sa www.eregister.poea.gov.ph.,Inaalok ng Ministry of Health ang basic salary sa sinumang matatanggap sa trabaho ng 4110 Saudi Riyals, libreng pagkain at tirahan gayundin bibigyan din ng annual leave na babayaran at free round trip ticket.,Ang mga interesado ay dapat na personal na isumite ang resume na may job description, school credentials, employment certificates, kopya ng pasaporte at dalawang piraso ng 2×2 litrato at nakalagay sa isang folder na may nakasulat na “Ministry of Health (MOH)” sa  Manpower Registry Division, Window T, Ground Floor, Blas F. Ople Bldg. Ortigas Avenue corner EDSA, Mandaluyong City.,Nag-abiso rin ang POEA na dapat magsumite ang mga aplikante ng orihinal na dokumento para sa authentication ng written information bago ipadala kanilang magiging employer.",,
"China promise pinanghahawakan ni PDU30 sa infra, traffic formula",,"Umaasa si Pangulong Rodrigo Duterte na tutuparin ng China ang ipinangakong pagtulong sa proyektong imprastruktura ng bansa ngayong taon.,Matatandaang nangako ang China sa Pilipinas na tutulong sa pag-develop ng bansa sa pamamagitan ng pagtulong sa mga isasakatuparang infrastructure projects nang bumisita ang Pangulo sa Beijing nu’ng nakaraang taon.,Ito ay upang maresolba ng bansa ang matinding problema sa trapiko na ang sanhi ay ang kakulangan ng pondo ng pamahalaan na tustusan ang mga proyektong imprastruktura.,“It could be a railway, it could be a new highway there somewhere, eleva­ted or underground,” tugon ng Pangulo sa interview ng PTV 4 kaugnay sa mga isasakatuparang proyekto ngayong taon.,Inilahad din ng Pa­ngulo na ikinukunsidera ng gobyerno bilang “draconian measures” ang paglimita ng papasok na mga sasakyan at pagsasaayos sa pagpapatakbo ng LRT at MRT.,Pinaplano ring ipatupad ng gobyerno, ayon kay Pangulong Duterte, ang pag-regulate sa pag-iisyu ng lisensya at permit sa produksyon ng mga sasakyan upang makabawas sa mabigat na daloy ng trapiko.",,
2017 traffic titindi pa!,,"Bagama’t sisimulan na ng Mababang Kapulungan ng Kongreso ang debate sa emergency power sa susunod na buwan, Pebrero, hindi pa rin magarantiya ng chairman ng House committee on transportation na maiibsan ang problema sa trapik lalo na sa Metro Manila ngayong taon.,Sa isang panayam kay Catanduanes Rep. Cesar Sarmiento, chairman ng nasabing komite, inamin nito na kahit maipasa ang nasabing panukala ay hindi ito garantiya na luluwag ang mga kalsada sa trapiko dahil walang pondong nakalaan para sa mga proyektong tutugon sa nasabing problema.,“Sa ngayon, wala ta­yong pondong nakalaan para sa mga proyekto na magtutugon sa problema,” ani Sarmiento dahil umiiral na 2017 national budget at hindi naihabol ang mga proyektong gagawin sana aniya ng Department of Transportation (DOTr) para maresolba ang problema sa trapiko.,Ihinalimbawa ni Sarmiento ang proyektong paglilipatan sana ani­ya sa mga terminal ng bus sa kahabaan ng EDSA lalo na sa Cubao area, na walang nakalaang pondo dahil hindi pa malaman kung saan ililipat ang terminal.,Ang tanging magagawa lamang umano ng chief of traffic crisis mana­ger sakaling maipasa ang emergency power­ ay pag-isahin ang mga traffic ordinance ng lahat ng Local Government Units (LGUs).",,
‘Generally peaceful’ ang lipat-taon,,"“Generally peaceful.”,Ito ang deklarasyon ng pamunuan ng AFP sa kanilang hanay.,Ayon kay Brig. Gen. Restituto Padilla, Armed Forces of the Philippines (AFP) spokesperson, ang pagsalubong ng Bagong Taon sa hanay ng mga AFP ay naidaos nang payapa.,Sinabi ni Padilla na wala silang naitalang seryosong paglabag sa mga kautusan at alituntunin na inilabas ni AFP chief Lt. Gen. Eduardo Año na may kaugnayan sa pagdiriwang sa Bagong Taon.,Ayon kay Padilla, ito ay dahil malinaw daw sa mga sundalo na anumang paglabag sa mga alituntunin ay magreresulta sa pagkawala sa serbisyo.,Hindi kagaya aniya sa hanay ng Philippine National Police (PNP), wala naman aniyang naaresto sa mga sundalo dahil sa pagpapaputok ng baril sa kasagsagan ng pagdiriwang ng New Year.,Nauna nang sinabi ni National Capital Region Police Office (NCRPO) Director Chief Supe­rintendent Oscar Alba­yalde, na kasalukuyang nakakulong na si PO1 Daniel Castillo dahil sa indiscriminate shooting.,Dahil dito, posible aniyang masibak sa puwesto si Castillo at masampahan ng criminal charges.",,
"Giyera vs drugs, crime, corruption tuloy!",,"Tiniyak ni Justice Sec. Vitaliano Aguirre sa publiko na patuloy ang Department of Justice (DOJ) sa kanilang mandato laban sa ‘Anti-Drug, Anti-Crime and Anti-Corruption’ sa ilalim ng administrasyon ni Pangulong Rodrigo Duterte.,Matatandaang bago natapos ang taong 2016 ay umusok ang pangalan ni Jack Lam, ang tinaguriang online gambling kingpin, na nadikit sa pangalan ng kalihim sa ilang news item.,Makailang ulit na itinanggi ni Aguirre ang anumang kaugnayan kay Lam bagama’t inamin nito na nag-lobby sa kanya ang isang ex-P/Chief Supt. Willy Sombero para “ipaalaga” sa kalihim si Lam.,“To the Filipino people, you have my solemn reassurance that under my watch, we will pursue our reform oriented initiatives in the DOJ with determination and we will serve the people with new found dedication and vigor,” bahagi ng New Year message ni Aguirre.,“As we usher in the New Year, I join everyone in their collective hope and prayer for a better Philippines in 2017. May all our dreams and aspirations for ourselves and for our love ones be realized,” dagdag pa ni Aguirre.,Sinabi ni Aguirre na hindi niya kukunsintihin ang korapsiyon sa DOJ at mga nasasakupan nitong ahensya.,Hinimok rin ni Aguirre na makiisa sa kanyang kampanya na mawala ang korapsiyon sa DOJ at iba pang ahensyang sakop nito.,Isa sa ahensya sa ilalim ng opisina ni Aguirre ay ang Bureau of Immigration (BI) na nasangkot sa P50-milyong scandal na suhol diumano ni Lam sa dalawang komisyuner ng BI na parehong ka-brod ni Pangulong Duterte sa San Beda College fraternity.",,
.8M pamilya nabiyayaan ng potable water,,"Nasa 840,381 pamilya ang nabigyan ng libreng potable water supply ng Department of the Interior and Local Government (DILG) na pinondohan sa ilalim ng Bottom-up Budgeting (BuB).,Sa ulat ni DILG Sec. Ismael Sueno, nasa 1,825 na potable water supply facility na ang nakumpletong itayo ng DILG sa ilalim ng BuB-Water Supply Project simula noong 2013.,Ayon kay Sueno, naging epektibo ang proyektong ito ng pamahalaan lalo na sa mga barangay na hindi gaanong napapansin ng national go­vernment, gayundin sa mga local government units (LGUs) na walang sapat na pondo.,Sa ilalim umano ng BuB, prayoridad ng DILG na bigyan ng ganitong proyekto ang mga non-earning LGUs o mga munisipalidad na mababa ang income generation.,“We all know that water is life and these potable water supply projects will greatly help our fellow Filipinos in the waterless municipalities to have access to potable drinking water,” ani Sueno.,Katuwang ng DILG sa proyektong ito ng Office of Project Development Services Water Supply and Sanitation Unit (OPDS- WSSU) at nasa 1,469 pa ang kasalukuyang tinatapos na proyekto.",,
HUSTISYA HINDI BAYAD!,,"Umalma ang ilang netizens sa panukala ni Sen. Panfilo Lacson na bayaran ng gobyerno ang mga nadamay sa war on drugs ng administrasyong Duterte.,Giit ng netizens, hindi kabayaran ang kailangan ng mga inosenteng nadamay sa giyera kontra droga ng administrasyon kundi katarungan.,Nitong Sabado ng alas-8:55 ng gabi, nag-post si Lacson sa kanyang Twitter account hinggil sa war on drugs ng Duterte administration.,“Unintended killings or collateral damage, especially the “slippers” victims of the government’s anti-drug war must at least be compensated,” ayon sa tweet ng senador.,Narito naman ang reaksyon ng ilang netizens sa tweet ni Lacson:,“@iampinglacson no amount of money can replace the lives lost sir.”,“@iampinglacson the policy maker sir must be held accountable,” giit ni Eren@eren2ne1.,“@iampinglacson not only compensation but justice for all the victims as well..Sir,” komento naman ng isang Choy.,“@iampinglacson They need justice not compensation,” tweet ng isang Reggie Rey Fajardo.,Sa isang text message, nagpaliwanag naman si Lacson kung anong uri ng compensation ang kanyang itinutulak sa mga nadamay sa laban kontra droga ng administrasyon.,“Kahit simpleng burial assistance lang and possibly scholarship grants kung breadwinner yung collateral damage na napatay or mapapatay na damay lang kumbaga,” paglilinaw ng senador.,Mahigit sa 6,000-katao na ang napatay sa loob ng anim na buwan simula nang manungkulan si Pangulong Duterte noong tanghali ng Hunyo 30, 2016.",,
PCG ‘di susuko sa nawawalang tripulante,,"Siniguro ng Philippine Coast Guard (PCG) na hindi pababayaan ang search operation sa mga nawawalang tripulante ng MV Starlite Atlantic na lumubog noong Disyembre 25, 2016 kahit sisimulan na ang special board of marine inquiry.,Ayon sa PCG, hindi ihihinto ang pagha­hanap hanggang magkaroon ng development ang kanilang operasyon.,Binanggit ito ng PCG matapos ang magpaha­yag ng pangamba ang mga magulang ng mga crew na maiba na ang focus ng PCG dahil sa pag-uumpisa ng BMI.,Samantala, aminado naman si Captain Julius Caezar Lim, commander ng Philippine Coast Guard-Batangas, na hindi pa matunton ang shipwreck ng lumubog na barko at patuloy ang paggalugad sa ilalim ng dagat, gamit ang sonar equipment.",,
11 Pinoy nurse pasok sa Germany,,"Iniulat ng Department of Labor and Employment (DOLE) na may panibagong bilang ng mga Filipina nurses ang nakapasa sa pagsusulit sa ilalim ng Triple Win Project para makuwalipika bilang Qualified Nurses (Gesundheits-und Krankenpflegerin) sa Frankfurt, Germany.,Ayon kay Labor Secretary Silvestre H. Bello III, ang 11 Filipina nurses ay maaari nang makapagtrabaho sa Germany kung saan makakasama ng mga ito ang nauna nang Pinay nurses na nakapasa sa Recognition Examination sa ilalim ng Triple Win Project.,Sa kasalukuyan ay aabot na sa 66 Pinay nurses ang nagtatrabaho sa iba’t ibang ospital sa nasabing bansa.,Kinikala ni Bello ang mga nakapasa sa pagsusulit na sina Homer Aliling; Jane Anonuevo; April Diaz; Lizette Gutiza; Krischelle Fenequito; Elizabeth Salomon; Virtue Solis; Reza Canoy; Jo-Ann Zaparilla, Joey Maniaol, at Georgina Musa.",,
Sumukong drug suspects nasa 1 milyon na,,"Ibinida ng ­pamunuan ng Philippine National Police (PNP) na umabot na sa isang milyon ang bilang ng mga sumukong drug suspects sa patuloy na pinaigting na kam­panya ng pamahalaan laban sa paglaganap ng iligal na droga sa bansa.,Nakapaloob sa ­datos ng PNP, nasa 74,944 na ang sumukong drug pushers habang 936,186 naman na ang sumukong drug users.,Sinabi ni PNP chief Director General ­Ronald dela Rosa na umaasa pa sila na sa pagpasok ng 2017 ay mas lalo pang mapapalakas ang kam­panya kontra iligal na droga at magiging drug free na ang bansa.,“Malakas ang kumpiyansa ko na masasawata na natin ang operasyon ng iligal na droga sa bansa at iyan ay sa pagtutulungan ng bawat isa, sa koope­rasyon ng publiko sa mga nagpapairal ng batas gaya naming mga pulis,” positibong pahayag ni Dela Rosa.",,
Bagong ruta pa-SoKor,,"Binuksan ng Philippine Airlines (PAL) ang bagong ruta na mula Clark patungong Incheon (South Korea) simula pa noong bagong taon, Enero 1, 2017.,Ang mga pasahero mula sa Central at Northern Luzon na patungong Incheon ay hindi na dadaan sa Metro Manila at araw-araw ang magiging biyahe gamit ang 199-seater Airbus A321 Jet8.,Noong nakaraang December 16, inumpisahan din ng PAL ang operasyon nito ang rutang Clark International Airport (CIA) sa Pampanga patungo sa Caticlan airport gamit ang Q400 turboprop aircraft.,Ang Clark-Incheon ang pinakaunang PAL international route mula sa Clark na kung saan ang mga biyahero turista na darating sa Clark na mula sa Incheon ay makikita ang magagandang atraksiyon sa Central at Northern Luzon.,“We will operate more flights outside of Manila not just to decongest the NAIA but mainly to offer convenience to passengers who need not travel to Manila for their desired flights,” anang PAL President Jaime J. Bautista.",,
4 katao sinamurai ng trike driver,,"Kalaboso ang isang trike driver matapos mag-amok at manghataw ng samurai na ikinasugat ng apat katao sa Kalibo, Aklan.,Inihahanda na ngayon ang kasong isasampa laban sa suspek na si Jonel Renacido, 44, residente ng Poblacion Malinao at pansamantalang naninirahan sa Oyo Torong St. Kalibo.,Dinakip si Renacido matapos masugatan ang apat na biktimang sina Leander Ylanan, 28; Mark Roland Inaudito, 28; Robin Inaudito; at Bobby Francisco, pa­wang mga residente ng naturang lugar.,Sa report ng Aklan Police, nagmamaneho ng kanyang tricycle ang suspek habang lasing umano, nang madaanan nito ang mga biktima na nakatambay sa Purok 4, C. Laserna St. Kalibo. Inihinto ng suspek ang tricycle at lumapit ito sa mga biktima na armado ng samurai.,Matapos sumigaw, isa-isa nang hinataw ng samurai ng suspek ang mga biktima na nagtamo ng mga malalalim na sugat sa katawan at mukha.,Sa ngayon ay inaalam pa ng pulisya ang motibo ng krimen.",,
Mag-ama patay sa motorsiklo,,"Patay ang isang mag-ama na magkaangkas sa motorsiklo makaraang maaksidente sa National Highway, Brgy. Banca-Banca, Victoria, Laguna kamakalawa ng hapon.,Kinilala ang mga nasawi na sina Albet Lagat, 28-anyos at ang siyam na taong gulang nitong anak na si Zarinna Dinniz Lagat, kapwa residente ng Barangay Padre Burgos, sa bayan ng Siniloan.,Ayon sa asawa ng biktima na si Maryju Lagat, bago umano naganap ang aksidente, magkakaangkas silang mag-anak kasama pa ang apat na buwang sanggol sa nasabing motorsiklo.,Galing umano sila at dumalaw sa kanilang kamag-anak sa Victoria kung saan napainom ang kanyang mister.,Subalit nang nasa daan na sila pauwi sa Siniloan, napag-alaman nila na naiwan ang kanilang cellphone sa bahay ng kanilang kaanak nagbunsod upang bumalik ang mag-ama at bumaba muna silang mag-ina. Dahil sa kalasingan natumba ang motorsiklo at nag dulot ng grabeng pinsala sa mag-ama.",,
Bagong Taon sa Eastern Visayas,,"Naging makulay ang pagsalubong ng Bagong Taon sa Eastern Visayas.,Karamihan sa mga residente ay lumabas sa kani-kanilang tahanan para lang gumawa ng ingay gaya ng pagtorotot at pagpapaputok ng mga firecrackers.,Sa kabila nito, isa ang panibagong naitala sa Tac­loban City na naputukan ng kwitis.,Isa ring bata ang na-sidesweep ng single motorcycle habang nagsisitakbuhan sa lansangan ng Tanauan, Leyte.,Samantala, wala namang naiulat na sunog na sumalubong sa Bagong Taon kumpara sa nakaraang taong 2016.",,
Lolo naputulan sa paputok,,"Masaklap ang sinapit ng isang lolo sa pagsalubong ng Bagong taon matapos maputol ang taltong daliri nito nang maputukan ng ‘Goodbye De Lima’ sa Cervantes, Ilocos Sur.,Sa talaan mula sa Cervantes municipal police station, kinilala ang biktimang si Renato Palomo, 64, residente ng Baragay Rosario, Cervantes na naputulan ng hintuturo, hinlalaki at hinliliit dahil sa bagong paputok na ‘Goodbye De Lima.’,Napag-alaman na bigay ng kanyang anak ang paputok mula pa sa Mankayan, Benguet.,Ito ang unang naitalang report sa Ilocos Sur Police Provincial Office (ISPPO) na may nabiktima at naputulan pa ng daliri dahil sa malakas na klase ng paputok.,Una nang mismong si PNP chief Director Ge­neral Ronald Dela Rosa ang humawak din sa isang nakumpiskang ‘Goodbye De Lima’ sa Bocaue, Bulacan, pero bigla itong umusok kaya bigla siya kumaripas ng takbo.,Nabatid na hawak-hawak ni Dela Rosa ang paputok at ipiniprisinta sa mga mamahayag kasama ang ilan pang PNP officials na nagpulasan din nang bitawan ng PNP chief ang ‘Goodbye De Lima.’",,
Zero casualty sa ligaw na bala sa Davao,,"Sa loob ng mahigit isang dekada, muli na namang napatunayang matagumpay ang firecracker ban ordinance sa lungsod ng Davao matapos muling maitala ang zero-casualty sa pagsalubong sa Bagong Taon.,Tahimik na sinalubong ng mga personnel ng Southern Philippines Medical Center (SPMC) ang New Year dahil sa walang dinalang mga biktima ng paputok sa nasabing pagamutan.,Sa kabila ng inaasahan na sitwasyon, mahigpit pa ring ipinatupad ang Code White Alert sa pagha­handa sa nasabing okasyon.,Samantala, matagum­pay din ang isina­gawang Torotot Festival sa Rizal Park sa lungsod.,Dumating sa event si Philippine National Police (PNP) chief Director Ge­neral Ronald dela Rosa.,Sa kanyang talumpati, kanyang ipinanukala na sana maging nationwide ang Torotot Festival tuwing sasalubungin ang Bagong Taon upang mayroong pagkaabalahan ang mga tao at makaiwas sa paggamit ng mapaminsalang paputok.",,
Youth employment hinirit ni Pope,,"Hinikayat ni Pope Francis ang mga lider sa buong mundo na tala­kayin at bigyan solusyon ang issue ng youth unemployment.,Sinabi ni Pope Francis sa kanyang new year messages na isang hene­rasyon ang nabibiktima ng migration at kawalan ng trabaho.,Sinabi pa ni Pope Francis na kailangang bigyan ng pagkaka­taon ang mga kabataan na mangarap at maipaglaban ang kanilang mga pangarap.,“We have condemned our young people to have no place in society, because we have slowly pushed them to the margins of public life, forcing them to migrate or to beg for jobs that no longer exist or fail to promise them a future,” ayon sa Santo Papa.,Nalaman na mahigit 38 percent ang youth unemployment rate sa Italy, mas mataas ng 18 percent sa mga bansang kabilang sa 28 European Union states.,Habang sa Africa, tumaas ang youth unemployment noong 2016.,Ang kawalan ng oportunidad at kahirapan sa Africa ang siyang na­ging mitsa para sa migration ng mga tao roon.,Nabatid na may 5,000 katao, kabilang na ang mga bata ang namamatay sa pagtatangkang makatuntong sa Europe lulan ng bangka mula North Africa noong 2016.",,
3 New Year babies sa Luzon,,"Tatlong baby ang iniulat na isinilang ngayong pagpasok ng taong 2017 sa iisa lamang ospital sa Ligao City, Albay.,Inihayag ni Edgar Salarson, nurse sa Josefina Belmonte Duran Memorial District Hospital, dalawang sanggol na babae at isang baby boy ang iniluwal ng kanilang ina sa kasagsagan ng pagsalubong ng Bagong Taon.,Base sa Chinese Zodiac, ang taong 2017 ay year of the Fire Rooster.,Sa ngayon ayon kay Salarson, hindi pa raw makapagpasya ang mga magulang ng mga sanggol kung ano ang ipapangalan sa kanilang anak.",,
Magsasaka nagpatiwakal sa harap ng pamilya,," — Hindi na nasilayan ang Bagong Taon ng isang 30-anyos na magsasaka makaraang magbaril sa sentido sa harap ng asawa at mga anak nito noong Sabado ng umaga sa Zone 6, Brgy. San Juan sa lungsod na ito.,Sa ulat ni P/Supt. Reynaldo de la Cruz, nakilala ang nagpatiwakal na si Michael Domingo ­Bucago, residente sa naturang lugar na namatay noon din.,Lumitaw sa imbestigasyon ni SPO1 Joel Beltejar na inumaga sa pakikipag-inuman si Bucago sa mga kaibigan.,Ayon sa asawang si Noemi Bucago, ipinagi­sing pa ang apat na anak ng kaniyang lasing na mister at pinaharap sa kaniya.,Noong nakaharap silang lahat ay bigla na lamang bumunot ng nakasukbit na baril si Bucago at itinutok sa sentido at kinalabit ito.,Ayon kay Noemi labis na dinidibdib ng mister ang naka-pending na arrest warrant dahil sa kinakaharap nitong kaso.",,
3 sundalo huli sa indiscriminate firing,,"Tatlong miyembro ng Philippine Army ang arestado matapos magpaputok ng kanilang baril sa pagsalubong ng Bagong Taon sa bayan ng Mansalay kamakalawa ng gabi.,Kinilala ni Or. Mindoro Provincial Director Sr. Supt. Christopher Birung and dalawa sa tatlo na sina PFC Kevin Fajilagutan at PFC Leo­nard Magro habang hindi pa nakikilala ang isa pa na pawang miyembro ng 4th Infantry Battalion ng 203rd Brigade.,Ayon kay Birung, nagpaputok ng kanilang service firearm ang tatlo sa pagsalubong sa Bagong Taon sa Barangay Roma.,Bahagyang nasu­gatan si Nymar Villanueva matapos madaplisan ng bala.,Hawak na ang tatlo ng Mansalay Police at kasalukuyang isinasai­lalim sa imbestigasyon.",,
Biktima pa ng stray bullets,,"Kasabay ng pagsalubong ng Bagong Taon, umakyat na sa tatlo ang kumpirmadong biktima ng ligaw na bala sa Metro Manila.,Ito ang malungkot na kinumpirma ni National Capital Region Police Office director Chief Supt. Oscar Albayalde batay na rin sa kanilang inisyal na pagtala sa nakalipas na magdamag.,Aniya, masuwerteng buhay pa rin naman daw ang mga biktima ng stray bullets.,Dagdag pa ni Alba­yalde, kung tutuusin mas mababa pa rin umano ang bilang ng mga biktima ng ligaw na bala sa pagsalubong sa taong 2017 kung ikukumpara sa 11 na naitala noong sinalubong naman ang taong 2016.,Aminado si Albayalde na mahirap ang gagawing imbestigasyon sa mga kasong ito.,Makakatulong aniya sa kanilang gagawing pagsisiyasat ang mga ‘eyewitnesses’ na kanya ring hinimok na maki­pagtulungan sa awtoridad.,Nakatakda ring isa­ilalim sa pagsusuri ang marerekober na bala upang matukoy kung saan ito nanggaling o posibleng makapagbigay ng lead.,Una nang nagbanta si PNP chief Dir. Gen. Ronald dela Rosa na masisibak ang hepe o station commander sa lugar kung hindi maresolba sa loob ng 24-oras kung sino ang suspek.",,
15-anyos agaw-buhay sa ligaw na bala,,"Agaw-buhay ngayon ang isang dalagita matapos na tamaan ng ligaw na bala habang masa­yang hinihintay ang pagpasok ng taong 2017 at nanonood ng fireworks sa labas ng kanilang bahay sa Malabon City mag-hahatinggabi kahapon.,Sa ulat ng Northern Police District partikular na ni PS/Supt. Roberto Fajardo, ganap na alas-11:50 ng gabi nang maganap ang insidente sa kalsada lamang malapit sa bahay ng biktimang nakilalang si Emily Villa­nueva, 15-anyos ng Brgy. San Agustin ng nasabi ring lungsod.,Kasalukuyan umano noong naghihintay mag alas-12:00 impunto ng hatinggabi ang biktima habang nanunuod ng fireworks nang tamaan ng ligaw na bala sa kanyang ulo. Nagulat na lamang umano ang kanyang mga kaibigan at ibang kaanak na kasama ng biktima nang matumba ito at may dugo na ang ulo.,Agad namang naisugod sa Jose Reyes Memorial Medical Center ang biktima na kasalukuyan na noong nilalapatan ng lunas bago pa maipagbigay-alam sa kanyang mga magulang ang nangyari na mabilis ding napasugod sa nasabing pagamutan.,Mabilis namang nagsagawa ng paggalugad sa barangay at karatig nito ang mga tauhan ng Northern Police District ngunit bigo silang matunton kung sinong nagpa­putok ng baril.,Bagama’t sumailalim na sa operasyon ang biktima ay hindi pa rin tinatanggal ang bala sa loob ng ulo nito dahil sa tumagos umano ito sa kanyang bungo.,Hindi umano basta-basta matatanggal ang nasabing bala habang may pamamaga pa sa utak ng dalagita, dahil kapag tinanggal umano ito ng namamaga pa ang parte ng utak na naapektuhan ay posible umanong ikamatay ito ng biktima.,Tumama umano ang bala sa left frontal portion ng ulo ng dalagita at tumagos sa kanyang bungo saka na-trap sa likod ng ulo nito.,Sa kaso ng biktima, base na rin sa ginagawang panggagamot sa kanya ay malayo pa umano ang pinagmulan ng balang tumama sa kanya.,Posible rin umanong wala sa vicinity ang nagpaputok ng baril kung saan malapit o naroroon ang biktima bago maganap ang insidente kaya’t posible umanong hindi agad ma-locate ito ng mga awtoridad.",,
Awkward moments sa Senado,,"Mahaba ang naging bakasyon ng 16th Congress dahil sa kampanya para sa May elections kung kaya’t kaunti na lang ang nagawa ng mga miyembro ng nakaraang Senado. Sa ilalim naman ng 17th Congress, dalawa lang ang panukalang batas na naging ganap na batas – ang postponement ng barangay at SK elections noong Oktubre at ang 2017 General Appropriations Act (GAA).,Kaya minabuting balikan na lang natin ang mga awkward moment ng Senado sa nakalipas na anim na buwan.,Unang-una rito ang pagtatabi sa upuan nina Sens. Alan Peter Cayetano, Antonio Trillanes IV at Nancy Binay sa ikalawang araw ng sesyon ng Senado noong Hulyo. Kung inyong matatandaan, sina Cayetano at Trillanes ang nagtulungan para ibunyag ang anomalya sa Makati City Building No. 2 at mga tagong-yaman umano ni dating Vice-President Jejomar Binay, ang ama ni Nancy.,Napatawa na lang si Nancy sa seating arrangement at nagsabing “nakakaloka ito”. Maging si Sen. Ca­yetano, natawa rin sa seating arrangement at pabirong nagsabi na “Hindi ko lang alam kung pinaparusahan nila ako today or pinaparusahan nila ‘yung dalawa kong seatmate dahil ginitna ako kay Sen. Binay at Sen. Trillanes. So tinatanong ko sa kanila, ako ba ang pinaparusahan n’yo o pinaparusahan ninyo ‘yung dalawang katabi ko?”,Bandang huli, pinaghiwalay din ang tatlo. Si Binay ang nanatili sa orihinal na puwesto. Nalipat si Cayetano sa kabilang panig habang napunta naman sa unahan si Trillanes.,Hindi rin malilimutan ang salpukan nina Cayetano at Trillanes sa hearing ng senate committee on justice and human rights sa isyu ng extrajudicial killings sa war on drugs ng administrasyong Duterte kung saan humantong pa ito sa pagpatay ni Trillanes sa mikropono ni Cayetano.,Doon ay nagreklamo si Cayetano na tina-trash talk siya ni Trillanes. “Madame chair, I am trying to ask questions. [But] he told me here, ‘Di kita papapormahin,” and then he tells me here, “Nabubuo pangarap mo, you are defending evil.” So, Madame chair, I’m trying to get to the bottom of this at kung totoo sinasabi, tatabihan n’yo ko. Ita-trash talk n’yo ko. I never did that to any of my colleagues.” litanya ni Cayetano kung kaya’t sinabihan na lang siya ni Sen. Leila de Lima na lumipat ng table.,Ang ginawa ni Trillanes ay umani ng negatibong reaksyon sa mga kasamahan niya sa Senado kung kaya’t nag-apologize rin ito sa kanyang ginawa.,Sa bihirang pagkakataon noong Setyembre, pinatalsik ng 16 senador si De Lima bilang chair ng senate committee on justice at ipinalit sa kanya si Sen. Richard Gordon. Katuwiran ng isang senador na bumoto sa ouster ni De Lima, ginagamit daw ng senadora ang komite para sa kanyang political personal vendetta. Pinatalsik siya ilang araw matapos iprisinta sa komite ang umano’y miyembro ng Davao Death Squad (DDS) na si Edgar Matobato. Sa testimonya ni Matobato, tinatayang 1,000 katao raw ang ipinapatay sa Davao City sa utos ng dating alkalde at ngayon ay Pangulong Duterte mula 1988 hanggang 2013.,Ang nakapagtaas kilay sa ouster move kay De Lima, ang bagito at walang karanasan sa parliamentary procedure na si Sen. Manny Pacquiao ang nagbigay ng mosyon na ideklarang bakante ang lahat ng komite sa Senado. Binago naman ito at ginawang ang justice committee lang ang pinababakante ni Pacquiao.,Ilang araw matapos mapatalsik bilang chair ng justice committee, dumalo naman si De Lima sa pagdinig ng komite kung saan nakasalang ang ibang miyembro umano ng DDS na pinangalanan ni Matobato. Nang mabanggit sa hearing na si Matobato ay may pending na kaso sa pagdukot at pagpatay kay Sali Makdum sa Samal Island, inakusahan ni Gordon si De Lima ng “material concealment”.,Dahil dito ay nagpupuyos sa galit si De Lima at iginiit na magbigay AWKWARD… ng apology si Gordon na tinanggihan naman ng huli. “Since no apology is forthcoming, I‘m walking out,” sambit ni De Lima bago binitbit ang kanyang mga gamit palabas ng session hall.,Makalipas ang isang araw, humingi rin ng paumanhin si De Lima sa ginawa niyang pag-walk out sa hearing ng komite.,Ginastusan ni Pacquiao ang airfare, hotel accommodation at allowance ni PNP chief Director General Ronald “Bato” dela Rosa at ng pamilya nito sa Las Vegas, Nevada para panoorin ang laban ng boxing icon kay Jessie Vargas noong Nobyembre 5. Wala na sanang aberya kundi lang nagmalaki si Bato na “‘yung pamasahe namin, hotel namin ng aking pamilya at allowance, personal na binigay ‘yan sa atin ni Sen. Pacquiao.”,Kahit umamin na si Dela Rosa, pilit pa itong pinagtakpan ni Pacquiao nang sabihin na nilibre lang niya sa pagkain sa restaurant ang PNP chief at ang kanyang pamilya. Inimbestigahan ng Ombudsman ang pagtanggap ng regalo ni Dela Rosa dahil sa posibleng paglabag sa Republic Act 6713 o ang Code of Conduct and Ethical Standards for Public Officials and Employees.,Sa unang pagkakataon, umamin naman si De Lima sa naging relasyon niya kay Ronnie Dayan, ang dati niyang driver at bodyguard na inakusahang naging bagman umano ng senadora sa Bilibid drug trade.,Sa interview ni Winnie Monsod at isinaere noong Nobyembre 14, ipinaliwanag ni De Lima na kaya nahulog ang loob niya sa dati niyang driver/bodyguard ay dahil sa “frailties as a woman”, “We became so close. That’s it. I trusted him. Siyempre, naano po ang loob ko” kuwento ng senadora. Tumagal umano ng ilang taon ang kanilang relasyon at natigil lang ito bago siya tumakbo sa pagka-senador.,Nagkaharap sa imbestigasyon ng senate committee on public order and dangerous drugs sina Dayan at ang diumano’y drug lord ng Eastern Visayas na si Kerwin Espinosa. Pinagharap ni Sen. Panfilo Lacson, chairman ng komite, ang dalawa dahil hindi nagtutugma ang kanilang testimonya hinggil sa petsa ng bigayan ng perang umaabot sa P8 milyon.,Makalipas ang tatlong oras, dumating si De Lima at hinarap ang kanyang ex na si Dayan. Halata ang hindi pagtingin ng diretso ni Dayan kay De Lima. Inakusahan ni De Lima si Dayan at Espinosa na mga sinungaling.,“Lahat naman kayo may mga punto, kayo Kerwin and Ronnie may mga sinabi kayong totoo, pero mayroon din kayong mga sinabi na hindi totoo. At sigurado po ako na ‘yung hindi totoo ay ‘yung tungkol sa pagtuturo sa akin na tumanggap ako kay Kerwin, may kinalaman ako kay Kerwin na kilala ko ‘yang si Kerwin, tumawag ako kay Kerwin, lahat po iyon hindi totoo!” mariing pahayag ni De Lima,“Si Ronnie ganu’n din. Kayang-kaya ko kayong i-cross examine kayong dalawa, lalabas ang kasinungalingan n’yo,” diin ng senador.,Dalawang panukalang batas lang ang naisabatas sa loob ng anim na buwan. Matumal ang produksyon ng Senado kung kaya’t hindi makapagbuhat ng bangko ang liderato ng kapulungan. Nangako naman si Senate President Aquilino ‘Koko’ Pimentel III na babawi sa susunod na taon, kung saan nakasalang na sa plenaryo ang mga committee report sa proposed bills na naghihintay ng aksyon ng Senado.",,
De Lima: ‘Di magwawagi ang kabuktutan!,,"Nagpasalamat si Sen. Leila de Lima sa suporta ng taumbayan sa kanya sa pagsasabing dahil sa kanila ay hindi nagtagumpay ang kabuktutan laban sa kanya.,“Maraming maraming salamat po sa inyong di-nagmamaliw na tiwala at suporta. Sa inyong pakikiisa, hindi kailanman mananaig ang kabuktutan at kawalang katarungan,” diin ng senador sa kanyang mensahe sa Twitter.,“Isang masagana at manigong Bagong Taon sa ating lahat!,” pagbati ng lady solon.,Naging masalimuot ang taong 2016 kay De Lima dahil matapos manalong senador sa May elections, hinabol naman ito ng kontrobersiya.,Inakusahan itong sangkot sa Bilibid drug trade pero mariin naman itong itinanggi ng senador.,Pinagpiyestahan din ng Pangulo at ng mga kaalyado nito ang love life nito sa dating driver bodyguard na si Ronnie Dayan na inamin naman ni De Lima kalaunan.",,
Gawing inspirasyon ng Pinoy si Rizal,,"Sa sobrang pagtutok ng publiko sa pagsalubong sa Bagong Taon, mistulang nakakalimot umano ang mga Filipino na gunitain ang Rizal Day tuwing Disyembre 30 taun-taon bilang pag-alala sa kabayanihan at ambag sa kasaysayan ng pambansang bayani ng Pilipinas na si Dr. Jose Rizal.,Ito ang obserbasyon ng Department of Interior and Local Government (DILG), kaya ang hamon ni Sec. Ismael Sueno sa mga Filipino, gawing makabuluhan ang ‘New Year’s resolution’ at gawing inspirasyon at motibasyon ang kabayanihan ni Rizal.,Ayon kay Sueno, kung mayroong New Year’s resolution ang bawat Pinoy, dapat aniya ay isaalang-alang ang pagmamahal sa bayan ni Rizal at dapat isapuso ito ng bagong henerasyon.,“With the might of his ideas and writings, Rizal awakened and moved our ancestors towards reclaiming Filipino freedom and dignity. Rizal is a magnificent Filipino and I believe that modern day Filipinos can take much inspiration from him,” ani Sueno.,Kaisa ang DILG sa pagbibigay-pugay ngayong araw sa ika-120 martyrdom anniversary ni Rizal na may temang “Rizal: Bayaning Global, Aydol ni Juan” na pangungunahan ng National Historical Commission of the Philippines (NHCP) sa Rizal National Monument sa Rizal Park, Manila.,Si Sen. Grace Poe naman, binigyang-pugay ang kabayanihan ni Rizal sa pamamagitan ng paghahalintulad ng tila magkaibang paraan ng pagmamahal sa bayan ng martir na pambansang bayani sa kasalukuyang klase ng pagmamahal na ibinibida ni Pangulong Rodrigo Duterte.,Kung madalas sabihin ni Pangulong Duterte na bunsod ng pagmamahal niya sa bansa ang giyera sa ilegal na droga, nagpasaring naman si Poe na hindi kailangang dumanak ang dugo para ipakita ang pagmamahal sa bansa.,“Ang diwa ng kabayanihan ni Rizal ay nasa pagmamahal sa bayan sa isip, sa salita, at sa gawa. Hindi kailangang dumanak ang dugo para ipakita ang pag-ibig sa tinubuang lupa,” diin ng senadora.",,
Dayan kinasuhan sa DOJ,,"Sinampahan ng kasong disobedience sa Department of Justice (DOJ) ng mga miyembro ng Mababang Kapulungan ng Kongreso ang dating driver-lover ni Senador Leila de Lima na si Ronnie Dayan dahil sa pagbabalewala nito sa ipinadalang summon kaugnay sa isinasagawang pagdinig ng Kongreso sa paglaganap ng ilegal na droga sa New Bilibid Prison (NBP).,Personal na isinampa ni House committee on justice chairman at Oriental Mindoro Rep. Reynaldo Umali ang reklamo laban kay Dayan na paglabag sa Article 150 ng Revised Penal Code o hindi pagtugon sa summon na inisyu ng national assembly, ng komite o sub-committee nito.,Kabilang sa mga complainants sina House Speaker Pantaleon Alvarez at House majority leader at Ilocos Norte Rep. Rodolfo Fariñas.,Sa pagdinig na isinagawa ng Kongreso, si Dayan ang umaktong bagman para mangolekta ng pera mula sa inmates para sa kampanya ni De Lima sa pagka-senador.,Sa 3-pahinang complaint affidavit, sinabi nila Alvarez, Fariñas, Umali na nagpadala ng summons kay Dayan para magbigay-linaw sa isinasagawang imbestigasyon sa paglaganap ng ilegal na droga sa NBP.,Itinakda ang pagdinig noong Setyembre 28 at Oktubre 6, at pinadalhan ng subpoena si Dayan pero nabigo siyang sumipot sa hearing dahilan para siya ay i-contempt at arestuhin.,“Dayan’s failure to appear during the Committee hearing on October 6 and to respond to the Show Cause of Order without any legal excuse is disobedience to summons lawfully issued by the House of Representatives in violation of the Revised Penal Code,” base sa reklamo.",,
Interes muna ng freeport,,"“Please be assured that I have only have the best interest of Subic Bay Freeport Zone in my heart and in my mind”.,Maikli subalit makikitaan ng sinseridad ang naging pahayag ng bagong Subic Bay Metropolitan Authority (SBMA) Administrator na si Attorney Wilma Eisma kaugnay sa pagkakatalaga sa kanya sa posisyon ni Pangulong Rodrigo Duterte upang isulong ang interes ng Subic Bay Freeport Zone (SBFZ).,Sa isang esklusibong panayam ng Abante kay Eisma, hindi muna inihayag ng bagong lady administrator ang plano nito sa SBFZ partikular ang marching order sa kanya ni Pangulong Duterte.,Gayunpaman ay ­nakatakda umano ­siyang magpalabas ng ­opisyal na pahayag sa ­publiko at ­media matapos ­niyang makapanumpa sa ­darating na Enero 9, 2017.",,
18 tripulante nawawala sa dagat,,"Puspusan na rin ang isinasagawang search and rescue operation ng mga tauhan ng ­Philippine Navy (PN) para sa mga nawawalang tripulante ng lumubog na MV Starlite Atlantic sa karagatang sakop ng Quezon.,Nagsimula nang ­tumulong sa mga ­tauhan ng Philippine Coast Guard (PCG) ang ­technical divers ng ­Philippine ­Navy ­para sa ­mabilisang ­paghahanap sa 18 nawawalang biktima ng nasabing barko.,Maghapong ­ginalugad kahapon ng mga ­tauhan ng PCG at PN ang ­karagatan sa Mindoro, Batangas, Marinduque at ­Quezon pero bigo ang mga ito na ­makita kahit isa sa 18 crew na ­iniulat na nawawala.,Dito, hindi na ­iniaalis ng PCG at PN ang posibilidad na nakulong sa loob ng lumubog na barko ang mga crew kaya ­plano nang sisirin ito upang malaman ang nasa loob.",,
Hugas-kamay lang sa EJK! — lady senator,,"Tahasang sinabi ng isang senador na ang deklarasyon ng Malacañang na isang “public health concern” ang problema sa illegal drugs ay isang paraan lang para makaiwas sa pananagutan sa mahigit 6,000-kataong napatay sa war on drugs.,Ayon kay Sen. Risa Hontiveros, sa umpisa pa lang ay idineklara na sanang public health concern ang problema sa ilegal na droga at hindi ‘yung inuna munang mamatay ang libu-libong pinaghinalaang nagtutulak o gumagamit ng ilegal na droga.,“At this point, I am afraid that this is an attempt to appropriate the public health advocacy without stopping and exacting accountability for the extrajudicial killings. Malacañang is painting a picture of victory and is using the public health discourse to provide a humane face to its deadly war on drugs and evade accountability for the patent abuses,” patutsada ng senadora.,Noong Martes, inanunsyo ng Malacañang, na ang problema sa ilegal na droga sa bansa ay isa na ngayong public health issue sa kabila ng nauna nilang pahayag na wagi sila sa giyera kontra droga.,Kinontra rin ni Hontiveros ang “add rehab centers and stir” approach ngayon ng gobyerno upang madepensahan lang ang anggulong “health issue” sa madugong kampanya laban sa ilegal na droga.",,
Maulan ang New Year,,"Wala nang eeksenang bagyo o kahit sama ng panahon ngayong Bagong Taon pero magiging maulan pa rin ang pagsalubong sa papasok na bagong taon sa ilang bahagi ng bansa.,Ito ay base sa Weekly Weather Outlook ng Philippine Atmospheric, Geophysical and Astronomical Services Administration (PAGASA).,Sa abiso ng weather bureau, pangkalahatang magiging panatag ang panahon sa pagdiriwang ng Bagong Taon maliban sa panaka-nakang pag-ambon, tagaktak ng mahinang ulan at makulimlim na papawirin partikular sa bahagi ng Silangang Mindanao, Ilocos Cordillera at Cagayan Valley.,Dala umano ito ng hapyaw na epekto ng mahinang low pressure area (LPA) na malayo pa sa PAR. Maliit na rin umano ang tiyansa na mabuo ito sa loob ng bansa bago sumapit ang Bagong Taon dahil napakalayo pa nito sa boundary ng PAR.,Ayon sa PAGASA, simula ngayong Biyernes, makakaranas ang bansa ng makulimlim na kalangitan na mayroong panaka-nakang pag-ambon, pag-ulan lalo na sa Eastern Mindanao, Northern at Central Luzon dahil sa epekto ng hanging amihan.,Sa bisperas naman ng Bagong Taon sa Sabado hanggang sa New Year’s Day sa Enero 1, mas paiigtingin ng epekto ng mahinang LPA na papalapit sa PAR ang pag-ambon, pag-ulan na mararanasan sa Ilocos, Cordillera at Cagayan Valley.,Nakataas pa rin ang babala ng posibleng landslides at flashfloods sa Hilagang Luzon.,Magiging maulap at makulimlim din ang panahon dito sa Metro Manila at mga karatig na lugar at magkakaroon ng isolated rain showers at thunderstorm lalo na sa silangang bahagi ng Luzon.",,
Mga Kwentong OFWs: Pamasko sa pauwing OFWs,,"Nasorpresa ang anim na overseas Filipino worker (OFWs) sa pagdating nila kahapon sa Ninoy Aquino International Airport (NAIA) Terminal 1 matapos silang mapili at manalo sa programa ng Deparment of Labor and Employment (DOLE) at Overseas Workers Welfare Administration  (OWWA) na “New Year’s OFW Salubong” na ginanap kamakalawa ng hapon.,Tulad ni Rafael dela Cruz Marasigan, 39-anyos, tubong Batangas, labing isang taong na siyang nagtatrabaho sa Abu Dhabi bilang helper, nagulat na lamang siya nang bumaba ng eroplano na isang babaeng taga-OWWA ang humila sa kanya sa isang sulok at kumausap.,“Natakot ako kung bakit ako hinila at kinausap ng babae akala ko kung anu na, sinabi niya sa aking nanalo daw ako ng halagang P50,000 sa OWWA. Nagulat ako at hindi ako makapaniwala doon sa sinabi sa aking nu’ng babae,” pahayag ni Marasigan.,Aniya, nasorpresa at napaiyak na lamang siya nang sabihan siya ng OWWA dahil malaking tulong sa kanya itong premyong P50,000 dahil sa namatay ang kanyang ina at kasalukuyan nakaburol sa Batangas.,Sinabi ni Marasigan na nag-emergency leave lamang siya dahil sa pagkamatay ng kanyang ina na may isang linggo na ang nakakaraang.,“Actually may nagsabi po sa akin sa Abu Dhabi na nanalo daw ako pero hindi nila sinabi kung ano ang napanalunan ako. Nasorpresa po ako talaga dito na po sa ating bansa na nanalo ako ng halagang P50,000, malaki pong maitutulong ito sa aking pamilya at sa paglilibing ng aking­ ina, nagpapasalamat po ako sa ating Pangulong Duterte at sa mga opisyal ng OWWA” ani pa ni Marasigan.,Maging si Jomily Siobal Naniong, 28, dalaga, tubong Pangasinan, tatlong taong caregiver sa bansang Taiwan, na magbabakasyon lamang ito sa Pilipinas.,Labis na nasiyahan si Naniong nang sabihin sa kanya ng isang nagngangalang Adriana Gregorio ng OWWA na may ibibigay silang regalo sa kanya.,“Sobrang saya po  nang sabihin sa akin ni Maam Andriana na may ibibigay daw po sila sa akin ng regalo at dinala nila ako sa isang malaking room sa NAIA na maraming din mga OFWs na naroroon at nagulat po ako nang iabot sa akin ni DOLE Secretary Silvestre Bello ang isang malaking telebisyon halos maiyak po ako at inakay ako ni Sir Bello,” pahayag ni Naniong.,Si Naniong ay umuwi dito sa Pilipinas upang makasama nito ang kanyang pamilya sa pagdiriwang ng Bagong taon, at isang linggo lamang ito mananatili sa bansa dahil hindi aniya niya puwedeng iwanan ng matagal ang kanyang inaa_lagaang matanda sa Taiwan.,Maging sina Jinarda Bonifacio Vagallon, Ina Marites Piz Hablado, Veronica Evangelista Fernandez at Antonio Rempillo Mendoza Jr. ay labis ang kanilang kagalakan matapos makatanggap din sila ng regalo na ibinigay ng DOLE at OWWA.,Masaya ang kanilang pagdating sa Pilipinas nang sorpresahin ng DOLE at OWWA ng regalo.",,
"Adobo at pansit, patok sa Madrid",,"Pumatok ang ilang pagkaing Pinoy na inihanda ng mga Filipino sa La Navideña Feria Internacional de las Culturas at the Matadero sa Madrid, Spain.,Tulad ng inaasahan, pinagkaguluhan ang paboritong pagkain ng mga Filipino tulad ng adobo, ginataang kalabasa at sitaw, pansit, barbecue, mango cake, turon at bibingka ng mga bumisita sa nasabing okasyon.,Maliban sa mga pagkain, ipinagmalaki rin ng Philippines’ booth ang Christmas decorations na gawa sa capiz shells at sinamay, hand-woven table linens mula sa La Union, at placemats woven mula sa Basey, Samar. Pinatikim din ang mga bisita sa nasabing okasyon ng lambanog, mango, coffee at calamansi liqueur.",,
US Embassy sarado bukas,,"Walang transaksiyon sa US Embassy sa lungsod ng Maynila bukas, araw ng Biyernes, Disyembre 30, bilang pakikiisa sa paggunita ng bansa ng Araw ni Dr. Jose Rizal, ang pambansang bayani.,Ipinahayag ng US Embassy ang kanilang anunsiyo sa pag-post sa kanilang Facebook account.,Nabatid sa US Embassy, maging ang affiliated offices nila ay wala ring pasok sa nasabing araw.,Balik normal sa tran­saksiyon ang US Embassy sa Enero 3, 2017.",,
Welga ng bus drivers at konduktor,,"Hindi nakabiyahe ang mga pasahero ng DLTB Company mula sa bus terminal sa EDSA-Tramo Pasay City matapos magprotesta ang ilang driver at konduktor kahapon sa ­Pasay City.,Iniharang ang isang bus sa harapan ng terminal at dinikitan ng mga kara­tulang nagsasaad ng hinaing ng ilang empleyado.,Ayon kay Nick Elman, miyembro ng grupong Alliance Genuine Labor Organization (AGLO), mababa umano sa minimum wage ang pinapasa­hod ng pamunuan ng DLTB Company sa mga driver at konduktor nito.,Mali rin aniya ang computation ng 13th month pay at walang nakukuhang night ­differential ang mga ito.,Dahil sa insidente, ­dismayado ang maraming pasaherong papunta sana sa Bicol at Visayas kaya ni-refund na lamang sa kanila ng buo ang pamasahe.,Tulad na lamang ni Aling Nimfa Lascoña na papunta sana ng Tacloban pero hindi na matutuloy dahil baka hindi na siya umabot sa pagsalubong sa Bagong Taon.,Giit ng mga pasahero, kung may problema ang ilang empleyado sa pamunuan ng bus company ay sana hindi naapektuhan ang biyahe ng mga bus lalo na ngayong holiday season.,Tumanggi muna ang bus terminal manager na magbigay ng pahayag ngunit handa aniya silang mag-refund ng buong pamasahe ng mga naapektuhang pasahero.",,
Digong ready na!,,"Kuntento na sa kanyang mga naabot at na­ging pagsisilbi sa bayan si Pangulong Rodrigo Duterte.,Kaya naman sinisigurado nito na wala itong gagawing pagmamalabis at ekstensyon pa sa kanyang termino.,Muling binanggit ni Duterte sa isang pagtitipon nitong Martes ng gabi sa Davao City (Christmas gathering with barangay officials) na wala siyang inaambisyon na kung ano pa man sa gobyerno.,“Inabot na ako ng edad. Tapos na ako sa kuwan. Nakuha ko na ang…naibigay na ng Panginoong Diyos…lahat na ibinigay sa akin…okay na ako ready na,” paghahayag nito.,Hindi aniya siya manggigigil na palawigin pa ang kanyang hawak na kapangyarihan sa ngayon.,Kung ano at hanggang saan aniya ang kaloob ng Diyos ay maluwag niyang tatanggapin. Handa umano siyang bumaba sa puwesto at patutunayan niya ang kanyang ‘palabra de honor’.,“I have no ambition to stay a minute longer and if you can have it ‘yang Constitution na ‘yan I can guarantee you I give you my word of honor in front of the barangay captains of Davao City that I will step down and retire. I was not raised in that kind of set up. Ang sa akin kung ano lang ang maibigay ng Panginoong Diyos okay na ako,” pagtatapos ni Duterte.",,
JAYBEE SEBASTIAN HAWAK NG NBI,,"Kinumpirma kahapon ni Justice Secretary V­italiano Aguirre II na inilipat sa kustodiya ng National Bureau of Investigation (NBI), mula sa selda nito sa New Bilibid Prison (NBP), ang high profile inmate na si Jaybee Sebastian.,Hiniling umano ng misis ni Sebastian na mailipat ito sa NBI dahil sa natatanggap umanong pagbabanta sa kaniyang buhay sa kanyang selda sa NBP.,Hindi naman nagbi­gay ng anumang detalye si Aguirre kaugnay sa tinatanggap na death threat ni Sebastian.,Nabatid na iniutos na ni Aguirre ang pagsasagawa ng imbestigasyon hinggil dito.,“It was upon the request of his counsel and his wife. I also ordered an investigation to identify those behind the threat to his life,” ayon kay A­guirre.,Gayunman, sinabi ni Aguirre na pansamantala lamang ang pananatili ni Sebastian sa NBI custody.,Nilinaw din ni A­guirre na hindi pa rin natatanggap si Sebastian para maipasailalim sa Witness Protection Program (WPP).,Si Sebastian, ang pinuno ng Presidio side sa NBP at kabilang sa mga tumestigo laban kay Senator Leila de Lima kaugnay sa iligal na kalakaran ng droga sa NBP.,Sinabi rin ni Sebastian na nagbigay siya ng P12 milyon kay De Lima sa pamamagitan ng kanyang dating aide na si Joenel Sanchez at da­ting Bureau of Correction (BuCor) Director Francklin Bucayu para umano sa campaign fund ng Senadora.",,
"Satisfaction rating ni VP Leni, bumaba",,"Lumagapak pero nananatiling “good” ang satisfaction rating ni Vice President Leni Robredo at tatlo pang senior officials ng gobyerno sa fourth quarter survey ngayong 2016 ng Social Weather Stations (SWS).,Ang net satisfaction rating ni VP Leni ay naitala sa +37, mas mababa ng 12 puntos mula sa third quarter survey na +49.,Gayunman, good pa rin ang klasipikasyon ng kanyang net satisfaction rating base sa SWS ratings classification.,“The SWS classifies net satisfaction ratings of +70 and above as “excellent”, +50 to +69 as “very good”, +30 to +49 is “good”, +10 to +29 is “moderate”, +9 to -9 is “neutral”, -10 to -29 is “poor”, -30 to -49 is “bad”, -50 to -69 is “very bad”, and -70 and below is “execrable,” nakasaad pa sa ratings classification ng SWS.,Maging ang net satisfaction ratings nina Senate President Aquilino “Koko” Pimentel III, House Speaker Pantaleon Alvarez, at Chief Justice Maria Lourdes Sereno ay lumagapak ngayong fourth quarter.,Ang fourth quarter net public satisfaction poll ay ginawa ng SWS noong Disyembre 3 to 6 gamit ang face-to-face interviews sa may 1,500 adults sa buong bansa at may +3% sampling error margin.",,
"RELIHIYON, PERA-PERA LANG! — PDU30",,"Matapos birahin sa sermon ng iba’t ibang parokya ng Simbahang Katolika nitong Kapaskuhan ang extrajudicial killings na isinisisi kay Pa­ngulong Rodrigo Duterte rumesbak naman ang Presidente at pinatutsadahan ang mga pari.,Sa isang pagtitipon sa Davao City (Christmas gathering with barangay officials) pinag-iingat ni Pangulong Duterte ang mga kababayan sa mga relihiyon.,Sa kabila nito ay binigyan-diin ni Duterte na naniniwala siya sa Diyos.,“I mean, there is God. But be careful about religion. Kwarta-kwarta lang na,” pasaring ng Pangulo sa religious sector.,Kaugnay nito, ikinumpara ni Duterte ang pagiging ipokrito ng mga religious critics sa Amerika.,Sa magkahalong salitang Bisaya at Tagalog ay sinabi ni Duterte na hindi naman nito inaatake ang simbahan at ang Amerika. Ang pinupuntirya niya aniya ay ang pagiging parehong ipokrito ng mga ito.,“Wala ako mag-atake but the hypocrisy of it all. Pareho lang na ug America… Kita mo sila, sige sila ug siyagit (sigaw), wala naman silang ginagawa. Wa man pud muhatag ang simbahan miski ug isa ka… Dako man na ang kontribusyon sa mga tao, sige ug ampo ug grasya nga wa pud muabot. Maniwala ka niyang relihiyon. Maniwala kayo. Ay sus. Kolekta lay maayo diha. Kay totoo pa na naay tinuod nga mensahe, muhatag ka ug kwarta, kinsa may wa muampo na mamil­yonaryo? Mamilyonaryo tang tanan,” paghahayag ng Pangulo.,Nagpapakatotoo lamang umano si Pa­ngulong Duterte kaya naman hindi nito maiwasan na maglabas ng kanyang saloobin patungkol sa mga banat sa kanya ng religious critics tungkol sa extrajudicial killings.,“Ako prangka-prangka lang. Ang laki-laki ng problema ng Pilipinas, extrajudicial. Mga pari sige yawyaw ng extrajudicial,” pagdidiin nito.",,
‘Frost’ sa pananim umaatake sa Baguio,,"BENGUET— Naitala na sa ilang baha­gi ng lalawigang ito ang kaso ng ‘andap’ o frost na karaniwang nararanasan tuwing buwan ng Dis­yembre hanggang Pebrero sa susunod na taon.,Ayon kay Agot Bala­noy, general mana­ger ng Benguet Farmer’s Marketing Cooperative (BFMC), posibleng maranasan ng mga magsasaka ang ‘frost’ partikular sa Paoay, Atok, Benguet.,Gayunman, sinabi nito na alam na ng mga magsasaka ang kanilang ginagawa tuwing may ‘andap’ tulad na lamang ng pagdidilig sa kanilang mga pananim bago sumikat ang araw.,Iginiit naman ni Bala­noy na kinakailangan ding maging handa ang lokal na pamahalaan na magbigay ng tulong sa mga magsasakang apek­tado ng andap.,Aniya, kapag nakumpirma ng mga ahensiya ang mga nasirang pana­nim ng mga magsasaka dahil sa andap ay dapat silang magbigay ng agarang tulong.,Kahapon ay naitala ang 15.8 degrees celsius na pinakamababang temperatura sa lungsod ng B­aguio kung saan, inaasa­hang mas mababa ng dalawang sentigrado ang temperatura sa matataas na bahagi ng Benguet tulad ng Atok, Mankayan, Kaba­yan at Kibungan.",,
Biyaheng putul-putol ng MRT,,"Pinutol ng Metro Rail Transit (MRT-3) ang biyahe ng kanilang mga tren kahapon ng umaga bunsod ng dinanas na panibagong aberya.,Mula sa MRT-3 control room na dakong alas-7:10 ng umaga nang pasimulan nilang ipatupad ang ‘provisional service’ mula sa Shaw Boulevard, Mandaluyong City hanggang Taft Avenue station sa Pasay City habang tigil muna ang ope­rasyon mula sa North Ave­nue, Quezon City hanggang Shaw Boulevard dahil sa technical problem.,Ayon sa control tower, nagsimulang magkaroon ng service interruption dakong alas-6:51 ng umaga hanggang tuluyang putulin ang biyahe dahil sa hindi tinukoy na aberya.,Dahil rush hour nang maganap ang aberya kaya’t naipon ang libu-libong pasahero ng MRT-3 at halos nasakop ang kalahati ng linya ng EDSA.",,
2 OFWs kulong sa Saudi,,"Hinatulang mabilanggo ang dalawang babaeng overseas Filipino workers (OFWs) sa bansang Saudi Arabia matapos masangkot sa pagpatay sa babaeng employer ng mga ito noong nakaraang buwan ng Nobyembre.,Sinabi ni Vice Consul Alex Estomo, pinuno ng Assistant to National Section of the Philippine Consulate sa Jeddah, inamin ng isa sa dalawang akusado ang ginawang pagpatay sa amo ng mga ito.,Kinilala ito sa pangalang Rina, na nagsabing self-defense lamang ang ginawa nito dahil sa inatake ito ng kanyang amo habang hawak ang isang patalim.,Subalit base sa imbestigasyon ng Saudi authorities, nagtamo ang amo ng mga OFWs ng 14 na saksak sa iba’t ibang bahagi ng katawan.",,
Tugboat lumubog sa Zambo,,"Lumubog sa karagatan ng Zamboanga City ang isang tugboat may sakay na dalawang katao makaraang bumangga sa isang barko, kahapon ng umaga.,Nabatid sa Coast Guard District Southwestern Mindanao, lumubog ang M/Tug La Bella sa layong 500 metro mula sa Cawa-Cawa Boulevard sa Zamboanga City kaninang alas-7:10 ng umaga.,Nagkabanggaan umano ang M/Tug La Bella ng barkong MV Gold Eagle na naging dahilan ng pag­lubog ng tugboat.,Nailigtas naman ng mga tauhan ng Philippine Coast Guard (PCG) na nagresponde ang sakay na kapitan at isang tripulante ng M/Tug La Bella.,Wala namang nasaktan o naitalang casualty mula sa insidente.,Sa kabila na may kargang diesel ang tugboat, kusa naman itong natutunaw kaya wala umanong dapat ipangamba na magkakaroon ng oil spill.",,
Magpamilya hinagisan ng granada,,"Apat na kasapi ng isang pamilya na kinabibilangan ng isang bata ang sugatan nang hagisan ng granada ng tatlong lalaki na sakay ng motorsiklo ang isang tindahan sa Cagayan de Oro City kamakalawa ng gabi.,Pawang nagtamo ng mga tama ng sharpnels sa likurang bahagi ng katawan ang mga biktimang mag-live in partner na sina Julius at Zaide Villarin; anak nilang anim na taon at isang Ronald Alunan, bumibili lamang sa tindahan.,Napag-alaman na nasa tindahan ang mga biktima sa Sitio Kabula, Brgy. Lumbia, Cagayan de Oro City; nang dumating ang tatlong suspek na lulan ng dalawang motorsiklo at agad naghagis ng granada na mabilis naman sumabog.,Bagama’t kinukumpirma pa, may teorya ang pulisya na posibleng anggulo sa business rivalry at inggit ang dahilan sa paghagis ng granada.,Ang mga biktima ay naka-confine sa J.R Borja Memorial City Hospital dahil sa mga sugat sa likod, balikat at paa.",,
Pamaskong  handog sa OFW,,"Masayang dumating ang 1500 mga overseas Filipino workers (OFW) na nagmula sa iba’t ibang bansa sa Ninoy Aquino International Airport (NAIA) kahapon ng hapon sa Pasay City.,Mismong sina Department of Labor and Employment (DOLE) Secretary Silvestre Bello III at Overseas Workers Welfare Administration (OWWA) administrator Hans Leo Cacdac at iba pang opisyal ng gobyerno ang sumalubong pa sa mga OFWs na nagmula sa Kuala Lumpur, Abu Dhabi, Taipei, Doha at Kuwait, dakong alas-kuwatro nang dumating sa NAIA Terminal 1 sakay ng tatlong eroplano.,Dito sa Pilipinas magbabagong taon upang makapiling ang kani-kanilang pamilya.,Lalong sumaya ang mga ito nang bigyan sila ng regalo sa ilalim ng programa ng Dole at OWWA na “NEW YEAR’s OFW SALUBONG” kung saan ang tatlong OFW na mga household service workers na mula sa Kuala Lumpur, Abu Dhabi at Kuwait ang tumanggap ng P50,000 bawat isa.,Bukod sa tatlo, tatlo pang bagong dating na Pinoy workers ang nakatanggap ng 32 inch na TV set bawat isa.,Ang mga nasabing bilang na OFWs ay sakay ng mga flight EY-424; MH-704; KU-417; KU-417; QR-933; CI-701 na magkakasunod na lumapag kahapon sa NAIA T1.,May dagdag na regalo para na 40 basket of groceries na ipapa-raffle, loot bags na naglalaman ng assorted items.,Kinilala ang masuwerteng nanalo ng P50,000 na sina Rafael Dela Cruz Marasigan, Jinarda Bonifacio Vagallon At Antonio Rempillo Mendoza Jr.,Tinanggap din nina Ina Marites Piz Hablado, Veronica Evangelista Fernandez at Jomily Siobal Naniong ang tig-iisan TV na 32 inches.,Sinabi pa nina Bello at Cacdac na itong progra­mang ‘OFW Salubong’ ay taun-taong ginagawa ng gobyerno upang bigyang saya ang mga tinaguriang ‘Bagong Bayani’.",,
Oust plot vs Duterte itinanggi,,"Itinanggi ng United States Embassy sa Maynila ang umano’y plano ni dating Ambassador Philip Goldberg na patalsikin sa posisyon si Pangulong Rodrigo Duterte.,Sa inilabas na kalatas ng US Embassy, tahasang pinabulaanan nito na may ‘blueprint’ na nakahanda laban kay Duterte.,“As Secretary (John) Kerry said in his meeting with President Duterte in July, the United States respects the sovereignty of the Philippines and the democratic choices made by the Philippine people in selecting their leaders,” sa kalatas ni US Embassy Press Attaché Molly Koscina.,Tugon ito ng US official sa artikulong lumabas sa Manila Times na nagsasabing si Goldberg ang nasa likod ng “blueprint to undermine Duterte” na magagamit para makatulong sa pagpapatalsik kay Pangulong Duterte sa posisyon nito.",,
"Tokhang surrenderee, tinodas",,"Patay ang isang 46-anyos na lalaki makaraang ito ay pagbabarilin ng kanyang malaon nang kaalitan sa Jael Compound, Brgy. Ilayang Iyam, Lucena City kamakalawa ng tanghali.,Kinilala ang biktima na si Christoper Eubanas Padua.,Batay sa report ng Lucena PNP, nasa harap ng kaniyang bahay ang biktima ng dumating ang suspek na si Erwin Vergara Chavez, 27-anyos.,Agad nagbunot ito ng ‘di natukoy na kalibre ng baril at ipinutok sa biktima na nagtamo ng mga tama sa iba’t ibang bahagi ng katawan.,Naisugod pa ito sa ospital subalit ideneklara na itong dead on arrival ng doktor.,Mabilis namang tumakas ang suspek sakay ng isang motorsiklo.,Napag-alaman na ang biktima at ang suspek ay may matagal nang alitan at ang biktima ay isa ring drug personality na sumuko sa Oplan Tokhang kamakailan.",,
"Dahil sa nawawalang Pinay, Fil-Am Association nagpasaklolo na sa FB",,"Humingi na ng tulong sa pamamagitan ng Facebook ang isang grupo ng mga Filipino-American sa Atlanta upang magbi­gay linaw sa pagkawala ng isang Pinay na nawawala noon pang Oktubre 28 nang taong kasalukuyan.,Sa pahayag ni ­Willy Blanco ng Fil-Am Association sa ­Atlanta sa WSB-TV 2 nitong Lunes, Disyembre 26, lumapit na sila sa Atlanta Pinoy Facebook page na may libu-libong followers upang makatulong sa pagbibigay ng impormasyon upang matagpuan si Cecilia Bustamante, 42.,Sa ulat ng WSB-TV 2 noong Disyembre 21, ­tumawag sa 911 noong Disyembe 2 ang mga kaibigan ni ­Bustamante matapos hindi siya duma­ting sa kanilang Thanksgiving.,Tumanggi namang mag­bigay ng anumang pahayag sa media ma­ging sa pulisya ang asawa ni Bustamante (hindi binanggit ang pangalan) hinggil sa pagkawala ng kabiyak.,Mistulang wala siyang pakialam sa pagka­wala ng kanyang asawa ayon sa ulat.,Sa pahayag ni Capt. Ernesto Ford, ng Chamblee police, hindi ini-report ni Mr. Bustamante ang pagkawala ng kanyang asawa, at nagpa­kita rin siya ng kawalan ng concern sa kabiyak nang kausapin para sa imbestigasyon gayong ito ang ina ng kanilang anak.,Sinabi ni Capt. Ford sa Fox 5 Atlanta na nawala ang ginang nang labag sa kanyang kalooban dahil wala itong dalang pera, walang credit card at hindi rin dala ang passport.,Sa ngayon ay wala pang kasong isinasampa laban kay Mr. Bustamante.,Sa katunayan ay nasa poder pa niya ang kanilang 7-taong gulang na anak na si Alex.,Ayon kay Mary Kem­zura, kaibigan ng mag-asawa na may nangya­ring hindi maganda kay Cecilia.,Hindi aniya maubos maisip na iwanan ni Cecilia ang kanyang anak na si Alex.,Sa inilabas na report ng WTOC, si Cecilia ay may taas na 5’3”, may timbang na 120 lbs. Huli siyang nakita nang umalis sa kanyang trabaho sa Peachtree Street, Atlanta dakong 11:40 noong Oktubre 28.",,
Sayyaf sub-leader nabasyo sa Zambo,,"— Hawak ­ngayon ng pulisya ang isang sub-leader ng Abu Sayyaf at tauhan nito ­matapos ­silang masakote sa ­pribadong pagamutan sa ­Zamboanga City sa ­Mindanao.,Kinumpirma rin ito ng Western Mindanao Command at kinilala ang sub-leader na si Hairulla Asbang, alyas Ahadi; at ang tauhan nitong si Jaber.,Agad dinakip si ­Asbang sa loob ng Zamboanga ­Peninsula Medical Center kung saan ay nagpapagamot ito dahil sa tama ng bala ng baril sa katawan.,Galing pa umano si Asbang sa lalawigan ng Sulu at doon nabaril sa pakikipagsagupaan sa militar.,May patung-patong na kasong kriminal si Asbang at iniugnay ito sa kidnapping ng 2 Canadian at isang Norwegian man sa Samal Island sa Davao del Norte noong September 2015.,Parehong pinugutan ng ulo ang dalawang ­Canadian na sina Robert Hall at John Ridsdel at ang kasamahang si Kjartan Sekkingstad ay pinalaya matapos na magba­yad ng malaking ransom ang pamahalaan nito sa Abu Sayyaf.,Bantay-sarado sa paga­mutan si Asbang ­dahil sa posibleng pagliligtas sa kanya ng Abu ­Sayyaf. Hindi mabatid kung paanong natunton ng mga ­awtoridad si Asbang ngunit ­posibleng isinumbong ng pagamutan o security guards nito sa pulisya ang pagdating ng rebelde na isang standard operating procedure sa mga pasyenteng nabaril.",,
"HIGHWAY BOYS NALAMBAT; MASS GRAVE, BUKING",,"Apat na ­suspected members ng gun for hire group na tinaguriang ‘highway boys’ ang napatay matapos manlaban sa mga awtoridad sa Cainta, Rizal kung saan 16 hinihinala ring miyembro ­nito na nakaengkuwentro ng Cainta, PNP ang naka-hold ngayon para sa im­bestigasyon.,Ayon kay Sr. Supt. Marlon Gnilo, hepe ng Cainta Police, nakatanggap sila ng impormasyon kaugnay sa pagpatay ng nasabing grupo sa isang lalaki kamakailan lamang.,Sinabi ni Gnilo, nang isagawa nila ang operasyon ay nagpulasan ang mga kasapi ng nasabing grupo pero ilan sa mga ito ang nanlaban kaya napatay ang apat. Isa naman sa mga suspek ang naaresto at isinasailalim ngayon sa interogasyon.,Ang nasabing grupo ay sangkot din sa mga serye ng highway robbery sa lugar at sa Metro Manila. Sangkot din ang mga ito sa operasyon ng iligal na droga sa Cainta, Rizal.,Ayon pa kay Gnilo, sa ngayon ay hinuhukay na nila ang sinasabing mass grave kung saan inililibing ng grupo ang kanilang mga napapatay na biktima.",,
"‘Wag na ‘yan, nakokornihan ako! — PDU30",,"Nakokornihan si Pa­ngulong Rodrigo Duterte sa mga seremonyas ng naka-televised na pamimigay ng regalo o kahit pa sa pamamahagi ng mga relief goods sa mga nabiktima ng kalamidad.,Ayon kay Pangulong Duterte, drama lang ang mga ganyang gimik.,Kahit nu’ng halalan aniya ay hindi siya dumiskarte nang ganito.,“Yang ceremonial gift giving you know I’m not really up to it… Kumbaga paano tumatayo ‘yung balahibo ko nakokornihan ako, maski panahon ng eleksyon hindi ko ‘yan ginawa,” anang Pa­ngulo sa kanyang pagbisita sa Nina-hit Pili, Camarines Sur.",,
Bagong Taon sa evac centers,,"Nasa mahigit 23,000 pamilya o humigit-kumulang 200,000 typhoon victims pa ang mga nasa evacuation centers at posibleng ang ilan sa kanila ay sa center na mag-Bagong Taon.,Ayon sa Department of Social Welfare and Development (DSWD), posibleng abutin pa ng hanggang isang linggo ang pananatili sa mga nasa evacuation centers ng ilang biktima, lalo na yaong nawasak ang bahay at mga residenteng lubog pa sa baha ang lugar.,Sa ulat ng National Disaster Risk Reduction Management Council (NDRRMC), marami pa sa mga evacuees ay tumutuloy sa 367 evacuation centers sa lugar na dinaanan ng bagyo sa Region 5, Region 8, CALABARZON at MIMAROPA areas.,Sa inisyal na pagtaya ng DSWD, umabot din sa 293 kabahayan ang winasak ng bagyong ‘Nina’.,Sa Catanduanes, 90% ng lalawigan ang nilugmok ng Pamaskong hagupit ng bagyong ‘Nina’ kaya naman isinailalim na rin ito sa ‘state of calamity’ gaya ng Camarines Sur at Albay.,Ang bayan ng Bato ang napuruhan ng bagyo dahil dito tumama ang una sa pitong landfall ng bagyo. Nalimita lamang ang casualties dahil mismong ang mga residente na ang nagboluntaryong lumikas bago pa tumama ang bagyo noong gabi ng Linggo, araw ng Pasko.,Sa bayan ng Virac, nagkalat sa kalsada ang mga wasak na kabahayan at mga puno at posteng nagbagsakan, dahilan upang mahirapan ang transportasyon ng relief goods sa mga nasalanta.,Hinggil naman sa pagpapanumbalik ng supply ng kuryente, sinabi ng National Grid Corporation of the Philippines (NGCP) na bumabagal ang kanilang effort na makumpuni ang bumagsak na 11 transmission lines at pasilidad dahil sa hindi madaanang mga kalsada.,“Initially talaga ang target naman sana natin ay, hopefully, by New Year ay talagang mayroon nang kuryente ang ating mga kababayan, but we are awaiting word from the DOE and National Grid Corporation of the Philippines (NGCP), para makasiguro tayo lalo na dito sa mga ilang probinsya na marami ang poste ng kur­yente na natumba, baka kasi kakailanganin pa natin ng mga mahabang panahon ng restoration sa mga lugar na ‘yan,” pahayag ni Romina Marasigan, spokesperson ng NDRRMC.",,
"‘Oust Duterte’ plot, pasok na sa House probe",,"Isang congressional inquiry ang isusulong ni House Speaker Pantaleon Alvarez sa pagbabalik ng sesyon ng Kamara sa Ene­ro upang imbestigahan ang una nang lumabas na report na may rekomendasyon umano si dating US Ambassador to the Philippines sa State Department na mapatalsik sa puwesto si Pangulong Rodrigo Duterte.,Sa isang panayam sa radyo kay Alvarez, sinabi nito na kung sakaling tunay ang lumutang na balita ay dapat lamang na imbestigahan ito para malaman ang sinasabing puno’t dulo ng report.,Kinonek pa ni Alvarez ang oposisyon sa destab plot matapos nitong punahin na napapadalas umano ang pagbiyahe ng ilan sa Amerika.,Bagama’t hindi direktang pinangalanan ni Alvarez kung sino sa oposisyon ang kanyang tinutukoy ay nagbigay ito ng clue na ang isa ay nasa Amerika kahit pa binabagyo ang probinsya na patukoy kay Vice President Leni Robredo.,Mula sa Malacañang, sinabi ni presidential spokesman Ernesto Abella na, “…the US State Department had already denied participation in a supposed plot to unseat the President.”",,
New Year rush sa mga bus pa-ST,,"Back-to-normal na ang biyahe ng mga bus na rutang Katimugang Luzon o Southern Tagalog matapos ang pananalasa ng bagyong ‘Nina’, kaya naman nagsimula na kahapon ang pila-baldeng senaryo sa pagkuha ng ticket para sa mga magba-Bagong Taon sa probinsya.,Sa Araneta Center Bus Terminal sa Cubao, Quezon City at sa mga bus terminals sa Pasay City, nagsimula nang kumapal ang pila ng mga pasahero.,Pinayagan na ring bumiyahe ang mga na-stranded na pasahero patungong Iloilo at Davao, gayundin ang mga rutang Visayas na pinigilang bumiyahe dahil sa pagtama ng bagyong Nina noong Kapaskuhan.,Ayon sa pamunuan ng Araneta Center Bus Terminal, naunang bumiyahe ang 300 stranded na pasahero patungong Visayas at sumunod na bumiyahe ang 500 stranded passengers na biyaheng Iloilo at Davao.,Sa pagtaya ng terminal, walong libo hanggang sampung libong katao ang aasahan nilang mag-uunahan sa advance reservation ngayong araw para humabol sa bisperas ng Bagong Taon sa December 31.,Sa mga bus terminals naman na biyaheng Norte sa Sampaloc, Manila, fully-booked na rin ang ilang biyahe ng Florida Liner, Dalin Liner, Victory Liner at iba pang biyaheng Isabela at Cagayan.",,
"‘RED DRAGON’ NINONG, TARGET NA!",,"Tinutunton na ng National Bureau of Investigation (NBI), ang mga lokal na opisyal ng pamahalaan na nagbibigay ng proteksyon sa multi-bilyong drug bust na magkasunod nilang isinagawa sa San Juan City nitong nakalipas na Disyembre 23 at 26.,Sa ginanap na press conference sa NBI na pinangunahan ni Justice Sec. Vitaliano Aguirre II, sinabi ng kalihim na naniniwala siya na may mga lokal na opisyal na nagbibigay ng proteksiyon sa ope­rasyon ng ilegal na droga sa nabanggit na lugar.,Gayunman, hindi muna binanggit o kinilala ni Aguirre ang mga pangalan ng mga opisyal ng gobyerno na nagbibigay ng proteksiyon sa sindikato na binansagan ng NBI na “Red Dragon” dahil ang ginagamit na plastic ay kulay pula na may disenyong dragon.,Ayon kay Roel Bolivar, Task Force commander at Assistant Regional Director (ARD), may pagkakataon na ‘nasunog’ ang kanilang ope­rasyon dahil mara­ming nakakalat na San Juan Police sa lugar.,Sinabi naman ni Atty. Ross Jonathan Galicia, deputy Task Force commander na mayroon na silang listahan ng mga lokal na opisyal na nagbibigay ng proteksyon sa sindikato sa kabila nang mahigpit na kampanya ng gobyerno laban sa ilegal na droga ay kampante silang nag-o-operate sa San Juan.,“Andun lang sila sa lugar, paikut-ikot lang sila dun,” ayon kay Bolivar.,Sa kabuuan umabot sa may 890 kilograms ng high grade methamphe­tamine hydrochloride at 1,110 liquid shabu ang nakumpiska ng NBI sa serye ng isinagawang raid mula Setyembre hanggang Disyembre 26.,Nalaman na nagsimula ang monitoring ng NBI sa sindikato noong Set­yembre 2016 hanggang makumpirma ang impormasyon at mahinog noong Disyembre 23.,Una umanong nakatanggap ng impormasyon ang NBI noong Setyembre na isang Chinese Drug Group na pinamumunuan ng isang “Xiong” ang sangkot sa pagmamanupaktura at pagpapakalat ng shabu sa Metro Manila.,Sa patuloy na ‘case build-up’ ng NBI natisod nila ang siyam na kilo ng shabu noong Disyembre 2 sa Bacoor, Cavite kung saan naaresto sina Saadoding Monib at Abubakar Mamarinta.,Kasunod nito ay natunton nila ang imbakan ng shabu ng sindikato sa #1208 Wilson St., San Juan City at sa #309 Mangga St., Little Baguio, San Juan City. Nag-apply ang operatiba ng search warrant kay Makati RTC Judge Edgardo Caldinas ng Branch 65.,Sa isinagawang raid noong Disyembre 23, isisilbi na ng NBI ang search warrant nang makita nila ang ilang kalalakihan na umalis ng bahay sa Mangga St. at nakasakay sa kulay dilaw na Honda Jazz at kulay itim na Nissan Juke.,Binuntutan ng mga ahente ng NBI ang dalawang sasakyan. Huminto ang mga ito sa #24 A. Bonifacio St., San Juan City para isakay ang mga bulaklaking bag kung saan ang Nissan Juke na sasakyan ay bumalik sa Mangga St. habang ang Honda Jazz ay dumiretso sa Greenhills Shopping Center.,Ang Honda Jazz na sasakyan ay pinara ng mga ahente ng NBI sa Annapolis St. at dito nakuha ang 101.373 kilong shabu na nakalagay sa anim na bulaklaking bag na dadalhin sana umano sa Mindanao. Naaresto sa operasyong ito sina David Go, 44; Abdullah Jamal, 33; Salim Arafat, 19; at Basher Jamal, 19.,Sa Mangga St. naman naaresto ng NBI sina Che Wen alyas Jacky Tan at Shi Guixiong alyas Xiong, 44, kung saan nakuha ang 529 na kilong shabu habang 155 kilo naman ng shabu ang nakuha sa bahay sa Bonifacio St.,Ang nakumpiska namang 1,110 litro ng liquid shabu ay kaya umanong mag-produce ng 500 kilong finished product (shabu powder).",,
Gloria lusot,,"Patung-patong na kasong plunder, graft at malversation thru falsification ang isasampa ng Office of the Ombudsman sa 25 personalidad na sangkot sa P900M Malampaya Fund Scam habang lusot naman sa kaso si dating Pangulong Gloria Macapagal-Arroyo.,Ayon sa Ombudsman, may probable cause para sampahan ng patung-patong na kaso sina dating Budget Sec. at ngayon ay House Deputy Speaker Rolando Andaya Jr., Undersec. Mario Relampag, dating Agrarian Reform Sec. Nasser Pangandaman, Agrarian Reform Undersec. Narciso Nieto, Director Teresita Panlilio, da­ting Candaba Mayor Rene Maglanque, pork barrel scam queen Janet Lim Napoles, Ruby Tuason, Jo Christine Napoles, James Christopher Napoles at Reynald Lim; pati sina Evelyn de Leon, Ronald Lim, Eulogio Rodriguez, Simplicio Gumafelix, John Raymund de Asis, Rodrigo Galay, Alejandro Garro, Paquito Dinso Jr., Gerald Apuang, Napoleon Sibayan, Winnie Villanueva, Angelita Cacanta at Ronald Venancio.,Na-dismiss naman ang reklamo laban kina Ginang Arroyo, Executive Secretary Eduardo Ermita, Dominador Sison Jr. at Nila Baui dahil sa kawalan ng sapat na ebidensya.,Sa imbestigaayon ng Ombudsman, lumitaw na may sabwatan sa pagitan ng DBM, DAR at mga NGOs representatives sa pag-divert ng P900 milyong Malampaya fund noong 2009.",,
Pinay ISIS aalalayan sa kaso,,"Tiniyak ng Palasyo ng Malacañang na hindi iiwanan sa ere sa pamamagitan ng embahada ng Pilipinas sa Kuwait ang Pinay na inaakusahang may kaugnayan sa Islamic State jihadist group o ISIS.,“We respect the judicial processes of other nations in dealing with Filipinos abroad being prosecuted for violation of the laws of their host countries. In the case of the Filipina in Kuwait, what our embassy can do is to extend legal and consular assistance and make sure our kababayan gets due process and her rights are not violated,” pahayag ni Presidential Communications Office (PCO) Sec. Martin Andanar.,Matatandaan na base sa ulat ay hinatulan ng sampung taong pagkakakulong ang isang Filipina sa Kuwait.,Inaakusahan ang 32-anyos na Pinay na kasapi ng teroristang Islamic State jihadist group.",,
ANO TALAGA SAKIT NI ERAP?,,"Nanindigan si Sen. JV Ejercito na kaya naospital ang kanyang amang si dating Pangulo at ngayon ay Manila Mayor Joseph Estrada ay dahil sa “pneumonia”.,Ayon kay Ejercito, ito raw kasi ang naging findings ng doktor sa Cardinal Santos Medical Center kung kaya’t iniulat lang niya sa media.,“That was the findings of doctors in Cardinal,” ayon sa tweet ni JV.,Ang pahayag ni Ejercito ang itinanggi naman ng kanyang kapatid na si dating Sen. Jinggoy Estrada, nakakulong ngayon sa Custodial Center ng Philippine National Police (PNP) sa Camp Crame.,“Contrary to what had been said and reported in the media, my father has no pneumonia,” diin ni Jinggoy sa inilabas na statement noong Disyembre 26.,“My father suffered an asthma attack due to over fatigue and because of the weather,” paliwanag pa nito.,Dahil sa nagkokontrahang pahayag ng dalawang anak, naguguluhan mismo ang mga Manileño kung ano talaga ang sakit ng kanilang mayor.",,
"Boykot vs pizza chain, umusok sa socmed",,"Mistulang bulkang pumutok sa social media (socmed) kahapon ang boycott move na isinulong ng mga netizens, sa pangunguna ng mga tinatawag na ‘dilawan’, laban sa isang pizza chain dahilan para umawat dito ang isang senador.,Gaya ng ilang naunang kontrobersya sa socmed, isang post sa Mocha Uson blog sa Facebook ang pinagmulan ng gigil ng ilang netizens laban sa Yellow Cab Pizza.,Ipinoste ni Uson, kila­lang masigasig na supporter ni Pangulong Rodrigo Duterte, ang litrato ng 12 crew o empleyado na naka-kamao (tatak ni Pangulong Duterte) sa harap ng counter ng Yellow Cab na kanilang pinagtatrabahuhan.,Nabatid na in-email ng naturang mga empleyado ang litrato bilang pagbati sa kanya ngayong Pasko. “Merry Christmas mga ka-DDS! Merry Christmas, Ms. Mocha! Tuloy tuloy ang suporta from Yellow Cab!,” anang greeting ng mga ito kay Uson.,Ipinoste naman ng showbiz personality ang naturang pagbati sa kanyang FB page na kinabitan pa nito ng komentong, “Ito lang ang DILAW na hindi bugok. Mabuhay kayo mga ka-DDS.”,Parang apoy na kuma­lat sa socmed (Facebook at Twitter) ang nasabing Uson post na labis na ikinagalit ng mga dilawang supporters at itinulak ang #BoycottYellowCab.,Umapela naman si Senate majority leader Vicente ‘Tito’ Sotto III sa mga netizens na magpakahinahon at matutong rumespeto sa opinyon ng iba.,“Huwag na nilang pakialaman ‘yung mga ganun. Last I heard we are still in a democracy kaya OK lang ang opinyon ng kahit sino,” giit ni Sotto.,Naglabas na rin ng statement ng Yellow Cab Pizza na nagsasaad ng, “It has come to our attention that a photo taken by Yellow Cab team members was allegedly sent as a support to Ms. Mocha Uson. While we are res­pectful of our team members’ views and opinions, we would like to clarify that Yellow Cab Pizza Co. only wishes to provide quality and delightful dining experiences to our customers. Thank you.”",,
Paalala ng pulis sa pagsalubong sa Bagong Taon,,"Nag-isyu ng paalala at safety tips ang kapulisan ng Central Luzon sa pamumuno ni P/Chief Supt. Aaron N. Aquino, Regional Director ng Regional Police Office 3 (RPO3) para ngayong nalalapit na pagsalubong sa Bagong Taon upang maiwasan ang sakuna lalung-lalo na sa paggamit ng mga paputok.,Narito ang ilang mga safety tips at dapat gawin na pag-iingat sa paggamit ng paputok:,*Kung maaari, tuluyan nang iwasan ang magpa­putok – Mas mabuti (at makakatipid) kung makilahok na lamang sa mga fireworks display. Ito ang pinaka-mabisang paraan upang maka-iwas sa mga sakunang dulot ng paputok.,*Siguraduhing ang dekalidad (quality) ng pa­putok – Maraming aksidente ay dahil hindi maganda ang quality ng paputok. Siguraduhing mapagkakatiwalaan ang tatak ng paputok na bibilhin; tingnan at suriin kung maayos ba ang pagkakabit ng mitsa.,*Huwag ipaubaya sa mga bata ang pagpapa­putok – Bago ipagkatiwala sa inyong mga anak ang pagpapaputok, tiyakin na sila’y nasa ganap na edad at maaari nang bigyan ng ganitong responsibilidad. Dapat alam nila kung ano ang dapat at ano ang mga hindi dapat gawin sa mga paputok.,*Ilayo ang mga matatanda at may sakit sa mga paputok – Ang sobrang ingay na putukan, at ang usok ng dala ng mga paputok, ay maaaring makasama sa mga matatanda. Maaaring tumaas ang kanilang BP. Sa mga may sakit naman, maaaring makalala ang usok. Ito’y higit na totoo sa mga may hika at sakit sa baga.,*Maging maingat sa pagsindi ng paputok – Para masiguradong hindi maputukan, siguraduhing ang mitsa ay may sapat na haba. Maaari itong dugtungan ng papel o dyaryo, o maaaring gumamit ng sticks na may katol sa dulo upang magsilbing pansindi.,*Huwag na huwag hahawakan ang labentador at saka sisindihan at ihahagis – Ito’y usung-uso lalo na sa mga kabataan: ang pagsindi ng five-star, labentador, o maging pla-pla habang hawak ito sa kamay, tapos ay saka ihahagis. Ito’y napaka-delikado. Maaaring ang mitsa ay umandar na mabilis at maputukan ang iyong kamay.,*Siguraduhing balanse o hindi gagalaw ang mga trumpilyo at fountain – Isang maaaring maging sanhi ng sunog ay kung ang isang fountain ay matumba, at masiklaban nito ang isang karatig na bahay. Maaari ring itong mangyari sa trumpilyo kung ito’y tumalsik mula sa pagkakapako.,*Huwag ituro ang kwitis sa direksyon ng mga bahayan – Ang kwitis, bilang isang lumilipad na paputok, ay delikado kung ito’y lilipad patungo sa isang bahay. Maaari rin nitong matalsikan ang isang kawawang nilalang. Ang kwitis ay dapat ituro paitaas, wala sa mababang angulo, at hindi nakaturo sa kapit-bahay (kahit sila’y kagalit mo!).,*Huwag galawin o pulutin ang anumang paputok na nagmintis – Huwag manghinayang kung ang paputok ay hindi pumutok. Maaaring buhay parin ang paputok at dahan-dahan lamang ang andar ng mitsa nito. Ito’y huwag munang galawin; at huwag nang subukang sindihan. Sa halip, basain ng mabuti gamit ng hose ang paputok na nagmintis upang ito’y hindi na pumutok. Walisin ito kinabukasan.,*Kung maputukan, hugasan agad ang kamay ng tubig at sabon at dalhin kaagad sa ospital – Ang firecracker injury ay isang uri ng pagkasunog na kailangang maagapan. Hugasan kaagad ang apek­tadong bahagi gamit ang tubig at sabon, at dalhin ito kaagad sa Emergency Room ng pinakamalapit na ospital.",,
Graft vs Datumanong,,"Kinasuhan ng graft ng Office of the Ombudsman si dating Maguindanao Rep. Simeon Datumanong matapos kaki­taan ng probable cause ang pagkakasangkot nito sa P3.8M pork barrel scam noong 2012.,Batay sa rekord ng Ombudsman, nakakuha si Datumanong ng Special Allotment Release Order mula sa DBM para sa P3.8M PDAF allocation na ilalaan umano sa ilang livelihood projects para sa mga residente ng Mamasapano, Ampatuan at Datu Abdullah Sanki.,Idinaan umano ang nasabing pondo sa National Commission on Muslim Filipinos habang ang partner na NGO ay ang Maharlikang Lipi Foundation Inc. (MLFI) subalit nang magsagawa ng audit ang Commission on Audit, lumitaw na nilabag nito ang COA Circular No. 2007-01 dahil walang gina­wang public bidding sa pagpili ng partner  na NGO.,Binigyang bigat ng Ombudsman ang findings ng COA report na nagsasaad na binigyan ni Datumanong ng “extraordinary accommodation” ang MLFI pangunahin na dito ang pagbibigay agad ng pondo nang wala pang nalalagdaang Memorandum of Agreement.,Maliban kay Datumanong kasama rin sa kinasuhan ng graft ­sina NCMF ­Commissioner Mehol Sadain at mga opisyal nito na sina Fedelina Aldanese, ­Aurora Aragon-Mabang, Olga Galido, Queenie Rodriguez, Galay Makalinggan at si Gracita Cecilia Mascenon-Sales ng MLFI.",,
MRT walang holiday sa tirik,,"Pumalya ulit kahapon ang isang tren ng Metro Rail Transit (MRT) kaya napilitang ibaba ang mga pasahero.,Sa abiso ng MRT, alas-9:01 ng umaga nang pababain ang mga pasahero ng tren sa bahagi ng Ayala station northbound dahil sa technical problem.,Sinabi ng pamunuan ng MRT na nagkaroon ng ‘on-board error’ sa isang panel ng tren kaya’t nagpatupad sila ng safety precautionary measure.,Dahil mapanganib kung ituloy ang biyahe ng nagka-aberyang tren, mabilisang pinababa ang mga pasahero at hinintay ang kasunod na tren para isakay ang mga naperwisyong mananakay.,Dahil sa ­napapadalas na aberya at pagtirik ng mga tren ng MRT, nakiusap ang mga pasahero na ayusin ang serbisyo sa mass service system upang hindi ito magdulot ng panganib sa commu­ting public.",,
Coast Guard aligaga sa 10 barkong sumadsad,,"Masusi ngayong nagsasagawa ng imbestigasyon ang Philippine Coast Guard (PCG) kaugnay sa sampung barko na sumadsad at napadpad sa karagatan ng Puerto Galera matapos ang pagbayo ng bagyong ‘Nina’ noong Pasko.,Kahapon, tatlo pang barko ang sumadsad sa Puerto Galera, Oriental Mindoro.,Ayon kay Capt. Julius Caesar Victor Marvin Lim, district commander ng Coast Guard Southern Tagalog, kabilang sa mga sumadsad ang MV Reina Olympia ng Montegro Shipping Lines, MV Ariana Gabrielle na isang cargo vessel at ang LCT Anisha Bernadette.,Sinabi ni Lim na dahil sa lakas ng hangin at mala­lakas na hampas ng alon ay napadpad sa mababaw na bahagi ng dagat sa Barangay San Antonio at Balatero ang mga barko.,Nauna nang naiulat na pitong barko rin ang sumadsad sa Puerto Galera habang nananalasa ang bagyong Nina.",,
Tindahan ng paputok bantay-sarado,,"Binabantayan ngayon ng Bulacan Police Provincial Office(BPPO)-Malolos City at Bureau of Fire Protection (BFP) ang mga lehitimong tindahan at bodega ng paputok sa Bulacan lalo na sa Bocaue, Sta. Maria at Baliwag dahil sa malakas na pagbuhos ng ulan sanhi ng Bagyong Nina na posibleng maka-apekto sa mga nakaimbak na firecrackers dahil maaaring pagmulan ng trahedya kapag nabasa.,Magkatuwang na nag-inspeksyon ang PNP at BFP sa mga lisensiyadong tindahan ng paputok at pailaw sa Bocaue para masigurong nasa ligtas na kondisyon ang mga itinitindang firecrackers sa Bulacan gayundin ang kanilang mga bodega dahil sa malakas na pag-ulan na tumama sa lalawigan matapos manalasa ang bagyo bunga ng epekto nito sa paputok kapag naulanan, matuyo at posibleng mauwi sa pagliyab kapag nag-init.,Gayunpaman, tiniyak ng mga may-ari ng tindahan ng paputok sa Bocaue na nasa ligtas na lugar ang kanilang mga panindang paputok at fireworks design bunsod na rin ng pagsunod nila sa epektibong safety measures at unti-unti na ring dumadagsa sa mga tindahan ng paputok ang mga namimili dahil sa nalalapit na pagdiriwang ng paghihiwalay ng taon.",,
PNP walang sasantuhin sa indiscriminate firing,,"Walang sasantuhin at ­patatawarin ang PNP sa kampanya laban sa indiscriminate firing sa pagsalubong sa Bagong Taon.,Ayon kay PNP chief Director General Ronald dela Rosa, kakasuhan at mananagot sa batas ang mga maaarestong sangkot sa walang habas na pagpapaputok lalo na kung ang sangkot ay kasapi ng PNP.,“Everything that goes up, it goes down. Ang mga nagpapaputok sa ­itaas wala naman pupuntahan ‘yan kundi sa ibaba din kaya hindi mo malaman kung saan babagsak. Hindi mo malaman kung sino ang tatamaan sa pagbagsak. Kaya binabalaan ko kayo sa kala­singan n’yo, kaya kapag kayo nahuli, wala kaming patawad,” wika ni Dela Rosa.,Matatandaang noong nakalipas na pagsalubong sa bagong taon, dala­wang pulis ang napaulat na sangkot sa indiscriminate firing kung saan isa dito ay nakasuhan at isa ay nag-AWOL.,“Gan’yan din ang kahihinatnan ng mga pulis kapag nasangkot sa indiscriminate firing dahil hindi ko kayo tatantanan, hindi kayo makakalusot sa batas, tatanggalin ko kayo sa serbisyo,” banta pa ni Dela Rosa.,Kasabay nito, umapela si Dela ­Rosa sa mga sibilyan na nagmamay-ari ng mga baril na maging responsable kung ayaw nilang mahuli at makasuhan.",,
SPD zero case sa paputok,,"Mapayapa at naging maayos ang pagdiriwang ng Pasko na mula pa noong Disyembre 23 hanggang Disyembre 26 kahapon ng mga naninirahan sa Southern Metro Manila.,Ito ang pahayag kahapon ni Southern P­olice District (SPD) Director Chief Supt. Tomas Apolinario na halos zero i­ncident sa lungsod ng Pasay, Parañaque, Las Piñas, Taguig, Muntinlupa at sa bayan ng Pateros.,Maliban lamang aniya sa lungsod ng Makati na kung saan nakapagtala ng damaged house o may bahagyang sira ang isang bahay roon dahil sa pagtama ng bala ng baril sa bubungan nito.,Ngunit nilinaw naman ni Chief Supt. Apolinario na wala namang nasaktan at napinsalang sasakyan sa naganap na stray bullet.,Wala rin silang naitalang firecracker incident kaya’t wala ring nasugatan, napinsalang bahay o nasirang mga sasakyan.",,
AMA PATAY SA LIGAW NA BALA,,"Isang pamilya ang naulila ng mismo nilang haligi ng tahanan sa araw pa naman mismo ng Pasko matapos na tamaan ito ng ligaw na bala sa isang kainan nang isang hindi pa nakikilalang lalaki ang walang habas na nagpaputok ng baril sa kinakainang foodhouse ng pamilya ng biktima sa Lungsod ng Caloocan kamakalawa ng gabi.,Sa ulat ng ­Caloocan City Police ­partikular na ni PS/Supt. ­Johnson Almazan ay ganap uma­nong alas-10:20 ng gabi nang maganap ang insi­dente sa Shiro Food Park na matatagpuan sa ­Deparo Road, Brgy. 170 ng nasabing lungsod.,Kasalukuyan umano noong masayang nagba-­bonding habang kuma­kain ang pamilya ng biktimang si Godrey ­Chico Mariano, 47-anyos, negosyante at residente ng BF Homes Shower Street, Deparo, Brgy. 170 ng pareho pa ring lungsod nang dumating ang isang hindi pa nakikilalang suspek at walang habas na magpaulan ng bala sa tapat ng nasabing kainan.,Kung saan-saang parte ng kainan tumama ang bala na pinakawalan ng suspek na ang isa ay tumama sa likurang bahagi ng katawan ng biktima, matapos ang gulong ginawa ay agad ding tumakas ang suspek habang agad namang isinugod ng kanyang pamilya ang biktima sa Bernardino Hospital na matatagpuan sa Zabarte Road, Lungsod ng Quezon ngunit hindi na rin ito pinalad pang mabuhay at idineklarang dead on ­arrival pagdating sa nasabing pagamutan.,Sa pagsasagawa ng masusing pagsisiyasat ng Scene of the Crime Ope­ratives (SOCO) ay na-­recover sa pinangyarihan ng krimen ang nasa tatlong empty shells mula sa hindi pa nalalamang kalibre ng baril na ngayon ay nakatakdang isumite sa Northern Police District Crime Laboratory Office (NPD-CLO) para sa ballistic examination.",,
Christmas prayer ni Pope Francis: Peace on Earth,,"Kapayapaan sa buong mundo ang naging sentro ng Christmas message ni Pope Francis ngayong taon.,Sa kanyang Urbi et Orbi, binigyang highlight ng Santo Papa ang civil war sa Syria na maraming dugo ang nabuwis sa halos anim na taon nang civil war.,Partikular na tinukoy ni Pope Francis ang lungsod ng Aleppo at hiniling na mabigyan ng agarang tulong ang mga mamamayang naiipit sa kaguluhan. Panawagan pa ng Santo Papa sa international community na humanap ng political solution upang makabalik na sa normal ang buhay sa Syria.,Gayundin, hangad din nito na magkaroon na ng kapayapaan sa pagitan ng Israel at Palestine, pagkakaisa at unawaan sa Iraq, Libya at Yemen.,Habang sa mga bansa sa Africa tulad ng Nigeria, South Sudan at Congo ay ipinagdasal nito ang kapayapaan kasabay ng apela na mangibabaw ang dialogue sa halip na kaguluhan.,Umaasa ang lider ng Simbahang Katolika na matigil na ang pagmamalupit sa minority partikular laban sa Rohingya Muslims sa Myanmar.,“Peace – not merely the word, but a real and concrete peace – to our abandoned and excluded brothers and sisters, to those who suffer hunger and to all the victims of violence. Peace to exiles, migrants and refugees, to all those who in our day are subject to human trafficking. Peace to the peoples who suffer because of the economic ambitions of the few, because of the sheer greed and the idolatry of money, which leads to slavery. Peace to those affected by social and economic unrest, and to those who endure the consequences of earthquakes or other natural catastrophes,” bahagi ng Urbi et Orbi ni Pope Francis.",,
PH namumurong ma-blacklist,,"Namumurong mapa­sama sa blacklist ang Pilipinas kapag hindi naipasa ang amendments sa Anti-Money Laundering Act (AMLA) sa susunod na taon.,Ayon kay Sen. Francis Escudero, chairman ng Senate committee on banks and financial institutions, malaki ang implikasyon kapag blacklisted ang bansa dahil mahihirapan ang pagpasok ng pondo ng investors kabilang na ang remittances ng overseas Filipino workers (OFWs).,“It will affect the country because money won’t flow as easily into the country from foreign investors and then it might give our OFWs hard time in so far as remitting their money is concerned by subjecting this money in so many inquiries and questions if we are in the blacklist,” paliwanag ni Escudero.,Ang amendment sa AMLA ay isasalang pa lang sa plenary debate sa pagbabalik ng sesyon ng Senado sa Enero 16.,Sa ilalim ng panukala, masasakop na dito ang mga casino na siyang pinagdadaanan ng ‘hot money’.",,
Paslit nasawi sa ere,,"Naging palaisipan sa mga awtoridad ang pagkasawi ng isang 10-anyos na batang babae habang sakay ng isang eroplano patungong Canada h­abang nasa ere.,Ayon sa ulat, ang trans-Atlantic Air Canada flight ay patungo sana sa London nang magkaroon ng emergency situation. Dahil dito, na-divert sa Shannon, Ireland ang flight AC868 kung saan agad na inasistehan ang biktima, na hindi tinukoy ang nasyunalidad.,Ayon sa Air Canada, isang doktor at nurse ang sakay ng nasabing eroplano na tumulong sa flight crew upang maasistehan ang paslit.,Agad namang sumaklolo ang emergency crews sa nasabing eroplano nang lumapag ito sa Ireland.,Ngunit ayon sa Air Canada wala nang buhay ang biktima. Matapos ang ilang minuto ay pinayagang makaalis ng Boeing 787 sakay ang 230 pasahero patungong London.",,
Paputok victim pumalo na sa 23,,"Sa loob ng apat na araw na monitoring, nakapagtala na ng 23 firecrackers-related injuries ang Department of Health (DOH).,Ayon kay DOH Asst. Secretary Eric Tayag, nagsimula ang DOH na mag-monitor nitong Disyembre 21 kung saan sa 23 biktima, 22 ang naputukan ng paputok habang isa ang nakalulon.,Sa naturang bilang, 19 ang lalake na nasa edad 15 pababa at 13 ang nagmula sa National Capital Region (NCR).,Pito umano sa mga ito ang tinamaan sa mata, habang ang iba ay sa kamay at paa at 5 sa tinamaan ay nanunuod lang ng nagpapaputok.,Pinakanotoryus na uri ng paputok na nakadale sa mga biktima ay ang piccolo na kahit bawal ay nabibili pa rin ng piso-piso sa bangketa.,Wala namang napaulat na tinamaan ng ligaw na bala.,Nabatid na nasa ilalim na ng white alert ang lahat ng ospital dahil sa inaasahang pagtaas ng bilang ng mga nabibiktima ng paputok.,Noong nakaraang pagsalubong sa Bagong Taon, umabot sa 839 ang nabiktima ng paputok.",,
"Rumespondeng chief of police, todas",,"Isang hepe ng pulisya ng Catmon, Cebu ang nasawi matapos barilin sa nirespondehang kaguluhan na nadaanan nito habang pauwi mula sa duty kamakalawa ng hapon.,Nagtamo ng mga tama ng bala sa katawan ng sarili pa nitong baril ang biktimang si Sr. Insp. A­lexander Nuñez, hepe ng Catmon Police, dahilan ng kamatayan nito.,Nabatid na pauwi na ng Cordova si Nuñez nang ito ay tumigil sa Carmen para respondehan ang ini-report na pag-aaway ng mga magkakapatid sa nasabing lugar.,Agad na sinalubong ng putok ng isa sa mga magkakapatid na si Carlito Jayson si Nuñez pero hindi naman ito tinamaan kaya ginantihan niya ito ng putok na agad tinamaan at namatay.,Dito na siya kinuyog ng mga kapatid ni Carlito na sina Kardo, Jaime, Carlo at Camilo, hanggang maagaw ang kanyang baril na siyang ginamit sa pamamaril sa kanya.,Ilang oras matapos ang insidente, nagsagawa ng pagtugis ang pulisya na nagresulta sa pagkakatunton sa magkakapatid na suspek na humantong sa barilan at pagkamatay nina Kardo at Camilo habang nakatakas si Jamie at naaresto si Carlo.",,
"23 patay, sugatan sa sumirkong bus",,"Tatlong pasahero ang patay habang higit sa 20 ang sugatan sa pagbaligtad ng isang Husky bus sa bahagi ng Purok 8, Crossing Sulit, Polomolok, South Cotabato.,Kinilala ang mga namatay na sina Jonathan de Viejo, ng Purok Mahusa, Polomolok; Sammy Magsipoc, ng Polomolok, South Cotabato at Margieli Esteves, ng Cotabato City.,Ayon kay Sr. Insp. Hernani Gabat, chief of police ng Polomolok Police, habang malakas ang buhos ng ulan mabilis ang takbo ng bus na may body number 2788 Prosperity at may plate number MVV-171 na may biyaheng Cotabato City patungong General Santos City via Koronadal.,Ayon kay Gabat, nag-overtake ang bus sa isang motor pero bumalik sa kanyang lane dahil may isa pang motorsiklo na nakasalubong subalit nawalan ng kontrol ang driver at bumaligtad ang minamaneho nito.,Sa lakas ng pagkatumba at pagkatilapon nito, natanggal ang bubong at gumulong ang bus kung saan nagulungan nito ang dalawang motorsiklo na halos hindi na mailarawan dahil sa halos wasak na ito.,Napag-alamang minamaneho ni Rhoderic Danao, residente ng Polomolok, South Cotabato ang nabanggit na bus.",,
Trabaho sa 2017 tiniyak ng DOLE,,"Tiniyak ng Department of Labor and Employment (DOLE) na mas maraming lokal na trabaho ang malilikha sa susunod na taon na makakatulong sa mga job seekers sa buong bansa.,Ito ang sinabi ni Labor Secretary Silvestre H. Bello III kung saan tutuparin aniya ng pamahalaan na mas maraming trabaho ang malilikha sa taong 2017 at mababawasan ang pag-alis sa bansang ng mga overseas Filipino workers (OFWs).,“With the help of our partners we will ultimately work on creating sustainable local jobs to end the cycle of forced migration,” sabi ni Bello.,Kasabay ito ay hiningi na rin ng pamahalaan ang tulong ng labor group na Migrante para sa kaalaman ng mga OFWs sa programa ng gobyerno.,“This government acknowledges the great contribution and unwavering dedication of Migrante in ensuring that the fundamental rights of our overseas Filipino workers and their dignity are upheld. We therefore consider you as a partner of government in looking after the welfare of our modern day heroes while they sacrifice on foreign soil,” dagdag pa ng kalihim.,Aniya, prayoridad ng DOLE ang implementasyon ng OFW welfare and protection programs tulad ng paglilikas sa mga distressed workers sa Saudi Arabia kung saan sa pamamagitan umano ng ‘Bring them Home’ mission, na nagbenepisyo ay nasa mahigit sa 10,000 displaced OFWs na ang naapektuhan ng krisis sa langis sa Gitnang Sila­ngan.",,
"Military plane bumagsak, 100 patay",,"Patay ang lahat ng pasahero ng isang Russian military plane makaraang mawala ito habang nasa ere sa Black Sea.,Ayon sa Russian Defense Ministry, ang eroplano na isang Tupolev TU-154 plane ay nagmula sa Adler airport malapit sa Sochi ay natagpuan sa layong 1.5 kilometro mula sa karagatan ng Black Sea sa lungsod ng Sochi.,Kabilang sa lulan ng eroplano ang 83 pasahero, walong crew at siyam na Russian journalists. Kasama sa pasahero ang kila­lang Alexandrov military choir na siyang official choir ng Russian army.,Ayon naman sa RIA news agency ng nasabing bansa, may senyales na bumagsak ang naturang eroplano dahil sa technical malfunction.",,
"Fortuner na may baril at granada, inabandona sa `Oplan Sita’",,"Inabandona ng dalawang hindi nakikilalang lalaki ang isang Sport Utility Vehicle (SUV) na Toyota Fortuner na naglalaman ng dalawang granada at baril matapos parahin ng mga operatiba ng Manila Police District (MPD) sa isinagawang ‘Oplan Sita’ kamakalawa ng gabi sa Legarda St., malapit sa Claro M. Recto Avenue sa Sampaloc, Maynila.,Ayon kay P/C/Insp. Michael Garcia, ng Barbosa Police Community Precint, alas-7:10 ng gabi nang parahin nila ang itim na Toyota Fortuner at may plakang AQA 5094 model 2015 nang mapadaan sa nabanggit na lugar. Sa halip na huminto ay pinaharurot pa ito ng nagmamanehong driver dahilan para habulin ito ng mga pulis.,Pagsapit sa may CM Recto, nag-red signal ang traffic light dahilan para huminto ang mga tumatakbong sasakyan at makalapit ang humahabol na mga pulis.,Sa puntong ito, napilitang tumakbo sa magkaibang direksyon ang dalawang lalaking sakay at iniwan pang nakabukas ang pinto at umaandar ang makina ng Fortu­ner. Tinangka umanong habu­lin ng mga pulis ang dalawang suspek pero kapwa nakatakas.",,
10K tripulante nag-Pasko sa pantalan,,"Mahigit 10,000 tripulante ang inabot ng Pasko kahapon sa iba’t ibang pantalan sa Bicol dahil sa pagsusungit ng bagyong ‘Nina’.,Hindi natuloy ang biyahe ng mga sasakyang pandagat na biyaheng Visayas at mga rutang dadaan sa Bicol Region matapos itaas ang public storm warning signal No. 4 sa Catanduanes at Camarines Sur.,Nanawagan din ang Philippine Coast Guard (PCG) sa mga kumpanya ng bus na kung puwede ay iwasan na muna ang pagbiyahe lalo na ang mga papuntang Visayas na dadaan sa Bicol region dahil posibleng ma-stranded ang mga ito dahil hindi pinapayagang isakay sa ro-ro ang mga sasakyan.,Karamihan sa mga stranded na tripulante at pasahero ay nagsisiksikan sa waiting area at mga paseo ng lobby ng Matnog Port sa lalawigan ng Sorsogon.,Nakahanda na ang ayuda at relief goods ng Department of Social Welfare Development (DSWD) sa mga dadaanan ng bagyong Nina.,Ayon kay DSWD Sec. Judy Taguiwalo, ready to dispatch na ang mga relief goods na nakagayak para sa mga tatamaan ng bagyo.,Kahapon, nakapagpadala na ang DSWD sa Bicol ng 732 family food packs, 2,549 ready to eat meals, 1,585 malong, 885 plastic mats, 885 mosquito net, 885 kumot at iba pang kits.",,
Martial Law ni PDU30 ‘di shocking,,"Para kay Senate President Aquilino ‘Koko’ Pimentel III na ang ama ay isa sa lumaban sa Martial Law ni dating Panguong Ferdinand E. Marcos Sr., hindi na nakakabigla kung humirit si Pangulong Rodrigo Duterte na retokihin ang 1987 Constitution upang mas madali ang pagdeklara ng Martial Law.,Paliwanag ni Pimentel, dati na kasing nakapaloob sa Konstitusyon ang mabilis na deklarasyon ng Martial Law bago ito nabago ng 1987 Constitution kung saan kailangan ang basbas ng Kongreso at ng Supreme Court.,“Hindi naman shocking ‘yung proposal na ‘yan kasi ‘yan naman ang rule noon eh,” wika ng Senate President.,“Bago itong 1987 Constitution ‘yun ang rule noon kaya nga naka-declare ng Martial Law ang isang presidente natin. That was actually the rule before so hindi na actually shocking ‘yung idea na ‘yun,” diin pa ni Pimentel.,Nilinaw naman ni Pimentel na hindi siya 100 porsyentong sumusuporta sa panukala ng Pangulo, bagkus ay kailangan umanong pag-isipan at mapagdebatihan ito dahil sa naging karanasan noong diktaduryang Marcos.,Noong nakaraang linggo, humirit si Duterte na kailangang alisin na rin ang probisyon na may approval pa ng Kongreso at ng SC ang deklarasyon ng Martial Law sa bansa upang madali itong maideklara lalo na kung may invasion o giyera.",,
Maging bukas sa nangangailangan,,"Nanawagan si Manila Archbishop Luis Antonio Cardinal Tagle sa lahat ng Pilipino na maging bukas sa mga nangangailangan partikular ang mga mahihirap ngayong panahon ng Kapaskuhan.,Sa kanyang Christmas message, sinabi ni Tagle na madali na para sa mga Filipino ang pagdamay sa mga nagangailangan dahilan sa kilala ang mga Pinoy sa pagiging hospitable sa mga bisita at nangangailangan.,“Christmas is a reminder of hospitality denied by people but reversed by the merciful hospitality offered by God. I pray that our Christmas may make us more hospitable or welcoming to others, especially the poor and needy. Will we make room for them?” sabi ni Tagle.,“As Filipinos and as members of the human family, we need to ask: why is there room for a new television set or the latest gadget but not for another child in the family? Why is ‘rugby’ for sniffing available but not affordable nutritious food? Why are vices within reach of young people while education seems unattainable? Why are guns and other weapons more accessible than decent jobs?” dagdag pa nito.,Apela rin nito na dapat magkaroon ang mga Pinoy ng puwang sa puso para sa Panginoon sa pamamagitan ng pagiging bukas ang pintuan ng bahay at tumanggap ng mga nagugutom, nauuhaw at walang damit.,Samantala, sinabi naman ni Cotabato Archbishop Orlando Cardinal Quevedo na ang tunay na kahulugan ng Kapaskuhan ay pagdamay sa mga nangangailangan at pagpapahalaga sa buhay.,“Ang kapayapaan at ang mga dukha ang siyang sentro at puso ng Pasko. Ang Mesiyas ay isinalang na dukha binasbasan at dinakila niya ang mga dukha. Itinuturing niyang mga anak ng Diyos ang kumikilos para sa kapayapaan sa ating bansang naghihikaos at nababalot ng dilim,” sabi ni Quevedo sa Radio Veritas.",,
PAO masusubukan sa pagbabalik ng bitay,,"Aminado si Public Attorney’s Office (PAO) chief Atty. Percida Acosta na masusubukan nang husto ang kanilang husay at ekspiryensa sa pagtatanggol kapag tuluyan nang maibalik ang parusang bitay.,Ngayon pa lamang aniya ay naghahanda na sila sa pagdagsa ng mas maraming hihingi ng ayudang-ligal.,Ayon kay Acosta, malaking pressure ito para sa kanilang panig, pero sisikapin nilang maprotektahan ang mga inosente at maparusahan ang mga may kasalanan.,Naniniwala rin ang opisyal na nararapat lamang ang capital punishment sa bansa para magkaroon ng takot ang mga criminal na gumawa ng krimen.,Titiyakin din umano ng PAO na walang inosenteng akusado ang masasalang sa bitay.",,
"Mga cabinet member, sisibakin ‘pag ‘di gumastos",,"Nagbabala si Department of Budget and Management (DBM) Secretary Benjamin Diokno sa mga miyembro ng gabinete at agency heads na maaari silang matanggal sa trabaho kung hindi nila gagamitin nang maayos ang kanilang budget para matapos ang mga ipinangakong proyekto.,Ginawa ni Diokno ang babala matapos na pirmahan ni Pangulong Rodrigo Duterte nitong Huwebes ang P3.35 trilyong 2017 General Appropriations Act (GAA).,“Ang pressure niyan nasa mga sekretaryo, ‘yung mga kasama ko sa gabinete. Ang sabi ng presidente d’yan, ‘Use it or lose it’. ‘Pag binigyan ka ng budget at hindi mo nagastos you’ll lose your job. Hindi ‘yung budget. You’ll lose your job,” babala ni Diokno.,Ang Department of Education (DepEd) ang may pinakamalaking budget sa susunod na taon sa halagang P544.1 bilyon.,Nabigyan din ng karagdagang P8.3 bilyon ang Commission on Higher Education (CHED) na gagamitin upang malibre sa pagbabayad ng tuition fee ang tinatayang isang milyong estudyante na nag-aaral sa State Universities and Colleges (SUCs).,Tiniyak din ni Sen. Loren Legarda, chair ng Senate committee on finance, na babantayan din niya ang paggastos ng P3.35 trilyong budget ng pamahalaan upang matiyak na ginagamit ito nang wasto ng gobyerno.",,
ERAP NAOSPITAL,,"Malamang na sa hospital na magpasko si Manila Mayor Joseph Estrada matapos dapuan ng sakit na pneumonia.,Nabatid na mismong si Senador JV Ejercito ang nagkumpirma na Miyerkules pa ng gabi nang isugod sa Cardinal Santos Medical Center ang alkalde matapos na mahirapang huminga at mamutla.,Lumabas din ­umano sa pagsusuri na bahag­yang may impeksyon ang baga nito kaya hindi na ito pinayagan na lu­mabas pa ng pagamutan.,Gayunman, ­sinabi ni Ejercito na wala uma­nong dapat ipangamba ang publiko partikular na ang mga mamamayan ng Maynila dahil ­bumubuti na umano ang lagay ni Estrada.,Gayunman sa kabila nito nais pa rin ng mga doktor na obserbahan ito, kaya’t patuloy pa ring nananatili sa ospital.,Naniniwala rin si JV na posibleng over fatigue ang dahilan nang pagkakasakit ng ama.,“Siya (Erap) po’y may pneumonia. Meron siyang kaunting infection sa lungs. Siguro dahil na rin ito sa fatigue,” anang senador.,“Nung una ­pagpunta [ng ospital], medyo talagang masama, pero ngayong bumubuti na dahan-dahan,” dagdag pa niya. “He is being closely monitored. Ang mga doktor naman ay ayaw siyang pauwiin agad.”,Matatandaan na kamakailan, ay isinugod din si Estrada sa UST Hospital dahil sa pana­nakit ng kanyang kanang kamay na sinasabing ino­perahan.",,
Mga bawal isakay sa bus,,"Mahigpit ang paalala ng National Capital Region Police Office (NCRPO) sa mga biyahero hinggil sa mga bagay na bawal na isakay sa bus.,Ayon kay NCRPO Director, Chief Supt. Oscar Albayalde, mahigpit na ipinagbabawal ang mga paputok at mga flammable materials na isakay sa bus.,Ito ay upang maiwasan na rin ang disgrasya partikular ang mga mahahabang biyahe.,Sa ngayon aniya ay tuluy-tuloy pa naman ang biyahe ng lahat ng bus papunta ng iba’t ibang probinsya.,Samantala, ‘all systems go’ pa rin ayon kay Albayalde ang sitwasyon sa NAIA sa kabila ng pagbuhos ng mga pasahero kung saan tanging traffic lamang ang kanilang nakikitang problema.,Pagsiguro pa ng nabanggit na opisyal na sisiguruhin ng PNP na magiging ligtas at masaya ang pagsalubong ng kapaskuhan at bagong taon.,Sa huli ay muling binigyang diin ni Albayalde na wala silang namo-monitor na banta sa kalakhang Maynila.",,
Bonus ng mga titser ‘di umabot sa Noche Buena,,"Hindi na humabol sa Noche Buena ng humigit-kumulang 720,000 public school teachers ang inaabangan nilang performance-based bonus (PBB) mula sa Department of Education (DepEd).,Sa anunsyo ng DepEd kahapon sa pamamagitan ng PIA.GOV.PH, bagama’t walang eksaktong petsa, tiniyak ng kagawaran na matatanggap na ng mga guro ang performance bonus sa mga susunod na araw.,“Department of Education (DepEd) school-based personnel in Regions 4A, 4B, 5, 6, 11, 12, Cordillera Administrative Region (CAR), CARAGA and National Capital Region (NCR) are slated to receive their performance-based bonus (PBB) for Fiscal Year 2015 in the coming days,” ayon sa abiso.,Para sa grupong Teachers’ Dignity Coalition (TDC) na matiyagang nangangalampag sa DepEd, bagama’t wala pang katiyakan sa pa­ngako ng DepEd, itinuturing nila itong ‘open development’ at pasala­mat na napakinggan ng pamahalaan ang kanilang hinaing sa pamamagitan ng pahayagang ito.,“Kami ay nagpapasa­lamat bagama’t hindi pa ito ang hinihintay naming tagumpay. Of course sa pahayagang ito (Abante) na masigasig na nagsusulong at nagpaparating sa boses naming mga guro. Kami ay umaasa na kahit hindi man umabot sa Noche Buena itong PBB namin, harinawa naman po ay matanggap namin ito bilang aginaldo sa salubong ng Bagong Taon,” wika ng grupo.",,
JV naghimutok,,"Abut-abot ang himutok ni Sen. JV Ejercito matapos na ibaon ang balita hinggil sa pag-absuwelto sa kanya ng Sandiganbayan sa kasong graft kaugnay ng P2 milyong firearms deal noong alkalde pa ito ng San Juan City.,Noong kinasuhan at nililitis daw kasi ang kanyang kaso, nasa front page ito ng mga dyaryo, pero nang maabsuwelto siya ay inside page na lang.,“News about my acquittal are in the inner pages. When I was being charged and tried it was in the front pages!” litanya ng senador na idinaan sa kanyang official Twitter account.,Dinamayan naman ni Sen. Joel Villanueva si Ejercito sa kanyang pinagdadaanan. Si Villanueva ay may kinakaharap ding kaso sa Ombudsman hinggil sa pork barrel scam kung saan pinasisipa na ito sa Senado pero binalewala lang ng kapulungan ang order.,“So unfortunate, but we should not lose hope. We continue to work & serve the best interest of our people. Congrats Seatmate! #Vpositive” sagot ni Villanueva sa tweet.",,
Araling mabuti ang clemency!,,"Umapela ang Simba­hang Katolika sa pamahalaan na kailangang pag-aralang mabuti ang pagbibigay ng executive clemency sa mga bilanggong nakakulong sa National Bilibid Prison (NBP).,Sinabi ni Kalookan Bishop emeritus Deogracias Iniguez, dapat karapat-dapat ang clemency sa bilanggo na tunay ng nagbago.,Aniya, kinakailangang ibigay ito sa mga magiging inspirasyon ng kanilang pamilya at ma­ging ng lipunan upang hindi na madagdagan pa ang panganib sa mamamayan.,“Ang Simbahan ay in favor sa clemency for those who have been sentence pero sana itong clemency ipagkaloob doon sa mga alam nating they deserve it, mapapakinabangan nila para sa kanilang patuloy na pag­babago pero dapat ding pa­ngalagaan ng estado ‘yung mga tumanggap ng clemency na talagang manatili na sila sa righteousness o ‘yung nagbago na talaga sila,” pahayag ni Bishop Iniguez.",,
"Ayuda sa mawawalan ng trabaho sa online gambling, tiniyak",,"Tiniyak ni Department of Labor and Employment (DOLE) Sec. Silvestre Bello III na hindi nito pababayaan ang mga maaapektuhang mang­gagawa sa mga online gambling sa buong bansa.,Ito ang tugon ng kalihim sa naging utos ni Pangulong Rodrigo Duterte na tuluyan nang ipasara ang lahat ng online gambling sa bansa dahilan sa walang sapat na mekanismo para marendahan ang nasabing uri ng sugal.,“Makakaasa po tayo na hindi natin pababa­yaan ang mga maapektuhang workers dahil bibigyan natin sila ng ibang trabaho at tulong,” sabi ni Bello.,Inihalimbawa pa nito na tulong na ibibigay sa mga mawawalan ng trabaho ang pagkakaloob ng livelihood assistance at emergency employment.,Sa pamamagitan aniya nito ay maaalalayan ang mga mawawalan ng trabaho sa online gambling sa buong bansa lalo na at patapos na ang taon habang sa susunod na taon ay marami pa ang madadagdag na maghahanap ng trabaho dahil sa mga bagong nagsipagtapos sa kolehiyo.",,
Solons kay PDU30: NEVER AGAIN!,,"Sinalubong ng ma­tinding batikos ang hirit ni Pangulong Rodrigo Duterte na am­yendahan ang Saligang Batas para paya­gan ang pagdedeklara ng Martial Law nang hindi dumadaan sa Kongreso o Korte Suprema.,“We say never again,” deretsong sagot ni Buhay party­list Rep. Lito Atienza dahil natuto na umano ang bansa sa diktatur­yal na pamumuno ni yumaong Pangulong Ferdinand Marcos at hindi na papayag ang taumbayan na manumbalik ang madilim na yugtong ito.,Pumalag din dito si Vice President Leni Robredo na nagsabing, “This is not a battle we will not take sitting down.”,“The threat of a return to Martial Law and one-man-rule is the worst Christmas gift to the Filipino people. As Filipinos, we have demonstrated our courage to stand up and make our voices heard for the sake of protecting our freedom and fighting for the truth,” nakasaad sa statement ni Robredo.,Sa Senado ay isa rin sa unang pumalag si Sen. Grace Poe na nagsabing, “Allowing the President’s declaration of Martial Law without the oversight of Congress or the SC as to its validity is the wrong reason to amend the constitution.”,Sa Kamara, hindi lamang si Atienza ang mabilis na pumalag sa ideya na baguhin ang Konstitusyon para solong magkaroon ng kapangyarihan ang Pangulo na magdeklara ng Martial Law at iitsa-puwera ang Kongreso at Supreme Court (SC).,“The people should be wary of such pronouncement. We should remember that President Duterte was a virtual dictator of Davao for 2 decades where thousands died under questionable circumstances,” pahayag ni Magdalo Rep. Gary Alejano, dating sundalo, na nagkomento na ang paraan umano ng pamamalakad sa Davao ang siyang nais dalhin ni Pa­ngulong Duterte sa national level.,“He has that dictatorial tendency. That explains why Duterte keeps on floating the issue of Martial Law and probably the reason why he allowed the burial of Marcos in LNMB to feel the readiness and sentiments if the Filipino people for another Martial Law and a dictator,” dagdag pa ni Alejano.,Paalala naman ni Akbayan partylist Rep. Tom Villarin, hindi ibinoto ng sambayanan si Pangulong Duterte para maging panibagong diktador gaya ng namayapang si Marcos.,Dagdag pa ni Siquijor Rep. Ramon Racamora, bagama’t hawak ni Pa­ngulong Duterte ang supermajority sa Kamara ay walang katiyakan na susuportahan ang ganitong kagustuhan ng Pangulo.,Aniya, naniniwala siyang hindi papayagan ng mga mambabatas ang nais na mangyari na pagdedeklara ng Martial Law ng Pangulo.,“I still have full faith in my fellow solons,” ani Racamora.",,
"1,800 preso pinalaya",,"Aabot sa 1,800 preso ang pinalaya ni Bolivian President Evo Morales mula sa kulungan bilang konsiderasyon sa mga kalagayan ng mga ito.,Ayon sa ulat, kasama sa mga pinalaya sa piitan ang ilang kababaihang buntis, may kapansanan at mga minor sentences.,“The present decree’s aim is to give amnesty and total or partial pardons to people who have been deprived of their liberty,” ayon kay Morales.,Sinasabing ito na ang ikaapat na pardons na nilagdaan ni Morales sa pamumuno nito sa nasabing bansa.,Base sa datos, aabot sa mahigit sa 15,000 preso ang nakakulong sa Bolivia kung saan karamihan ay nakadetine sa mga overcrowded na kulungan at penitentiaries.,Kasama rin sa mga pinalaya ang mga presong may hatol na mas mababa sa limang taon, mga one-time offenders, mga preso na mababa sa edad na 28-anyos, single mothers at mga presong may sakit.",,
SUPER ‘NINA’!,,"Hindi lang basta bagyo kundi isang ‘Severe Tropical Storm’ ang bagyong ‘Nina’ at magpaparamdam ito sa mismong araw ng Pasko.,Sa loob ng susunod na 24 hanggang 48 oras ay posibleng magpatikim ng lakas na aabot sa 130 kilometro bawat oras o nasa kategor­yang storm signal no. 3.,Ito ay kung hindi mag-iibayo ang ipinakikita nitong lakas ng hangin malapit sa gitna, lalo pa’t dumaraan pa ito sa karagatan.,Isinusulat ang balitang ito, wala pang nakataas na babala ng bagyo sa anumang bahagi ng bansa pero sa pinakahuling monitoring ay patuloy umanong humihigop ng lakas si ‘Nina’ na nasa layong 700 kilometro silangang bahagi ng Borongan, Eastern Samar.,Base sa available data ng PAGASA-DOST, bukas (araw ng Pasko) hanggang Martes ang inaasa­hang bulusok ng bagyo at posibleng puntiryahin ang Quezon Province bago tumawid ng MIMAROPA, CALABARZON at Metro Manila kung hindi ito magbabago ng direksyon.,Dahil dito, magiging maulan ang bisperas ng Pasko (ngayong araw) na tatagal ng hanggang apat na araw sa Bicol Region, Eastern Visayas at Caraga.,Makakaranas rin ng kalat-kalat at panaka-nakang pag-ulan sa Ilocos, Cordillera and Cagayan Valley at gayundin sa Metro Manila.,Nakataas rin ang babala ng pagtaas ng alon sa mga coastal waters sa Luzon at Eastern Visayas.,Kaugnay nito, pinayuhan ng Philippine Coast Guard (PCG) ang publiko na maghanda ng kanilang “Plan B” para sa pagdiriwang ng Kapaskuhan bilang paghahanda sa pinsala ng bagyong ‘Nina’.,Sinabi ni PCG Commander Armand Balilo, sa sandaling itaas ng PAGASA ang mataas na babala ng bagyo ay hindi na nila papayagan na pumalaot sa karagatan ang mga barko.,Dapat umano na paghandaan ito ng publiko para hindi na sila ma-stranded sa mga daungan at masira ang kanilang holiday plans.,Anuman ang mangyari, handa na ang five scenario-based disaster strategies sakaling lumapag na ang bagyong Nina sa bansa.,Ito ay matapos ipagtibay ng Albay Provincial Disaster Risk Reduction and Management Council (PDRRMC) ang nasabing strategies kung saan sini­guro ni Dr. Cedric Daep, PDRRMC action officer, na nasa lugar na ang mga preparasyon at anuman ang maging scenario, nakahanda na ang disaster mitigating measures sa lalawigan.,Inatasan na rin ang city at municipal DRRMCs na magsagawa ng disaster pre-emptive measures para masiguro ang zero casualty goal.,Hindi rin inaalis ni Daep ang posibilidad ng mud at lahar flow oras na umabot sa 300mm ang ulan sa loob ng 24-oras.,Kabilang sa mga tatamaan ng bagyo ay ang Bicol region, bago ito tatagos sa lalawigan ng Quezon, katimugan ng Laguna, Batangas, Metro Manila, Bulacan, Cavite at Pampanga.,Sa pangkalahatan, itinaas na rin sa ‘blue alert’ ang buong puwersa ng National Disaster Risk Reduction and Management Council (NDRRMC) bilang paghahanda kay ‘Nina’.,Ang Department of Social Welfare and Development (DSWD) sa kabilang dako ay naghanda na ng mahigit kalahating mil­yong food packs sa mga lugar na pupuntiryahin ng bagyong ‘Nina’.",,
Abogado nasawi,,"Isang abogado ang nasawi habang sugatan ang kanyang anak na abogado rin makaraang pagbabarilin ng guwardiya malapit sa kanilang law firm sa Cebu City.,Dalawang tama ng bala sa katawan ang dahilan ng agarang kamatayan ng biktimang si Atty. Goering Paderanga Sr., 62, habang ginagamot sa ospital ang anak nitong si Atty. Gerik Paderanga, 37 sanhi ng isang tama ng bala sa tagiliran ng katawan.,Sa ulat ng pulisya, pasakay ng kotse na nakaparada sa harap ng kanilang law firm sa F. Ramos St., Barangay Sta. Cruz, si Gerik nang lapitan at paputukan ng suspek.,Mabilis naman lumabas ng opisina si Goering nang marinig ang putok pero paglabas nito ay binaril din.,Nagsasagawa ngayon ng imbestigasyon ang pulisya upang matukoy ang motibo ng suspek sa pamamaril.,Nasa kustodiya na ng pulisya ang suspek.",,
EJK ang tutok namin! — CHR,,"Nilinaw ng Commission on Human Rights (CHR) na wala silang bi­nu­ong probe team na mag-iimbestiga kay Pangulong Rodrigo Duterte matapos itong umamin sa panayam ng isang foreign journalist na siya mismo ay may pinatay noong 1988 noong alkalde pa siya ng Davao.,Pinabulaanan ni CHR Chairman Chito Gascon ang lumabas na ulat na pangu­ngunahan ng komisyon ang pag-iimbestiga kay Duterte.,Sa ngayon, ang isyu umano ng extrajudicial killings (EJKs) ang kanilang tinututukan at ang planong pagpapadala ng probe team ng UN Special Rapporteur on EJK para alamin ang totoong kalagayan ng Pilipinas.",,
Alalahanin ang pamilya ng EJK victims — De Lima,,"Kung maraming pa­mil­ya ang nagsasalu-salo ngayong Pasko, higit sa 6,000 pamilya rin ang malungkot ang Pasko dahil sa patuloy na naghahanap ng hustisya sa pagkamatay ng kanilang mahal sa buhay bunga ng kampanya laban sa ilegal na droga ng administrasyon.,Sa inilabas na mensahe ni Sen. Leila de Lima para sa pagdiriwang ng Pasko, binanggit nito na ang Paskong Pilipino ang isa sa pinakamakulay sa buong mundo dahil gaano man kapayak ang ating salu-salo, hindi tayo nauubusan ng dahilang ngumiti hangga’t nananatiling buo at sama-sama ang ating pamilya.,“Gayunpaman, nawa’y alalahanin din po natin na ang Pasko nga­yong taon ay nagdudulot ng kalungkutan para sa marami nating kababa­yan. Matinding pagsubok ito para sa mga kumaka­yod sa ibang bansa, na hindi man lamang maya­yakap ang mga mahal sa buhay; sa mga naulila ng kanilang ama, ina, anak, kapatid, asawa; at maging sa mga pamilyang hanggang ngayon ay naghaha­nap pa rin ng hustisya, kundi man tuluyan nang nawalan ng pag-asa,” ani De Lima.,“Tinatawag po ang bawat isa sa atin na magsilbing lakas, magmalasakit, at magbukas palad sa kapwa, hindi lang ngayong Kapaskuhan, kundi maging sa araw-araw nating pamumuhay. Sa bawat pagkakataon, tularan po natin ang halimbawa ng Panginoon tungo sa isang makatarungan at makataong lipunan,” panawagan ng senador.,Simula nang maupo sa puwesto si Pangulong Rodrigo Duterte, higit sa 6,000-katao na ang namatay kasabay ng kampanya laban sa ilegal na droga, marami rito ay nanlaban umano sa operasyon ng pulisya habang ang iba ay biktima ng summary execution.",,
"250K marijuana seedlings, winasak",,"Sinira ng mga awtoridad ang 250,000 marijuana seedlings matapos ang ginawang pagsuyod sa 1.5 ektaryang taniman nito sa Sitio Babakin, Brgy. Bayanga Sur sa Matanog, Maguindanao.,Dito, naaresto naman ang sinasabing nagtanim at nag-aalaga nito na si Radzak Macarimbang Maguid, alyas Datu, isang dating barangay captain sa lugar.,Bukod sa nabanggit na dami ng marijuana seedlings na nagkakahalaga ng P6.25 million, umaabot pa sa P5 million halaga ng marijuana mula sa 15-hectare plantation na sinuyod din noong Hulyo ang sinira ng raiding team.,Si Maguid ay nakapiit na sa Matanog Police.",,
"6-wheeler jeep nadiskaril, 27 sakay nadale",,"Patay ang apat katao habang 23 iba pa ang nasugatan nang matumba patagilid ang isang six-wheeler jeep sa Brgy. Denuyan, Siayan, Maguindanao.,Hindi pa nakukuha ang pagkakilanlan ng mga nasawi at nasugatang biktima dahil hindi na natatapos ang imbestigasyon.,Napag- alaman sa inisyal na report, galing ang mga biktima sa Dumingag, Zamboanga del Sur at papunta sanang Sindangan upang magdaos ng Christmas party sa may tabing dagat pero pagdating sa Barangay Denuyan sa Siayan ay nawalan ng preno ang jeep at nahulog sa kanal sa gilid ng daan bago tumagilid.,Tumilapon ang ibang mga biktima habang ang iba naman ay naipit sa pagkakatagilid ng jeep.,Agad dinala ang driver ng jeep na si Jayward Ginggo, 22, sa isang ospital sa Ozamiz City habang dinala naman ang mga sugatang biktima sa Sindangan District Hospital.",,
Christmas rush itinirik ng MRT,,"Kahit kasagsagan ng Christmas rush ng mga Pinoy dahil sa pinaghahandaang Noche Buena mamayang hatinggabi at pagmamadali ng mga Christmas shoppers na uuwi ng probinsya, hindi pa rin nakaligtas sa tirik ang biyahe ng Metro Rail Transit (MRT).,Kahapon, dalawang beses nagka-aberya ang tren ng MRT-3 habang kasagsagan ng bulto ng mga pasahero.,Sa abiso ng MRT sa kanilang twitter account, alas-7:45 ng umaga unang nakaranas ng aberya ang isang tren dahil sa technical problem. Napilitang bumaba ng mga pasahero sa GMA Kamuning station (southbound) at pinasakay na lamang sa kasunod na tren.,Sinundan pa ito ng isa pang tumirik na tren bandang alas-8:07 naman ng umaga. Pinababa ang mga nagmamadaling pasahero sa bahagi ng Magallanes station (southbound) at isinakay sila sa sumunod na available na tren.,Kamakalawa, bandang alas-otso ng gabi, nagkaroon din ng antala at pinutol ang biyahe ng MRT.,Napag-alaman na nagkaroon din ng technical problem kaya nagpatupad ng provisional service kung Shaw Boulevard hanggang Taft Station lamang ang biyahe ng tren.",,
Anak ni Trump pinagsisigawan sa eroplano,,"Nabalot ng tensyon sa isang pampasaherong eroplano makaraang isang pasahero nito ang pinababa sa eroplano matapos na komprontahin ang anak ni US President-elect Donald Trump sa John F. Kennedy International Airport sa New York.,Ayon sa ulat, patungong Hawaii para magbakasyon kasama ang pamilya ni Ivanka Trump, 35-anyos nang nilapitan ito ng nasabing pasahero.,Dito ay pinagsabihan at pinagsisigawan ng hindi kinilalang lalaki si Ivanka sa harap ng tatlong anak nito kung saan iginiit ng una na nakakasira umano si Trump sa US matapos na manalo sa nakaraang halalan.,Matapos ang komprontasyon ay agad na sinamahang pababain ng mga staff ng JetBlue Airways Corporation ang nasabing pasahero.,Sinabi pa ng pasahero na dapat ay nasa pribadong eroplano si Ivanka at wala sa nasabing commercial flight.,May kasamang US Secret Service si Ivanka sa biyahe nito subalit hindi nakialam sa pagpapababa sa nasabing pasahero sa eroplano.,Tiniyak naman ng pamunuan ng JetBlue na ang pasaherong pinababa ay kanilang in-accommodate sa kasunod na flight.",,
"Jack Lam, 4 pa kinasuhan",,"Sinampahan ng kasong paglabag sa Section 2-A of Commonwealth Act 108  kilala bilang Anti-Dummy Law sa Department of Justice (DOJ) ng Volunteers Against Crime and Corruptions (VACC) ang gaming tycoon na si Jack Lam at apat na iba pa.,Kabilang sa kasamang kinasuhan ni Lam ay sina Rosanno Nisce, dating Presidente ng Fort Ilocandia; Siu Wah Chung, British national at dating chairman ng Board of Directors; Edgar Lim, dating treasurer at director of Fort Ilocandia at Jose Roberto Mumuric, dating  secretary at director ng Fort Ilocandia.,Sinabi ng VACC sa kanilang reklamo na iniwasan umano ng mga akusado ang 40 percent foreign ownership requirement para sa mga dayuhang negosyante sa bansa para sa kanyang interes sa Fort Ilocandia Resort Hotel sa Laoag City, kung saan may pinapatakbo siyang casino na kamakailan ay ipinasara ng gobyerno.,“Through corporate layering, Fort Ilocandia, through its dummy companies, and its directors and officers, are able to exercise, enjoy, use and exploit real property, contrary to law,” base sa reklamo ng VACC.,Nalaman sa VACC, na sa kabila na  nakatugon ang komposisyon ng Stockholdings ng Fort Ilocandia, alinsunod sa nakasaad sa batas dapat pa rin na maimbestigahan ito ng malaliman para malaman kung talagang totoo ito.,Nabatid na pag-aari rin ni Lam ang Fontana Leisure Parks and Casino in Clark, Pampanga  kung saan naaresto ang may 1,316 Chinese nationals na nagtatrabaho sa kanyang online gambling business.",,
Chinese chartered flights sa WPS araw-araw na,,"Sinimulan na ng ­China ang araw-araw na charter flights patungo sa pinag-aagawang ­teritoryo sa West Philippine Sea (WPS) o South China Sea.,Ayon sa ulat, nagsi­mula na ang flight ng Beijing patungong Woody Island sa Paracels, noong nakaraang araw ng Miyerkules.,Ito’y matapos na b­i­nig­yan na ng go signal ng aviation authority ng China ang civilian ope­ration sa itinayong airport ng Beijing sa nasabing isla.,Ang Woody Island ay ang sentro ng Sansha City na itinuturing ng Beijing na administrative center ng South China Sea na inaangkin din ng Vietnam at Taiwan.,Maliban sa Woody Island, inihahanda na rin ng China ang mga ginawang airstrips sa Mischief at Subic Reef sa Spratly Islands para sa commercial flight.,Wala pang tugon ang Department of ­Foreign Affairs (DFA) sa nasabing ulat.",,
Pasahero naalimpungatan tumalon sa bus,,"Patay ang isang pasa­hero matapos na ito ay tumalon sa ­tumatakbong pampasaherong bus sa National road sa Brgy. Ilayang Kalilayan, Uni­san, Quezon kamakalawa ng tanghali.,Kinilala ang biktima na si Rowie Robiano y Balanquit.,Ayon sa imbestiga­syon ng Unisan police, natutulog ang biktima habang sakay ng John Tom Express (DVR 305) na minamaneho ni Jeric Dequito y Pionilla patu­ngo sa bayan ng San Narcisco.,Nang magising umano ang biktima, tumayo ito at naglakad patungo sa pinto ng bus at saka walang sabi-sabing tu­malon.,Nagtamo ito ng mga grabeng pinsala sa ulo at katawan sanhi ng pagka­bagsak sa sementadong kalsada at agad nasawi.,Inaalam pa ng mga pulis ang dahilan ng pagtalon ng biktima.",,
"2 BUS NAGSALPUKAN, 23 SAKAY SUGATAN",,"Dalawang pasahero ang nasawi habang 23 ang sugatan nang magsalpukan ang dalawang air-conditioned bus sa Brgy. Santa Fe, Agoo, La Union kahapon ng mada­ling-araw.,Sa report ng Agoo Police Station, bandang alas-4:45 ng madaling-araw, binabagtas ng mga bus ang McArthur highway sa magkasalungat na direksyon nang biglang mag-overtake ang Partas bus hanggang sumalpok sa nakasalubong na D­ominion bus.,Malakas ang pagsalpok dahilan para mamatay ang mga pasa­hero ng Dominion bus na sina Marlon Tumbaga, 43, ng San Fernando City at John Rey Brioso, 23, ng San Antonio, Naguilian, habang itinakbo sa iba’t ibang pagamutan sa lalawigan ang 23 sugatan.,Matindi ang naging pinsala ng dalawang nasawi na kapwa nakaupo sa likod ng driver’s seat.,Nabatid na patungo sana ng Cubao ang Partas bus habang ang Dominion bus ay pauwi ng Vigan City.,Nasa kustodiya na ngayon ng Agoo Police ang dalawang driver na sina Constantino Salar­don, 42, ng Pilar, Abra (Partas) at Rodel Tara, 43, ng Sto. Domingo, Ilocos Sur.",,
Libong OFWs binigyan ng ‘Korooti Cards’,,"Matinding kasiyahan ang naramdaman pagdating ng mahigit isang libong overseas Filipino workers (OFWs) matapos silang bigyan ng ‘Korooti Cards’ na makatutulong sa kanila upang mabigyan ng malaking ‘discounts’ mula sa 70 merchant partners nito sa bansa.,Ang pangalawang grupo na binubuo ng 400 Pinoy workers na nagmula sa United Arab Emirates (UAE) ay dumating dakong alas-11 kahapon ng umaga sa Ninoy Aquino International Airport (NAIA) Terminal 3 kung saan ay sinalubong sila ni Korooti International Company CEO Mr. Tariq Farekh, Korooti Card Philippines.,Ang mga OFWs ay lulan ng Cebu Pacific Flight na galing Dubai.,Ayon kay Farekh, layunin ng special cards na ito na matulungan ang mga Pinoy na magkaroon ng malaking diskuwento sa iba’t ibang industriya o lugar kabilang dito ang parks, museum, restaurants, clothes, gadgets medical, dental, spa at iba pa na accredited ng nabanggit na kumpanya.,Nabatid na kamakalawa ng umaga (Disyembre 21) ay mahigit 200 OFWs ang naunang binigyan ng mga cards sa NAIA Terminal 3 at ngayong araw (Disyembre 23) ay makatatanggap din ang pangatlong grupo ng 400 Pinoy workers ng Korooti cards.,Ang binansagang ‘modern day heroes’ OFWs ay nagmula sa Saudi, Kuwait, Oman at UAE.",,
Sombero nagsoli ng P2M bribe money,,"Tinurn-over na sa Office of the Ombudsman ni retired Gen. Wally Sombero ang P2 milyong nakuha nito mula sa P50 milyong suhol na ibinigay ng negosyanteng si Jack Lam sa dalawang opisyal ng Bureau of Immigration (BI) kapalit ng pagpapalaya sa 600 Chinese workers na nagtatrabaho sa Fontana Leisure Park and Casino na inaresto dahil sa walang working permit at pagiging undocumented alien.,Ayon kay Atty. Ted Contacto, ang nasabing pera ay gagamiting ebidensya sa nauna nang kasong isinampa ng kanyang kli­yente laban kina BI Deputy Commissioners Michael Robles at Al Argosino.,Samantala, ipinag-utos kahapon ni Pangulong Rodrigo Duterte na isarado ang lahat ng online gaming sa bansa.,“I am ordering the closure of all online gaming,” ani Duterte sa kanyang speech sa Malacañang bunsod sa nabulgar na umano’y panunuhol ni Jack Lam sa ilang opisyal ng immigration.,Ito ay matapos na ipag-utos ni Digong ang pag-aresto kay Lam kasunod sa nabulgar na panunuhol nito.,Tinukoy rin nito ang nagaganap na korupsyon sa pagbibigay ng gaming licenses na aniya’y umaabot sa P300 bilyon.",,
DOLE hotline umusok sa sumbong,,"Umuusok ang telepono ng Department of Labor and Employment (DOLE) sa mga sumbong na natatanggap nito laban sa mga employers na hindi nagbibigay ng sahod at benepisyo sa mga manggagawa nito.,Sinabi ni Labor and Employment Secretary Silvestre H. Bello III na sa kasalukuyan ay nasa mahigit sa 15,222 sumbong na ang natatanggap ng DOLE Hotline 1349 mula sa mga manggagawa simu­la nang ilunsad ito noong Setyembre 6, 2016.,Inihalimbawa pa n­ito ang kaso ng dala­wang empleyado na sina Marivic Cruz, isang Information and Technology specialist, at Jae Ca­pistrano, isang administrative assistant, na tumawag sa DOLE Hotline 1349 upang isumbong ang kabiguan ng emplo­yer ng mga ito na magbayad ng overtime pay, holiday pay, at night shift differential.",,
Graft vs JV ibinasura,,"Dahil sa kawalan ng sapat na ebidensya, ibinasura ng Sandiganbayan 5th Division ang kasong graft, gayundin ay binawi ang naunang ipinataw na 90-day suspension at ang hold departure order (HDO) laban kay dating San Juan Mayor JV Ejercito.,Ang kaso ay may kaugnayan sa pagbili ng mga baril ng San Juan City noong siya pa ang alkalde ng lungsod.,Bukod kay Ejercito, abswelto rin sa kaso ang kapwa akusado na sina Ranulfo Dacalos, Rosalinda Marasigan, Romualdo delos Santos, Lorenza Ching at Danilo Mercado.,Sa 45-pahinang desisyon ng graft court ay pinababalik din ang bail bond na una nang isinumite sa korte ng mga respondents.,Ang pag-abswelto sa mga nabanggit ay matapos na ring katigan ng Sandiganbayan ang demurrer to evidence na inihain ni Ejercito. Giit nito na hindi sapat ang mga ebidensya ng prosekusyon para patunayan na binigyan nito ng pabor ang supplier ng baril.",,
Traffic re-routing sa MMFF parade,,"Magpapatupad ng traffic re-routing ang Manila District Traffic Enforcement Unit (MDTEU) kasunod ng isasagawang parada ng Metro Manila Film Festival (MMFF) ngayong ala-una ng hapon sa Maynila.,Base sa traffic advisory, magsisimula ang parade sa Mehan Garden at dadaan ito sa Jones Bridge, Quintin Paredes, kanan sa Reina Regente St., kanan sa Claro M. Recto Avenue, Rizal Avenue, Fugoso St., kanan sa Quezon Blvd. diretso patungong Plaza Miranda kung saan ang final destination at isasagawa ang maikling programa.,Inabisuhan ng MDTEU ang mga motorista na dadaan ng McArthur Bridge at Quezon Bridge mula sa Taft Avenue na kailangang kuma­nan sa Ayala, kaliwa sa C.Palanca hanggang Quiapo ilalim o kaya ay dumaan sa P.Casal patu­ngong Legarda hanggang sa kanilang destinasyon.,Habang ang mga PUJ na babagtas ng northbound lane ng Taft Avenue papuntang Quiapo ay kakanan sa Ayala Blvd., kaliwa sa C.Palanca hanggang sa kanilang destinasyon.,Samantala, ang mga sasakyan na papuntang Divisoria na dadaan ng Jones Bridge ay kakaliwa naman sa Finance Road diretso sa P.Burgos, kanan sa Bonifacio Drive hanggang Anda Circle, kanan sa A. Soriano hanggang Muelle del Rio St., kanan sa Postal Road hanggang Jones at hanggang makarating sa kanilang paroroonan.,Lahat naman ng mga bus mula sa eastern part ng Maynila partikular ang G Liner/RRCG na bu­mabagtas ng Legarda ay dapat kumanan sa Palanca St., patungong Quiapo ilalim at ang mga bus na manggagaling naman ng Taft Ave., patungong Fairview ay kanan sa Lacson Ave., kanan sa España Blvd. hanggang makarating sa kanilang destinasyon, at kakanan naman sa San Marcelino ang mga bus na magmumula ng southern part ng Maynila.,Ang iba pang behikulo na nais dumaan sa Jones Bridge patungong Divisoria mula sa Ma. Orosa/Roxas Blvd. ay dapat dumaan sa Bonifacio Drive-Anda Circle hanggang A.Soriano patungong Muelle del Rio (Pasig Ri­ver side), kanan sa Postal Road, Jones Bridge hanggang sa kanilang point of destination.",,
Duterte sa BSP off’ls: Resign o itrato kayong adik?,,"Nanggigigil na binakbakan at pinagbantaan ni Pangulong Rodrigo Duterte ang mga opisyal ng Bangko Sentral ng Pilipinas (BSP) na kung hindi magsisilayas sa puwesto ay ituturing na parang mga durugista ang mga ito.,Nagngingitngit si PDU30 dahil sa pagiging sagabal umano ng mga taga-BSP sa pagsupil ng gobyerno sa korapsyon.,“But I am warning again Central Bank for the second time. It was not until I burdened at them during the NBI, National Bureau of Investigation anniversary and I was there. And I was told by the director na hanggang ngayon, there’s no report of this AMLA. You know, I’m going to charge all of you there, criminally. I’ll count one to three, and if you don’t resign, I will treat you as a drug addict,” pagdidiin ni PDU30 sa talumpati nito kasunod ng ceremonial signing ng 2017 national budget sa Malacañang.,Muling naghinga ng sama ng loob si Pangulong Duterte sa Anti-Money Laundering Council (AMLC) dahil sa kawalan ng kooperasyon sa paglaban sa money laundering.,Si Central Bank Governor Amando Tetangco Jr. ang tumatayo ring chairman ng AMLC.,Nagbitaw ng warning si Pangulong Duterte sa BSP officials na maghanda at hintayin ang pag-alis sa puwesto ni Tetangco.,“But you know, you guys there are all corrupt, bantay kayo sa akin I will bring you down. Tetangco is about to retire, better prepare there ‘cause I’ll give you a whack. You are all, you are all corrupt and serving master. You are not supposed to engage in politics. God damn it. Kayo diyan, stop corruption. You think that the pay there Central Bank despite of its vault, full of money and you are not still—you’re still hungry? Umalis kayo diyan, I will not allow…,” giit ni Duterte.",,
Balikbayan box bawal buksan kapag…,,"Naglabas ng memorandum ang liderato ng Bureau of Customs (BOC) sa lahat ng district collectors at sa iba pang opisyales ng ahensya hinggil sa polisiya sa pagbubukas ng mga balikbayan boxes.,Base sa nasabing memorandum, ang mga nakaalertong balikbayan boxes ay dadaan sa 100% physical examination at bubuksan lamang kung nakaharap ang consignee o ang duly authorized representative.,Sakali namang ang consignee o ang kinatawan ay hindi dumating sa gagawing pag-iinspeksyon ay kailangang lumagda sa waiver.,“For balikbayan boxes containing contrabands or items that are possible threats to national security such as explosives, firearms, and illegal drugs, they will be opened only upon the written approval by the district collector of the port concerned,” ayon kay Customs Commissioner Nicanor Faeldon.,Una nito naglabas rin ng memorandum ang BOC hinggil sa ‘no opening of balikbayan box’ policy kung saan sa ilalim ng nasabing polisiya, ang mga balikbayan boxes ay dadaan sa random o arbitrary physical inspection at sa mandatory x-ray scanning.,Sa kaso naman umano ng mga kargamentong kahina-hinala maliban sa x-ray scanner ay irerekomenda ang paglalabas ng alert order laban sa nasabing bagahe.,Paliwanag ni Faeldon, ang nasabing mga polisiya ay para matiyak at masiguro na walang makakapasok sa illegal smuggling sa pamamagitan ng balikbayan boxes.",,
PDU30 BUMABAGSAK!,,"Excellent pa rin ang trust rating ni Pangulong Rodrigo Duterte pero bumaba ito ng apat na puntos mula sa dating survey na isinagawa ng Social Weather Stations (SWS).,Base sa survey ng SWS na ginawa nitong Disyembre 3-6 ay nakakuha si Duterte ng net trusting na +72%, mas mababa sa dating +76% na nakuha nito noong Setyembre ng kasaluku­yang taon.,Ang survey ay may sampling error margins na +3 points para sa national figures,  “Balance Luzon” at +6 points sa Metro Manila, Visayas at Mindanao at nagpapakita na 81 porsiyento ng mga adult Filipinos ay may “much trust” kay Duterte, 9% ang may “little trust” at 10% ang “undecided”.,Matatandaang bago ang inagurasyon noong Hunyo 30 ay naitala sa “excellent” ang trust rating ni PDU30 sa iskor na +79 percent.,Nabatid din sa resulta ng survey ang pagbaba sa buong bansa ng trust rating ng Pangulo kung saan ay nagtala ito ng pagkabawas ng puntos sa Luzon, Visayas, Mindanao at Metro Manila.,Bumaba ang rating ni PDU30 ng one grade at 11 puntos sa Metro Manila sa markang very good o katumbas ng +65% ngayong Disyembre mula sa dating +76% o “excellent” rating noong Setyembre.,Sa Visayas ay bumagsak din ang rating ni PDU30 ng apat na puntos o very good na 69% ngayong Disyembre mula sa dating “excellent” na +73% noong Setyembre.,Sa Mindanao ay nanatiling “excellent” ang rating ni PDU30 na +85% ngayong Disyembre pero bumaba ng pitong puntos mula sa dating +92 noong Setyembre.,Sa “Balance Luzon” ay napanatili ni Duterte ang “very good” +69.,Napanatili naman ang “excellent” rating ng Pangulo sa urban areas na +73% mula sa +75% noong Setyembre habang ang rural areas ay luma­gapak ng anim na puntos na naging +71% mula sa dating +77%.,Sa socioeconomic classes, nakakuha si Duterte ng iskor na excellent sa class “D” at “E”.,Ang net trust rating naman ni PDU30 sa “ABC” ay bumaba mula sa excellent na +72% at naging very good o +59%, na bumagsak ng 13 points.,Kaugnay nito ay nagpasalamat ang adminis­tras­yong Duterte sa pa­tuloy na pagtitiwala sa Pangulo.",,
P100M ransom hirit ng Sayyaf sa 5 Malaysian sailors,," — Humihingi ng P100 milyon ransom ang Abu Sayyaf kapalit ng paglaya ng 5 Malaysian crew ng tugboat na dinukot sa Sabah nitong ­Hulyo lamang.,Mismong ang Abu Sayyaf ang tumawag gamit ang cell phone sa pamilya ng kapitan ng tugboat na si Mohd Ridzuan Ismail, 32, upang ipa­batid ang kanilang ransom demand.,Nakilala ang iba pang kasamahan ni Ismail na sina Tayudin Anjut, 45; ­Mohd Zumadil Rahim, 23; Fandy Bakran, 26; at Abd Rahim Summas, 62. Nagpadala pa ng larawan ang Abu Sayyaf na nagpapa­kita sa bihag na si Summas na napapaligiran ng mga armadong Abu Sayyaf.,Nag-iipon na umano ng pera ang mga ­pamilya ng biktima upang mabayaran ang Abu ­Sayyaf at palayain nito ang lahat ng mga bihag.,Wala namang ­pahayag ang militar ukol dito at hindi rin nito alam ang nagaganap sa pagitan ng mga pamilya ng biktima at Abu Sayyaf.",,
"Visayas, 5 beses nilindol",,"Magkasunod na ­magnitude 4.2 at magnitude 5.1 na lindol na may kabuntot na ­tatlong ­aftershocks ang ­tumama ­kahapon sa Maydolong, Eastern Visayas at ­naramdaman ito sa iba pang ­bahagi ng Southern Leyte, Samar, Tacloban, at Masbate.,Sa earthquake bulletin ng Philippine Institute of Volcanology and Seismology (PHIVOLCS), unang tumama ang magnitude 4.2 sa silangan ng bayan ng Maydolong bandang alas-10:32 ng umaga na sinundan ng magnitude 3.4 na aftershock pagkalipas ng 25-minuto.,Naramdaman ang Intensity 4 sa Borongan, Eastern Samar, at Intensity 3 sa Tacloban, Palo at Dulag sa Leyte; at bayan ng Balanghiga sa Eastern Samar.,Bandang alas-11:02 ng umaga, tumama naman sa kapareho ring lugar ang mas malakas na paglindol na umabot sa magnitude 5.1.,Naitala ang ­Intensity 4 sa Borongan City at Maydolong, Eastern Samar; Intensity 3 sa Tac­loban City, Palo at Dulag sa Leyte; Intensity 2 sa San Francisco, Southern Leyte; at Intensity 1 sa Masbate City.,Walang naitalang ­nasaktan o nasirang ari-arian sa limang ­beses na pag­lindol, pero ­ayon sa Phivolcs, posibleng may panaka-naka pa ring pag­lindol sa bisinidad ng Maydolong, Eastern ­Samar dahil nakataas pa rin ang babala ng aftershocks.",,
"200,000 metric tons na smuggled sugar naharang sa SBMA",,"Aabot sa 200,000 metriko tonelada ng asukal na tangkang ipuslit papasok ng bansa mula sa Thailand ang hinarang ni Subic Bay Metropolitan Authority (SBMA) Chairman Martin Dino matapos kanselahin ang shipment dala ng kakulangan sa dokumento.,“Dino ordered Trade Facilitation & Comp­liance Department officer-in-charge Robert B­ana to recall the certificate of eli­gibility and admission permit earlier issued to locator/importer Subic Bay Free Trade Center, Inc., citing ‘suspicious circumstances’ including lack of proper documentation,” ayon sa report.,Nabatid na bukod sa pagkansela sa isa sa pinakamalaking shipment ng asukal ngayong taon ay inutos din ni Dino na imbestigahan ang mga tiwaling SBMA officials na siyang nangasiwa sa shipment ng importer.,“Let me emphasize that I have zero tolerance for any form of smuggling under my watch. Smuggling is pure and simple economic sabotage. The Duterte admi­nistration needs all the revenues it can raise to fund the go­vernment’s big ticket infrastructure projects and to deliver vital social services, especially education and health, to the disadvantaged sectors,” giit ni Dino.,Sa presyong 2,000 kada isang sako ng bigas ay aabot sa P8B ang nasabat na shipment na dapat sana ay darating sa bansa ngayong araw.",,
2 todas sa Simbang Gabi,,"Dalawa ang patay sa pamamaril ng mga ‘di nakilalang suspek habang isinasagawa ang ­Simbang Gabi sa ­Barangay San ­Antonio, Biñan City, ­Laguna kamakalawa ng gabi.,Batay sa report ng Biñan Police, bandang alas-10:00 ng gabi, ­nangangasiwa ng ­security sa San Antonio Parish Church ang isang Allan Fernandez nang duma­ting ang dalawang suspek at pagbabarilin ito.,Nagtamo ito ng mga tama ng bala sa iba’t ibang bahagi ng katawan, samantalang nahagip din ng mga bala ang dala­wang uma-attend ng Simbang Gabi na sina Rowena Flores at Christine Joy Sailog.,Agad isinugod sa ­ospital ang mga biktima subalit idineklarang dead on arrival sina ­Fernandez at Sailog. Tumakas ­naman ang mga suspek matapos ang krimen.,Napag-alaman na si Fernandez ay kasama sa drug watch list ng Biñan PNP., Patuloy pa ang ­imbestigasyon sa kaso.",,
"Granada sumabog sa kampo, 3 bata nadale",,"Tatlong bata ang sugatan nang sumabog ang isang granada sa loob ng isang military camp sa Lagangilang, Abra, base sa report kahapon sa Camp Agui­naldo.,Ayon kay Lt. Col. Tho­mas Dominic Baluga, commanding officer ng 24th Infantry Battalion ng Philippine Army, nagtungo sa firing range ng kampo ang tatlong bata at nang makita ang granada ay pinag­laruan.,Aksidente itong bumagsak kaya sumabog at tinamaan ng mga sharpnels ang mga biktima.,Sinasa­bing ang dala­wa sa tatlong batang sugatan ay anak ng militar na hindi na pinangalanan pa.",,
Pope Francis pumatok sa social media,,"Kumalat sa social m­edia ang ginawang pagbili ni Pope Francis ng kanyang sapatos sa labas ng Vatican.,Ayon sa ulat, nakita na nagtungo ang 80-an­yos na Santo Papa sa isang pharmacy sa Vatican para bumili ng kanyang orthopedic shoes na kanyang isusuot para maibsan ang sakit dulot ng kaniyang chronic sciatica.,Laking gulat ng maraming namimili at ng mga tindera nang makita ang lider ng 1.2 bilyong Roman Catholic na pumasok sa tindahan at agad na kinuha ang kanilang smartphone at kumuha ng video kay Pope Francis.,Binasbasan din ng Santo Papa ang crucifix ng mga taong nakaki­ta dito.,Humanga ang mara­ming followers ng Santo Papa dahil sa ginawa nitong personal na pagbili ng kaniyang sapatos.,Magugunitang isa ang Santo Papa na may pinakamaraming follo­wers sa social media dahil sa pagiging simple nito.,Noong cardinal pa ito ng Buenos Aires ay nakita itong sumakay sa isang tren sa subway na nasundan pa nang maging Santo Papa kung saan lumabas ito ng Vatican para bumili ng salamin sa mata.",,
"17 nakaw na paintings, naibalik",,"Naibalik na sa bansang Italy ang 17 na masterpie­ces na tinatayang nagkakahalagang 17 milyong euro mula Ukraine makaraan itong nakawin sa Verona art museum noong nakaraang taon.,Sa ulat, nagtungo si Italian Culture Minister Dario Franceschini sa Kiev, kapitolyo ng Ukraine upang maibalik sa kanila ang mga nasabing ninakaw na paintings.,Ibinigay ni Ukrainian President Petro Poroshenko ang mga obra kay Franceschini sa isang seremonya sa Kiev.,Kabilang na rito ang mga obra ng mga sikat na painter tulad ni Peter Paul Rubens, Tintoretto at A­ndrea Mantegna.,Ayon sa mga art expert, nakita ng mga ito na nagkaroon lang ng kaunting scratches ang mga paintings isang taon matapos itong manakaw.,Nakabalot ang mga ito sa plastic bag at buwan ng Mayo ng kasalukuyang taon nang ito ay marekober ng mga bodyguards sa mga magnanakaw na nagtangkang ipuslit ito sa Moldova.",,
Tone-toneladang ‘plastic rice’ natisod,,"Nakumpiska ang 2.5 tonelada ng mga ‘plastic rice’ na iligal na ipinasok sa bansang Nigeria habang papalapit ang panahon ng Kapaskuhan at Bagong Taon.,Ayon sa ulat ng   Agence France-P­resse, binanggit ni Lagos customs chief Haruna Mamudo na ang mga pekeng b­igas ay nakatakda sanang ibenta sa palengke.,Inaresto naman ang isang lalaki kung saan nabawi rito ang 102 bags ng pekeng bigas.,Magugunitang noong nakaraang taon ay ilang sako rin ng pekeng bigas ang nakumpiska na galing sa bansang China.,Sa inisyal na imbestigasyon, idinaan sa Lagos port ang nasabing p­ekeng bigas na nanggaling sa China.,Kabilang sa mga nakumpiska ang 50-kilo na bigas na may brand na ‘Best Tomato Rice’ kung saan walang nakitang petsa kung kailan ito ginawa.,Sinasabing inilaga pa ang nasabing bigas at nakitang ito ay mas malagkit kumpara sa ordinar­yong bigas kaya agad na itinapon at kinumpiska ang mga iba pang sako ng bigas na hinihinalang gawa sa plastic.",,
"Trump, Person of the Year ng AFP",,"Muling nanguna si US President-elect Donald Trump sa isinagawang 2016 poll ng Agence France-Presse para sa pinakamaimpluwensyang tao nga­yong taon.,Ayon sa AFP, nakiisa sa naturang botohan ang mga AFP journalists sa buong mundo na nagtatrabaho para sa iba’t ibang wika at bahagi ng ahensya tulad ng text, photo at video.,Bumoto ang mga ito mula sa isang selection ng 30 key players na pinili ng mga chief editors, na pawang naging laman ng mga balita sa taong 2016.,Sa lumabas na resulta ng nasabing poll, naungusan pa ni Trump sina Russian President Vladimir P­utin at Turkish President Tayyip Erdogan.,Kasama naman sa top 10 na napili ng nasa 300 journalists sina dating US Sec. Hillary Clinton, British politican na si Nigel Farage, Syrian President Bashar al-Assad, US President Barack Obama, Pope Francis, song writer Bob Dylan at US First Lady Michelle Obama.",,
"33 Badjao na pakalat-kalat sa lansangan, pinagdadampot",,"Nagsagawa kahapon ng pag-iikot ang mga tauhan ng Pasay Social Welfare Department at Metropolitan Manila Development Authority (PSWD, MMDA) upang sagipin ang mga katutubong Badjao na namamasko sa mga lansangan sa lungsod ng Pasay kahapon ng umaga.,Ayon kay PSWD Chief Rosalinda Orobia, katuwang nila rito ang MMDA sa pangunguna ni Amante Salvador, director ng Public Safety Department sa pagsagip sa mga Badjao na nagkalat sa mga lansa­ngan upang mamasko sa mga motoristang dumadaan.,Sinabi nina Orobia na nasa 33 katao na katutubo na ang kanilang nasasagip sa kahabaan ng ­Roxas Boulevard at EDSA Buendia dakong alas-11:00 ng umaga.,Base sa report, libu-libong katutubong Badjao ang lumuwas dito sa Metro Manila mula sa kanilang probinsya ngayong Kapaskuhan upang manghingi ng limos sa mga motorista.,Kaya’t sa kanilang pag-iikot kahapon ng umaga ay nakorner ang mga ito at nakiusap pa silang sumama na lamang sa kanila ang mga katutubo upang ­hindi sila mapahamak sa lansangan.,Matapos ang ilang minutong pag-iikot sa na­sabing lungsod ay halos napuno naman ang bus ng MMDA sa pagsagip sa mga Badjao.",,
"Mr. President, stop abusing drugs!",,"“Mr. President, stop abusing drugs!”,Ito ang panawagan ni Sen. Leila de Lima kay Pangulong Rodrigo Duterte upang bumalik umano ang katinuan ng Pangulo dahil sa katitira ng Fentanyl, isang droga bilang pain reliever sa may sakit sa kanser at iba pang chronic ailments.,Inamin ng Pangulo noong nakaraang linggo na gumagamit siya ng Fentanyl upang mawala ang kirot sa nakuha niyang spinal injury sa nakaraang aksidente sa motorsiklo.,Subalit ang side-effect ng nasabing gamot ang ikinababahala ni De Lima dahil sa nakakaapekto ito sa kaisipan ng isang tao at addictive din ito o nakakaadik gamitin.,Umaasa ang senadora na kung titigil sa katitira ng Fentanyl ang Pangulo, baka mahimasmasan ito at aminin ang kapalpakan sa pagsama sa kanya sa listahan ng mga pulitikong sangkot umano sa illegal drugs.,“Mr. President, stop abusing drugs so for even one single second you can experience a lucid interval and discover how crazy this drug war witch-hunting has become,” giit ni De Lima sa isang statement.,Nagtataka rin ang senadora kung bakit pinaniniwalaan pa ng maraming tao ang pahayag ni Pangulong Duterte sa narco-list matapos nitong aminin na tirador siya ng Fentanyl.,“At least I, whom he recklessly and wrongly accuses as a narco-poli­tician, haven’t taken a single addictive drug in my life, while he who runs amok and froths in the mouth like a rabid animal has the temerity to make up a list, when he should be on the top of that list,” ani De Lima.",,
4 crew dinukot sa Sulu,,"Apat na crew members ng isang fishing boat ang iniulat na dinukot sa Sulu, kamakalawa.,Ayon kay Maj. Filemon Tan, spokesman ng Armed Forces’ Western Mindanao Command, ­kinilala ang mga dinukot na crew members na sina Noel Besconde, Reyjim Rocabo, Roy Ramos at Roel Liones, pawang resi­dente ng Tukuran, Zamboanga del Sur.,Sinasabing ang apat ay pawang lulan ng FB Ramona 2 nang dukutin sa Celebes Sea bandang alas-2:30 ng madaling-araw.,Ang insidente ng ­pagdukot ay ini-report ng sister ship nito na FB ­Melissa 2.,Agad naman ang pagdala ng mga tauhan ang Joint Task Force Sulu para mahanap at mabawi ang mga dinukot na biktima.,Samantala, muling nag­labas ng bagong babala ang Estados Unidos sa kanilang mga kababa­yang nasa Pilipinas na iwasan ang magtungo sa Mindanao kung hindi lubhang kailangan.,Sa inilabas na abiso ng US State Department, sinabi nitong ang banta ng terorismo ang mabigat na rason ng kanilang travel advisory.,Ginamit na batayan ng US Department ang 13 magkakahiwalay na insidente ng kidnapping ng mga dayuhan sa iba’t ibang lugar sa Mindanao partikular sa Sulu archipelago at Sulu Sea mula pa noong Enero at pagsabog sa Davao City na ikinasawi ng 15-katao at ikinasugat ng 69 iba pa.,Sa panig naman ng pamahalaan, malaya ang Amerika na mag-isyu ng advisory sa kanilang mga kababayan bilang bahagi ng pag-iingat.,“Terrorist and ­insurgent groups based in the Sulu Archipelago continue to kidnap foreigners in the Eastern Sabah province of Malaysia and the southern Sulu Sea area.,This area stretches from the southern tip of Palawan, along the coast of Sabah, Malaysia and the islands of the ­Sulu Archipelago up to Zamboanga City, ­Mindanao,” ­ayon sa abiso ng US Embassy.",,
DE LIMA KINASUHAN NA!,,"Sinampahan na ng kasong kriminal ng Department of Justice (DOJ) si Senadora Leila de Lima kaugnay sa payo nito kay Ronnie Dayan na huwag siputin ang pagdinig sa Kamara sa umano’y kala­kalan ng droga sa loob ng New Bilibid Prison (NBP).,Sa reklamong inihain ni Assistant State Prosecutor Vilma Lopez-Sarmiento, sa harap ng Quezon City Metropolitan Trial Court, inakusahan nito si De Lima ng paglabag sa Article 150 o Disobedience to summons of National Assembly ng Revised Penal Code.,“Respondent’s (De Lima’s) advice to Mr. Dayan through his daughter to hide and not to appear in the house inquiry constitutes an act amounting to restraining another to attend as a witness in the national assembly (Congress of the Philippines) and inducing disobedience to a summon,” ayon sa resolusyon ng DOJ.,Ang pagsasampa ng reklamo laban kay De Lima ay kasunod sa reklamong isinampa laban sa senadora ni Speaker Pantaleon Alvarez, kabilang sina Majority Leader Rodolfo Fariñas, at Oriental Mindoro Rep. Reynaldo Umali na pinuno ng House Committee on Justice, sa DOJ noong nakaraang linggo.,Sinasabing sakaling mapatunayang nagkasala, maaaring pagmultahin si De Lima o makulong sa loob ng isa hanggang anim na buwan, batay sa isinasaad sa Revised Penal Code.,Base rin sa charge sheet ng DOJ, walang inirerekomendang piyansa ang DOJ at hindi rin hiniling kay De Lima na magsumite ng kanyang depensa laban sa reklamo.",,
"Political prisoners, palalayain na kung…",,"Inihayag kahapon ni National Democratic Front of the Philippines (NDFP) senior adviser Luis Jalandoni na palalayain ni Pangulong Rodrigo Duterte ang mga bilanggong pulitikal.,Ito’y matapos aniyang mapagkaya­rian ng Presidente at ni Communist Party of the Philippines (CPP) founder Jose Maria Sison ang paglagda sa isang ceasefire deal sa unang bahagi ng susunod na taon.,Sa isang television interview, sinabi ni Jalandoni na nagkasundo ang mag­kabilang panig sa ginanap na pag-uusap nitong Lunes, Disyembre 19, ngayong taon na trabahuhin na ang ceasefire deal bago ganapin, habang ginaganap o pagkatapos ng formal peace talks na idaraos sa Rome sa Enero.,“The signing of the bilateral ceasefire by the two negotiating panels and the approval of bilateral ceasefire by President Duterte and Comrade Joma Sison, with the authority of the Communist Party, will follow and then the release of political prisoners will take place within 48 hours after,” paliwanag ni Jalandoni sa naturang interbyu.,Binanggit pa ni Jalandoni na ang pagpapalaya sa mga maysakit at matatandang political prisoners ay posibleng mangyari ngayong Kapaskuhan habang ang iba pang mga bilanggong pulitikal ay palalayain sa Enero.",,
WPS issue vs. China ‘di isusuko — Palasyo,,"Hindi kakalampagin ang China pero hindi rin babalewalain o isusuko ni Pangulong Rodrigo Duterte ang usapin sa mga pinag-aagawang teritoryo sa West Philippine Sea (WPS) kabilang na ang Scarborough Shoal.,Ayon kay presidential spokesperson Ernesto Abella, wala sa bokabularyo ni Pangulong Duterte na i-pressure ang China. Gayunpaman, hindi rin aniya kasama sa opsyon na isuko ang usapin.,“Well, I think both the options representing the pressuring and considering it futile are not in the President’s book,” ani Abella sa press briefing sa Malacañang kahapon.,“As far as I can see, he wants to, he says he’s not giving up on the matter,” dagdag nito.,Pansamantala lamang umano itong isinasantabi pero natitiyak aniyang matatalakay ito sa pagitan ng China sa hinaharap.",,
I believe in the police!,,"Muling binigyan-diin ni Pangulong Rodrigo Duterte na pinaniniwalaan pa rin nito ang mga pulis kaugnay sa insidente ng pagkakapatay ng mayor ng Albuera, Leyte na si Rolando Espinosa Sr.,“Kaya ‘yung doon sa Albuera sabi na talagang ni-rubout. But I was asked by media, I said, I believe in the police. It might be ridiculous to you but still the police, akin iyan.,I am their Chief. They are under the DILG. And DILG is under me. Sabi ko paniwalaan ko ‘yung istorya nila. Hindi kasi rubout kaya pinasok sa mga — So the NBI investigated.,I allowed them to investigate… and they said it was a rubout. Sabi ko, fine,” giit ni PDU30 sa Christmas party ng Office of the President nitong Martes ng gabi, Disyembre 20.,Sinabi pa ni Pangulong Duterte na suportado nito ang mga pulis kahit saan ito makarating, kahit pa husgado.,“You know if I was really something into, ‘di sabihin ko na sana sa NBI na sundan mo na lang ‘yung istorya ng pulis. But I did not. I said okay, fine. As far as I am concerned, it was duty connected. Sabi ko sa kanila may isang nagtanong sa akin, pare.,Sabi niya, who do you know? You should be concerned of the ‘yung pinatay. Naku. Kaya I support the police. The trial, eh di bale na ninyo, you go to trial but I will protect them,” pagdidiin ni Duterte.",,
"Endo, illegal contractualization matatapos na",,"Kumpiyansa ang Department of Labor and Employment (DOLE) na matatapos nang tuluyan ang paglusaw sa ‘endo’ at illegal contractualization sa buong bansa.,Ito ang sinabi ni Labor Secretary Silvestre H. Bello III, kung saan libu-libo na umanong mga manggagawa ang nakatitiyak nang magi­ging regular sa trabaho.,“We are on track with our objective to eliminate ‘endo’ and other forms of illegal contracting arrangements,” sabi ni Bello.,Aniya, sa kasalukuyan ay nasa kabuuang 32,437 manggagawa na ang nakatitiyak ng job security matapos na sumunod ang kani-kanilang employers at contractors na gawing regular status ang trabaho ng mga ito.,Sa nasabing bilang 28,772 manggagawa ang naging regular matapos ang isinagawang 186 na konsultasyon at pakiki­pagpulong sa may 9,100 establisimyento.,Habang nasa 3,665 manggagawa rin ang na­ging regular sa trabaho makaraan ang isinagawang pag-iinspeksyon ng DOLE Regional Offices sa 17,147 establisimyento at kontraktor.,Idinagdag pa ni Bello, na nangako na rin umano ang ilang kumpanya na gawing regular ang kanilang mga manggagawa kabilang ang mga kumpanya ng SM na mayroong 4,796 na manggagawa, ang convenience store chain na 7-Eleven na may 800 manggagawa at ang Rustan’s Department Store na mayroong 1,200 manggagawa.,“But while some companies volunteered to regularize their workers, seven manpower agencies in Luzon became the first recipients of the cease-and-desist orders (CDOs) from the labor department,” sabi pa ni Bello.",,
PDigong umaming binigyan siya ng pera ni Ramon Ang,,"Inamin ni Pangulong Rodrigo Duterte na binigyan siya ng pera noong panahon ng kampanya ng business titan na si Ramon Ang, presidente at CEO ng San Miguel Corporation (SMC).,“You know very well that nobody really campaigned for me — or are least some. Si Abet, governor. Si Lord at ‘yung a few people who believed in me. Ramon Ang gave me some money. Hindi malaki but hindi rin maliit. But enough to finance one trip there, one trip here.,Wala akong, wala —tanungin ninyo ‘yan silang — you can ask all of them kung naghingi ako or tumanggap ako,” paghahayag ni PDU30 sa Christmas party ng Office of the President nitong Martes ng gabi, Disyembre 20.,Madali aniya silang naging magkaibigan ni Ang dahilan sa pagiging mapagkumbaba nito.,“Alam mo, we became fast friends because alam mo may, ang tao may ano eh. You have a disarming attitude of humility.,Talagang madi-disarm ka, so we became fast friends. Until now. Sabi ko, I would be happy if you would share, break bread with me during our Christmas,” dagdag ni PDU30.",,
Parang inutil ako sa BI — Morente,,"Inamin ni Bureau of Immigration (BI) Commissioner Jaime Morente na simula’t simula ay hindi na maayos ang pakikipagrelasyon nito sa trabaho kay Department of Justice (DOJ) Sec. Vitaliano Aguirre II.,Paliwanag ni Morente, nagsimula ang hindi maayos na kondisyon ng ugnayan nito kay Aguirre nang magpalabas ang huli ng department order na naglilimita sa kanya na mag-appoint ng BI personnel.,“The secretary of justice in the early days asked me to clear all the designations, all the issuance of orders with him. Which makes me, parang wala akong authority. Parang inutil naman ako sa bagay na ‘yun,” paglilinaw ni Morente.,Patunay umano nito na hindi maganda ang relasyon ng mga ito nang irekomenda ng kalihim kay Pangulong Rodrigo Duterte na magsagawa ng balasahan ng tauhan ng BI sa gitna ng bumabalot na kurapsyon umano sa kagawaran.,Sinabi pa ni Morente na tatanggapin nito ang anumang desisyon na ilalabas ni Duterte kung kailangan pa nitong manatili sa BI.,“I work based on the will and pleasure of the president. Whatever his decision will be on the fate of my bureau, whether I will be fired out or I will remain, I will respect it,” sa inilabas nitong kalatas.",,
"Lola tinaga sa ulo, kasama binoga",,"Isang 60-anyos na lola ang nasawi nang tagain sa ulo habang nasawi rin matapos barilin ang 30-anyos na babaeng kasama nito sa loob ng kanilang bahay sa Danao, Bohol.,Biyak ang bungo ng biktimang si Mirasol Cañeda, 60, matapos tagain sa ulo ng hindi nakikilalang lalaki na pumasok sa kanyang bahay habang isang tama ng bala naman ang tinamo ni Lilibeth Cañeda, 30, dahilan para ito ay mamatay.,Sa report na ipinarating sa Camp Crame kahapon, nagkukuwentuhan ang mga biktima sa sala ng kanilang bahay sa Barangay Nahud, Danao, nang biglang pasukin ng dalawang lalaki at agad na tinaga ang matanda at pagkatapos ay binaril ang isa pa.,Batay sa inisyal na imbestigasyon ni PO2 Basil Evangelista, ng Danao Police, bandang alas-siyete ng gabi nang maganap ang krimen at matapos makumpirmang wala nang buhay ang mga biktima ay tumakas ang mga suspek sa ‘di malamang direksyon. Pagnanakaw ang sinisilip na motibo ng krimen.",,
Pinakamahabang gabi kahapon!,,"Naitala kahapon, araw ng Miyerkules, ang pinakamahabang gabi ngayong 2016 na uma­bot sa 13-oras at limang minuto, habang kulang-kulang 11-oras lamang ang haba ng daytime.,Ayon sa Philippine Atmospheric, Geophysi­cal and Astronomical Services Administration (PAGASA), ang pag-iba ng siklo ng paggalaw ng araw sa Hemisphere ay nagaganap bilang hudyat ng winter solstice o pag-iiba ng posisyon ng ha­ring araw sa equator kaya’t naapektuhan ng sinag nito ang Southern at Northern Hemisphere.,Ang Pilipinas ay kabilang sa Northern Hemisphere ng mundo kaya’t nakaranas kahapon ang bansa ng ‘longest night and shortest day’, habang hudyat naman ito ng summer o mas mahabang araw sa Southern Hemisphere.,“Dito sa atin (Pilipinas), the most lengthy night o mas mahaba ang gabi ay mararanasan sa extreme o dulo ng Nor­thern Luzon and the shortest naman ay sa Mindanao,” ani Dario d­ela Cruz, astronomy chief ng PAGASA.,Kahapon, bandang alas-6:44 ng gabi pumo­sisyon ang araw sa southernmost position kaya’t maagang dumi­lim ang Northern Hemisphere areas na kinabibilangan ng Pilipinas.",,
Coding scheme sa Cavite,,"Nakatakdang ipatupad ngayong araw ang isinabatas na number coding scheme sa buong lalawigan ng Cavite, matapos itong aprubahan sa 21st regular session ng Sangguniang Panlalawigan sa bisa ng isinumiteng Traffic Ordinance 164 ng Provincial Board.,Epektibo ang number coding scheme mula ala-sais hanggang alas-nuwebe ng umaga, at mula alas-tres hanggang alas-siyete ng gabi, para sa mga pribadong sasakyan, van at motorsiklo, na hindi papayagang dumaan sa mga lugar na t­ulad ng Aguinaldo Highway, mula Bacoor City hanggang Dasmariñas-Silang Boundary, Governors Drive, mula Carmona hanggang Trece Martires-Tanza Boundary, Molino-Salawag-Paliparan Road, mula Zapote Bacoor hanggang Paliparan Dasmariñas, Molino Boulevard-Daang Hari Road, mula Aguinaldo Highway sa Imus hanggang Molino, Bacoor City.,Kahalintulad sa ipinatutupad na c­oding scheme sa Manila, sapul ang mga plate number na nagtatapos sa 1-2, 3-4, 5-6, 7-8 at 9-0, mula Lunes hanggang Biyernes.,Ang sinumang lalabag na motorista ay pagbabayarin ng mula na P300. Hindi naman saklaw ng ordinansa ang mga pampasaherong dyip, bus, ambulansya at school bus,Layon ng nasabing ordinansa na paluwagin ang daloy ng trapiko sa b­uong lalawigan, na inaasahang magreresulta sa mabilis na pagtaas ng ekonomiya ng Cavite.",,
"P700M smuggled fuel, nasabat",,"Buena mano p­ara sa bagong itinalagang deputy customs commissioner na si Edward James Dy Buyco ang pagkakasabat ng dala­wang barko na may kargang 45,000 libong toneladang smuggled fuels na nagkakahalaga ng P700 milyon sa Port ng Limay, Bataan.,Inihahanda na ang mga kaukulang kaso laban sa dalawang nasabat na barko na M/T Alpine Magnolia at M/T Malolos na napag-alamang base sa isang impormante na nagparating sa Bureau of Customs (BOC) ay may mga kargang smuggled fuels kaya nasabat.,Nang busisiin umano ang mga papeles gaya ng Load Port Survey Report ng mga nabanggit na barko ay pawang kaduda-duda ang mga ito kaya agad umano nila itong inisyuhan ng warrant of seizure and detention.,Hindi rin umano nagbayad ng customs duty tax ang 2 barkong nasabat.",,
Human error sanhi ng pagbagsak ng eroplano,,"Inilabas na ng mga imbestigador ang resulta ng kanilang imbestigasyon sa pagbagsak ng LaMia Flight 2933 na ikinasawi ng 71-katao kabilang na ang mga miyembro ng Brazilian soccer team na Chapencoense.,Ayon sa ulat, sinabi ni Bolivian Minister of Public Affairs Milton Claros, na ang piloto ng eroplano ang dapat na sisihin dahil ang sanhi ng pagbagsak ay isang uri ng human error.,Idinagdag pa nito na may mga hakbang na silang ginagawa laban sa mga lumabag na go­vernment workers na nagpabaya ng kanilang trabaho.,Pinapanagot din nito ang ilang airline at go­vernment employees dahil sa insidente.,Magugunitang mula sa Santa Cruz, Boli­via ang eroplano papunta sa Medellin, Columbia nang ito ay bumagsak sa bulubundukin ng Medellin.,Lima-katao naman ang nakaligtas sa nasabing aksidente at patuloy na ginagamot sa ospital.",,
"‘PDU30, De Lima, Bato’  sa Christmas party",,"GAPAN CITY, Nueva Ecija — Sa pambihirang pagkakataon ay nagsama-sama sa iisang entablado sina ‘President Rodrigo Duterte’, ‘Senadora Leila De Lima’, ‘PNP Chief R­onald ‘Bato’ dela Rosa’ at ang kontrobersiyal na dri­ver-lover ni De Lima na si ‘Ronnie Dayan’.,Nangyari ito sa idinaos na Christmas party ng Gapan City emplo­yees noong Martes ng gabi na idinaos sa Gapan gym.,Ang nakakabilib na tagpo ay sa pagtatanghal ng mga tauhan ng accounting at City COA emplo­yees, na gumamit ng malala­king maskara ng naturang persona­lidad, sa likod ng saliw ng awiting Pamasko na mensahe ay pagkakaunawaan, pagmamahalan at pagkakaisa.,Sa naturang okasyon ay inihayag ni City Ma­yor Emerson ‘Emeng’ Pascual ang katumbas na 15th month pay sa mga city employees na labis na ikinatuwa ng mga ito.",,
‘Energy City’ itatayo sa Batangas,,"Magtatayo ng ‘Energy City’ ang Philippine National Oil Corporation (PNOC) sa Batangas upang palakasin ang energy reserve ng bansa at hindi na kailangang dumepende sa mga private power supplier.,Ayon kay PNOC President at CEO Reuben Lista, itatayo ang energy city sa 21-ektaryang lupa na pag-aari ng korporasyon na nasa mga bayan ng Bauan at Mabini sa Batangas.,Itatayo umano sa loob ng Energy City ang mga power plant para sa liquefied natural gas na mayroong 98 petajoules o katumbas ng trilyong litro.,Maglalagay din umano rito ng regasification plant, liquefication plant at redistribution upang makatulong sa energy demand ng bansa.,Paliwanag ni Lista, ang pagtatayo ng Energy City ay hindi upang kalabanin ang mga independent po­wer plant na nasa lalawigan ng Batangas kundi ito ay upang magsilbing power reserves na aabot sa 140 hanggang 200 mega watts.",,
100 na-food poison,,"Dahil umano sa pagkain ng panis na spaghetti, halos 100-katao sa isang barangay ang isinugod sa ospital matapos mabiktima ng food poisoning sa Cebu noong Martes ng umaga, base sa naantalang ulat mula sa Disaster Management office ng nasabing lalawigan.,Napag-alaman na da­lawang ambulansya at 12 paramedics ang ipinadala sa Sitio Tawagan, Brgy. Sirao para magbahay-­bahay at tulungan ang mga biktima.,Ayon kay Nagiel Ba­nacia ng Cebu City Public Information Office Ma­nager, kinailangang magtaas sa Code Red ang ospital matapos dalhin doon ang nasa 90 pasyente.",,
Isnabero binoga ng pulis,,"Nasawi ang isang ­lalaki makaraang ­barilin ng isang pulis na ­nagalit matapos na hindi ­pansinin ang una ang huli ­habang kinakausap sa Tondo, Maynila kahapon ng ­madaling-araw.,Namatay habang ginagamot sa Gat Andres Bo­nifacio Hospital ang biktimang si Augusto ­Bulan, 39-anyos, residente ng Pier 18 Vitas A, Balut Tondo, Manila sanhi ng tama ng bala sa katawan.,Pinaghahanap ­naman ng pulisya ang suspek na si PO2 Roderick ­Maniti, nakatalaga sa ­National Capital Regional ­Police Office (NCRPO) at umano’y residente ng Malabon City na tumakas matapos ang insidente.,Napag-alaman na binati umano ng suspek ng “Ok ka lang Pare?” ang biktima na may kasamang isang 16-anyos na binatilyo nang magkasalubong sila sa may C.M. Recto cor. Sto. Cristo St., Tondo, Manila.,Hindi naman ­pinansin ng dalawa ang suspek na ikinagalit nito dahilan upang magbunot ng baril at walang sabi-sabing pinaputukan ang biktima.,Hindi pa nakuntento ang suspek, muli pa nitong nilapitan ang biktima at muling binaril saka kaswal na naglakad papalayo sa lugar.",,
Pregnancy test ‘for sale online’,,"Viral ngayon sa social media ang isang babaeng buntis na nagbebenta ng kanyang positive pregnancy test at ihi sa Flori­da, USA.,Ayon sa babaeng hindi na pinangalanan nagawa nitong ibenta ang kanyang pregnancy test na gagamitin ang pera bilang pondo sa kanyang pag-aaral sa kolehiyo.,Inaalok ng soon-to-be mom ang kanyang ihi sa mga online costumer ng $30 bawat vial o katumbas ng P1,500.,Sinasabing na wala itong pakialam sa plano ng buyer kung gagamitin itong panloko o blackmail basta’t ang mahalaga ay ang pera para sa kanyang bachelors degree.,Ayon sa isang abogado at dating FBI agent na bagama’t hindi iligal na magbenta ng ihi upang makapag-produce ng positive pregnancy test ay maaaring makasuhan ng panloloko ang sinumang gagamitin ito upang makapanlinlang.,Taong 2013 pa nang mauso ang pagbebenta ng positive pregnancy test na ginagamit pang prank at pang-trick sa mga kalalakihan na dahilan upang magpakasal sila dahil sila’y nakabuntis.",,
7-MONTH OLD FETUS ITINAPON NG STUDE NA ERMAT,,"Hindi lahat ng mga babae ­partikular ang mga ­may-asawa na ay ­nabibigyan ng ­pagkakataon na maging ina, pero ­paano kung isang ­menor-de-edad palang tulad ng nangyari sa isang ­17-an­yos na Grade 11 na estudyante na nabuntis at nanganak subalit itinapon lang sa tambakan ng ­basura ang bangkay ng kanyang 7-month old baby boy sa Brgy. Holy Spirit, Quezon City kamakalawa ng hapon.,Kasalukuyan naman ­naka-confine sa East ­Avenue Medical ­Center (EAMC) ang suspek na itinago sa alyas na ‘Mae’, single, tubong ­Negros Occidental at naninirahan sa Don Matias St. Brgy. Holy Spirit ng nasabing lungsod.,Ayon sa inisyal na imbestigasyon ni PO2 Mary Grace Muñez, may hawak ng kaso ng ­Womens and Children Protection Desk (WCPD) dakong alas-4:30 ng hapon ng madiskubre ang bangkay ng 7-month old baby boy na nakalagay sa kahon ng sapatos sa basu­rahan sa tapat ng No.31-Don Matias St., Brgy. Holy Spirit.,Sinabi ng nakadiskubre na si Jestoni ­Catungal, kay PO2 Muñez, na habang nanga­ngalakal umano ­siya sa mga tambak ng ­basura nang makatawag ­pansin sa ­kanya ang ­ma­laking ­kahon ng rubber shoes kung kaya’t kanya itong kinuha ­subalit ­hindi umano siya ­makapaniwala nang pagbukas niya ay ­tumambad ang bagong panganak na sanggol na ayon sa ­pulisya ay nasa 1 foot at 3 inches ang taas.,Agad itong ini-report ni Catungal ang nadiskubre sa mga awtoridad at habang nagsasagawa ng imbestigasyon ang pulisya sa nasabing lugar ay kusang-loob na ­lumapit at sumuko ang suspek sa mga imbestigador at umamin na siya ang ina na nagtapon ng ­sanggol kung kaya’t tuluyan itong inaresto subalit ­dahil ­mahina pa ­umano at namumutla ang batang ina kung kaya’t agad itong isinugod ng mga awtoridad sa nasabing hospital.",,
"SUPT. MARCOS, 23 RESPONDENTS SA ESPINOSA SLAY SINABON",,"Sinabon ng Department of Justice (DOJ) Prosecutors Panel ang mga opisyal ng PNP-CIDG Region 8 at PNP Mari­time Group sa pangunguna ni Supt. Marvin Marcos, hepe ng Criminal Investigation Detection Group-8 matapos mabatid ang ginawa nilang pagtatangkang maitago sa media ang pro­seso ng preliminary investigation kaugnay sa rekla­mong pagpatay kay Albuera Mayor Rolando Espinosa at sa isa pang inmate na si Raul Yap sa Baybay Leyte Sub Provincial Jail.,Tinangka umano ng may 23 respondent sa pagpatay kay  Mayor  Espinosa na itaboy ang mga miyembro ng media na nagtangkang  mag-‘cover’ sa ginanap na preliminary investigation sa Department of Justice (DOJ) kahapon ng umaga.,Nabatid na ­hindi ­lamang grupo ng mga mamahayag ang tinangkang palabasin ni Supt. Marcos, kundi maging ang isang DOJ Prosecutors na hindi na pinangalanan na napagkamalan nitong miyembro ng media.,Iniharang pa umano ng ilang pulis ang white board sa pinto upang hindi makunan ng mga photo journalist ang pagdinig.,Napilitan na lang din si Marcos na lumabas mula sa maliit na kuwarto sa 3rd floor nang magtaas na ng boses ang Panel at ipaala­lang wala ang mga ito sa pasilidad ng PNP kundi nasa hurisdiksyon ng DOJ kaya sila ang dapat masunod at hindi ang PNP.,Nanindigan si Senior State Prosecutor Lilian Doris Allejo, chairperson ng DOJ panel na kaila­ngan sumunod ang mga respondent sa kautusan ng DOJ at tiniyak din nito na hindi sila paiimpluwensiya kaninuman.,Sinabi pa ni Alejo na hindi maaring mag-follow-up sa kanilang mga opisina ang mga abogado ng mga respondents para maiwasan na rin ang pagdududa ng publiko.,Nabatid na sinampahan ng National Bureau of Investigation (NBI) ng kasong multiple murder at perjury sa DOJ ang 23 respondent.",,
Pinay DH na naging viral nakabalik ng bansa,,"Matapos maging viral ang video sa social media na humihingi ng tulong dahil sa pagmamalupit na dinaranas nito sa kanyang mga amo ay tuluyan nang nakauwi ng Pilipinas ang isang overseas Filipino worker (OFW) mula sa bansang Kuwait.,Ayon sa Overseas Workers Welfare and Development (OWWA), ligtas na nakabalik ng bansa ang OFW na si Rosemarie B. Jullanda, 45-anyos, may-asawa, sa tulong mga Filipino community, ng mga opisyales ng Philippine Embassy sa Dubai at ang local recruitment agency nito sa Pilipinas na ABCA International Corporation.,Una nito, lumabas sa social media ang pagmamakaawa na umiiyak si Jullanda dahil sa sinapit nitong pananakit at pang-aabuso mula sa doktor na employer nito sa Zarah, Kuwait kung saan dahil sa hindi matiis ang nararanasan nito ay lihim na nag-video ng sarili nito.,“Ang amo ko pa ang nagsabi sa akin na nasa video ako at noong nalaman niya iyon ay sinaktan na naman niya ako,” pag-aalala pa ni Jullanda.,Hiningan din aniya nito ng tulong ang babaeng employer nito na dalhin sa kanyang foreign recruitment agency (FRA) upang ipaalam ang dinaranas nito at makaalis sa trabaho nito.,Ngunit sa halip na tulungan ay dinala ang Pinay sa isang disyerto kung saan tumagal ito ng dalawang oras bago natagpuan subalit dinala naman ito sa himpilan ng pulisya at nakulong ng 16 na oras.,Nang makarating sa kanyang FRA ang sinapit nito ay muling ibinalik sa employer nito kung saan dito ay sapilitan ang Pinay na gumawa ng video na binabawi at pinapasinu­ngalingan ang nauna nang apela nitong tulong.,Subalit himala namang napanood ng ng mga Filipino communities sa ibang bansa at ng Philippine Embassy officials sa Dubai at ng local recruitment agency nito sa Pilipinas ay agad na gumawa ng aksyon.,Mismong ang emplo­yer aniya nito ang nagbigay ng kanyang plane ticket at hinatid sa paliparan para makauwi ng Pilipinas.,“Sobrang nakahinga ako ng maluwag at makakauwi na sa Pilipinas,” may tuwang nasabi nito nang makabalik ng bansa.,Nakatanggap si Jullanda ng P100,000.00 na bahagi ng nalalabing anim na buwang sahod nito na hindi nabayaran ng employer at medical expenses na sasagutin ng ABCA.",,
Shabu lab sanhi sa pamamaslang sa mayoralty bet,,"Ang pagkakadiskubre sa shabu laboratory sa bayan ng Virac, Catanduanes ang isa sa posibleng dahilan ng pananambang sa negosyante at pulitikong si Larry Que na binaril sa ulo ng riding-in-tandem kamakalawa sa nabatid na bayan.,Si Que o mas kilala ng mga kaibigan sa palayaw na ‘Uktoy’ ay nasawi na dakong ala-1:45 ng madaling-araw sa Intensive Care Unit (ICU) ng Eastern Bicol Medical Center dahil sa tinamong tama sa ulo na tumagos sa kanyang panga.,Ayon sa mga kaibi­gan ng biktima na sadyang hindi nagpabanggit ng pangalan, ang walang takot na pagsisiwalat umano ni Que sa ilang pulitiko na sinasabing sangkot o may kinalaman sa shabu laboratory na sinalakay ng awtoridad sa Brgy. Palta Small, Virac nitong Nobyembre 26.,Ang biktima ay isa ring publisher ng lokal na dyaryo sa nabatid na bayan kung saan tinutuligsa nito ang ilang kila­lang personahe ng bayan ng Virac dahil umano sa may kinalaman ang mga ito sa shabu lab.",,
I cannot produce proof beyond reasonable doubt — PDU30,,"Aminado si Pangulong Rodrigo Duterte na wala pang sapat na katibayan para masigurong maibabaon sa kaso ang mga personalidad na nakatala sa narco-list.,Sa isang okasyon (2016 Search for Outstanding Government Workers) nitong Lunes ng gabi, Disyembre 19, sa Palasyo ng Malacañang ay muling ipinakita ni PDU30 ang makapal na listahan ng mga hinihinalang sangkot sa kalakaran ng bawal na gamot.,“This is the drug industry of the Philippines. I cannot produce proof beyond reasonable doubt, hanggang pro­bable cause lang ako,” pagbibigay diin ni Pa­ngulong Duterte.,Karamihan aniya sa listahan ay mga pulis, barangay chairman, ma­yors gayundin ang ilang gobernador at kongresista. Binanggit ni Duterte na dati na pala aniyang nasa narco-politics ang Pilipinas.,“Lahat ito pulis, mga pulis, mga buwang. Ito ‘yan. Elected public officials per region, Region I, puro barangay captain, puro barangay captain lahat ‘yan. Barangay captain, municipal ma­yors, a few governors and congressman. Anak ng… We did not know or I did not realize na noon pa pala we were already a narco-politics state. Kasi nandiyan ang barangay captain about siguro mga 2,000 of them, barangay captains, municipal mayors, may congressman pa,” paghahayag ni Duterte.,Matatandaan na tinukoy ni Pangulong Duterte sina dating Iligan City Rep. Vicente Belmonte Jr. at ex-Mayor Lawrence Cruz na kabilang sa narco-list.,Kasama rin sa listahan si dating Philipine National Police (PNP) general at ngayo’y Daanbantayan, Cebu Mayor Vicente Loot.,Handa naman si dating Rep. Belmonte na sumailalim sa imbestigasyon.,Sa isang panayam sa radio itinanggi, ni Belmonte na sangkot siya sa illegal drug trade, handa umano niyang linisin ang kanyang pangalan sa bintang na ito gayundin ay nais niyang makipagpulong kay Pangulong Duterte upang personal na malinawan ang isyu.,“We are willing to submit ourselves to investigation. And if possible, we hope for a chance to explain personally to President Duterte to air our side. I deny any involvement with drugs, never in my life,” pahayag ni Belmonte.",,
"6 bitay kada araw, malabo",,"Malabo umanong mangyari ang pahayag ni Pangulong Rodrigo Duterte na anim katao ang bibitayin kada araw sa bansa, oras na lumusot sa Kongreso ang planong pagbabalik sa death penalty.,Ayon sa Commission on Human Rights (CHR), maraming dadaanang judicial process ang paghahatol ng bitay sa isang convicted criminal kaya’t imposibleng mangyari ito.,“Dito pa nga lang po sa usapin kung bubuhayin o hindi ang death penalty inaabot na ng siyam-siyam. Now, kung sakaling matuloy man ito, mahabang proseso pa po ang tatakbuhin bago hatulan ng bitay ang isang convicted criminal dahil mayroon tayong due process and judicial process,” wika ni Atty. Jacqueline de Guia, spokesperson ng CHR.,Paliwanag ni De Guia, lahat ng bilanggo ay mayroong legal rights at may karapatang umapela sa hukuman kaya’t hindi madali ang sinasabing 5-6 kataong bibitayin kada araw.,Matatandaang sinabi ni Pangulong Duterte sa kanyang talumpati na lima hanggang anim na tao ang bibitayin kada araw, oras na pagtibayin ng Kongreso ang House Bill No. 1 na inihain ni House Speaker Pantaleon Alvarez para ibalik ang capital punishment para sa mga heinous crimes tulad ng rape, murder, treason, plunder, at illegal drug activities.",,
Good news sa PWDs,,"Simula sa Disyembre 23 ay epektibo na at mapapakinabangan ng mga Persons With Disabilities (PWDs) ang kanilang exemption sa Value Added Tax (VAT) sa anumang serbisyo o kanilang bibilhin.,Ayon kay Social Welfare Secretary Judy Taguiwalo, nailathala na sa mga pahayagan ang Implementing Rules and Regulations ang Republic Act 10654 na nag-amyenda sa Magna Carta for the Disables Persons na nagbibigay ng VAT exemptions sa mga may kapansanan kaya naman simula na itong maipapatupad.,Base sa inamyenda­hang batas, hindi na magbabayad ng VAT ang mga PWDs sa mga restaurants, sinehan, concert halls at inns at iba pang recreation centers gayundin sa mga pangunahing services gaya ng pagbili ng gamot, pagkain, dental at medical services kabilang na dito ang laboratory at professional fees; serbisyo sa punenarya at pagpapa­libing at VAT exempted din ang mga PWDs sa pamasahe sa domestic air, sea at land.,Payo naman ng DSWD sa mga PWDs na kung mayroong magde-deny sa kanila ng pribelehiyong ito ay agad na magsumbong sa kanilang tanggapan o sa DTI.",,
Code white alert sa hospitals nationwide,,"Inilagay na ngayon ng Department of health (DOH) sa ‘code white alert’ ang lahat ng pribado at pampublikong hospital bilang paghahanda sa pagtaas ng bilang ng mga firecraker-related at stray bullet injuries sa panahon ng pagdiriwang ng Kapaskuhan hanggang Bagong Taon.,Ayon kay Health Secretary Paulyn Jean Ubial, mananatili hanggang sa Enero 5, 2017 ang code white alert.,Sa ilalim ng code white alert, lahat ng hospital staff particular na iyong nakatalaga sa emergency rooms, surgeons at mga bihasa sa ‘trauma and injuries’ ay hindi papayagan na magbakasyon.,Kasabay nito nabatid na nagsagawa na rin ng pag-iinspeksiyon sa mga hospital si Ubial kung saan kabilang ang Las Piñas Medical Center sa binisita nito at ipinromote ang ‘DOH’s scare campaign’ para mapababa ang bilang ng biktima ng mga paputok at ligaw na bala.,Noong nakalipas na taon, nabatid na tala ng DOH, isa ang nasawi habang 932 naman ang nasugatan dahil sa paputok kung saan 40% ng biktima ay pawang mga bata.",,
Biyaheng promdi pahirapan na!,,"Pahirapan na ang pagkuha ng ticket reservation pauwi ng probinsya sa Pasko at Bagong Taon dahil dagsa na ang bulto ng mga pasahero sa mga pangunahing bus terminals.,Katunayan, ang ilan sa mga bus sa Araneta Center Bus Terminal sa Cubao, Quezon City na biyaheng Bicol, Iloilo, Samar at iba pang ruta pa-Timog ay  pahirapan na sa pagkuha ng early reservations dahil fully booked na ang kanilang biyahe hanggang Bagong Taon.,Ayon sa pamunuan ng Araneta Center Bus Terminal, simula noong Lunes nasa 10,000 pasahero ang siksikan sa terminal para makakuha ng advance reservation.,Sa kabila nito, tiniyak ng Araneta Center Bus Terminal na maglalagay sila ng tig-sampung extra trips sa lahat ng bibiyaheng bus simula ngayong linggo para maisakay lahat ang mga pasahero.",,
"Pera na, naging ‘bato’ pa",,"Naunsyami ang ibinibidang bonggang bonus o cash gift na nagkakahalaga ng P50K hanggang P400K na magsisilbi sanang pamaskong handog para sa mga miyembro ng Philippine National Police (PNP).,Nilinaw ni Presidential Spokesperson Ernesto Abella na nakausap nito si PNP Director General Ro­nald ‘Bato’ dela Rosa at sinabing walang dumating na pondo para sa cash gift at malabo na itong maipamigay ngayong Kapaskuhan.,“I clarified it to him this morning and he said apparently it has not been released and may not be…may not be…I talked to General Bato. I clarified with General Bato,” pahayag ni Abella sa isang press briefing sa Malakanyang kahapon.,Matatandaan na personal na inanunsyo ni PNP Chief Dela Rosa na makakatanggap ang mga top officials ng PNP ng halagang P50,000 hanggang P400,000 bilang Christmas bonus mula kay Pangulong Duterte bunsod ng matagumpay na giyera kontra iligal na droga na inilunsad ng kasalukuyang administrasyon.,“Kunin n’yo pamasko n’yo ranging from P400,000 at pinakamababa P100,000 sa mga star-rank officers. Pinakamababa sa mga hindi star-rank mga P50,000. Okay na sa inyo ‘yon?” pagbibida ni Dela Rosa sa PNP officials sa isang okasyon nitong Lunes, Disyembre 19, ngayong taon.,“Pera na naging…bato pa!” Ito naman ang gina­wang pang-aalaska ni dating Presidential Spokesperson Usec. Abigail Valte.,Sa kanyang tweet, nagpasaring din ang tagapagsalita ni dating Pangulong Benigno Aquino III na maaaring “clever misdirection” ang pahayag ng Palasyo at ng PNP chief.",,
8 SA 10 TAKOT MA-EJK! — SURVEY,,"Hindi na maitatago ang nararamdamang takot ng nakararaming Pinoy sa nangyayaring extrajudicial killings (EJK) sa bansa.,Ito ay ayon sa resulta ng pinakahuling survey na isinagawa ng Social Weather Stations (SWS) kung saan luma­labas na walo sa bawat 10 Pinoy ang nababahalang sila o kanilang kakilala ay maging biktima ng EJK kasabay ng pinaigting na kampanya ng gobyernong Duterte sa giyera kontra iligal na droga.,Alinsunod sa Fourth Quarter survey ng SWS na nilahukan ng mga Pinoy na nasa tamang edad, 78% ang nagsasabing nababahala sila o kakilala nila ay maa­ring maging biktima ng EJK., Sa nasabing kabuuang porsiyento ay 45% ang nagsasabing ‘very worried’ silang maging biktima ng EJK at 33% ang nagsasabing ‘somewhat worried’.,Isinagawa ang face-to-face interview ng isinagawang survey ng SWS nitong Disyembre 3-6 sa may 1,500 adults sa buong bansa at may sampling error margin na +3 points.,Nakasaad din sa resulta ng survey na 71% sa mga respondents ang nagsasabing ‘very important’ na buhay ang nahuhuling mga drug suspects.,Pagdating naman sa kaseryosohan ng problema sa EJK lumalabas na apat sa bawat 10 tao o katumbas ng 39% sa mga respondents ay nagsasabing ‘very serious’ ang EJK sa administrasyong Duterte.,Pero 85% rin ng naturang respondents ang ‘satisfied’ sa kampanya ng kasalukuyang gobyerno kontra illegal drugs.,Bilang reaksyon, sinabi ng Malacañang na hindi binabalewala ng admi­nistrasyong Duterte ang pangambang ito at ma­ging ang pamahalaan ay kinukondena umano ang ganitong klase ng pamamaslang na isinasakay sa ‘drug war’ campaign ng gobyerno.,Binigyan-diin ni Presidential Communications Office (PCO) Secretary Martin Andanar, hindi lamang nakatutok ang anti-drug operations ng gobyerno sa mga pobre, inosente at mga kapus-palad na kababayan.,Hindi rin aniya kinukunsinti ng pamahalaan ang ‘riding-in-tandem murders’.,“Extrajudicial killings are not state-sponsored and we denounce riding-in-tandem murders perpetrated by common criminals wrongly attributed in news reports as part of police operations. Murder is murder,” paliwanag ni Andanar.,Sa iba pang reaksyon:,Sen. Francis ‘Kiko’ Pangilinan: Fear for one’s safety is bound to surface. The poll result is proof that people do not feel safe in the streets. The only way to address this is to stop the daily killings and put an end to vigilante murders.,Sen. Joel Villanueva: Surely, what is happening should really be a cause of concern and the recent survey is the affirmation of that. We should pursue other options. It is time for all of us especially the government to reconsider other options.,Sen. Vicente ‘Tito’ Sotto III: That means they know many people who are either addicts or pushers.,Sen. Antonio Trillanes IV: That basically debunks the Duterte administration’s propaganda line that our people feel safer now than before they assumed power.,Anakbayan partylist Rep. Tom Villarin: Isang malinaw na mensahe ito na hindi na nagugustuhan ng mga Pilipino ang mga pagpatay at paraan ng pagpuksa ng gobyerno sa mga may kinalaman sa iligal na droga.",,
Preso pumuga sa NBP,,"Nagsasagawa ­ngayon ng masusing imbestigasyon ang pamunuan ng Bureau of Correction (BuCor) hinggil sa ginawang pagtakas ng isang preso na nakapiit sa New Bilibid Prison (NBP) sa Muntinlupa City kamakalawa ng madaling-araw.,Kinilala ni BuCor ­Director Benjamin Delos Santos ang tumakas na preso na si Noland Cano y Navarro, 41-anyos, ng No. 47 Casoy St. Verdant Tacres Subd. Pamplona, Las Piñas City.,Si Cano ay nakulong sa NBP noong ­Disyembre 2, 2008 sa kasong homicide at nahatulan ng 10 hanggang 17 taon pagka­kabilanggo ng Las ­Piñas Regional Trial Court ng Branch 275.,Ayon sa report ni Delos Santos, si Cano ay tumakas kamakalawa ng madaling-araw sa kanyang piitan sa Maximum Security Compound ng NBP.,Sinabi ni Delos Santos na kasalukuyan pa rin silang nagsasagawa ng masusing imbestigasyon kung paano nakatakas si Cano mula sa loob ng kanyang piitan.,Sa ngayon aniya isinasailalim na sa masusing imbestigasyon ang mga naka-duty na Prison Guard nang tumakas o mawalan sa kulungan si Cano noong Lunes ng madaling-araw.,Paliwanag pa ni Delos Santos na si Canoy ay nakatakdang lumaya na ngayong buwan ng Disyembre dahil napagsilbihan na niya ang sentensiya ng kasong homicide subalit ililipat ­naman ito sa  Muntinlupa City Jail dahil sa isa pa nitong kasong kinakaharap.",,
"3 ‘tulak’ lumaban, bulagta",,"Tatlong mga kalalakihan na kabilang sa listahan umano na mga kilabot na drug pushers ang ­bumulagta makaraan umanong manlaban sa ­magkakahiwalay na buy-bust operation ng dalawang himpilan ng ­anti-drug unit ng Quezon City Police District (QCPD)  kamakalawa ng gabi.,Sa report ng QCPD Director Chief Senior Supt. Guillermo Lorenzo   Eleazar, nakilala ang mga nasa­wing suspek na sina Peleo Pacula y Orbe, alyas ‘Leo’, 56, carwash boy, ng No. 35 Nawasa Road, Baragay Holy Spirit at kasama nitong si alyas ‘Joel’, nasa pagitan ng edad na 28-30, may taas na 5’5-5’6, karaniwan ang katawan, maitim ang balat na may tatlong tattoo ng mukha ng babae sa kanyang kanang forearm, Jeffroy 32 sa kanyang kanang balikat; at Henler Baduya y Singueo, alyas ‘Tikboy’, 33, ng No. 29 Sitio Cabuyao, Sunog Baga St., Brgy. Sauyo, Novaliches.,Samantala dakong alas-7:45 ng gabi naman nang magsagawa ng buy-bust operation ang tropa ng PS-4 laban kay Baduya sa loob ng kanyang bahay sa Barangay Sauyo, Novaliches, Quezon City.",,
49 patay sa bath lotion,,"Umakyat na sa 49-katao ang namatay sa pag-­inom ng pekeng bath lotion na naglalaman ng methanol sa bansang Russia.,Ayon sa ulat, dahil sa marami ang nasawi, idineklara na ang state of emergency sa bayan ng Irkutsk, Siberia at hinahalughog na rin ng mga awtoridad ang mga bahay sa pangambang marami pang biktima ng nasabing trahedya.,Sa inisyal na imbestigasyon, lumitaw na naglalaman ng nakalalasong methanol at antifreeze ang mga naturang produkto.,Sinasabing sa Russia ay maraming mga residente ang bumibili at napipilitang uminom ng mga murang lotion at iba pang mga produkto na naglalaman ng alcohol bilang kapalit sa tunay na alak na mahal ang presyo.",,
Gang commando tinigok habang tulog,,"Tuluyan nang ­hindi nagising ang isang ­miyembro ng ­commando ng isang gang  nang barilin ng ‘di nakilalang ­suspek habang ­mahimbing na natutulog sa loob ng isang pedicab na ­nakaparada kahapon ng madaling-araw sa Tondo, Maynila.,Nalagutan ng ­hininga matapos dumating sa Tondo Medical Center ang biktimang si Mark Anthony Magat, nasa hustong gulang, miyembro ng Commando Gang, at residente ng J.P. Rizal Street, Velasquez, Tondo, Manila.,Habang mabilis naman tumakas ang ­hindi nakikilalang suspek matapos na mabaril ang biktima.,Ayon sa imbestigasyon ni PO3 ­Marlon San Pedro, ng Manila Police ­District-homicide section, dakong ­alas-tres ng madaling-araw ay mahimbing na ­natutulog ang biktima sa isang ­pedicab na ­nakaparada sa J.P. Rizal St., nang bigla na lang barilin ng suspek bago tumakas.",,
14 mangingisda nasagip,,"Nasagip ng mga tauhan ng Philippine Coast Guard (PCG), ang may 14 na ma­ngingisda matapos na masira ang sinasakyang bangka, kamakalawa ng umaga  sa karagatan sakop ng Lubang Island sa Occidental Mindoro.,Nalaman na nasiraan­ ng makina ang Fishing­ Banca Erma 4 nang ito ay maglayag mula sa Brgy. Nabutas sa Balayan, Batangas noong Sabado.,Nasiraan umano ang bangka nang matanggal ang propeller nito sa layong 122 nautical miles ng Reed Bank na naging dahilan para ito ay matangay ng ma­lakas na hangin at alon patungo ng Dimilac Island sa Busuanga, Palawan.,May dalawang araw umanong nagpalutang-lutang sa dagat ang fishing boat hanggang mapadpad sila sa may Lubang Island, Occidental Mindoro hanggang ang kanilang bangka ay lumubog.,Kahapon ng umaga­ nang masagip naman ang mga mangingisda ng mga miyembro ng (PCG) na sakay BRP Tubbataha.,Dinala ang mga biktima sa Batangas Port at binigyan ng paunang lunas at atensyong medikal.",,
"Lalaki binigti, isinako",,"Binigti ng alambre saka isinilid sa sako ang bangkay ng hindi pa nakikilalang lalaki na inabandona sa madamong bahagi ng Bacoor Boulevard, Brgy. Molino 3, Bacoor City Cavite, dakong alas-tres ng mada­ling-araw kahapon.,Sa inisyal na imbestigasyon ng Bacoor Component Police Station, tinatayang nasa pagitan ng edad 30-40-anyos ang biktima, may taas na 5’6”, nakasuot ng maroon na kamiseta at 6 pocket na maong short.,Selyado ng packaging tape ang sakong pinaglagyan sa biktima, na hinihinalang pinatay sa ibang lugar at itinapon lang sa lungsod ng Bacoor upang iligaw ang imbestigasyon ng pulisya.,Pansamantalang inilagak sa Mesina Funeral Homes sa Las Piñas City ang labi ng biktima, habang hinihintay ang paglutang ng mga posibleng kaanak nito na puwedeng kumilala sa bangkay.",,
De Lima sa Berlin speech: Naging ‘war on the poor’ ang drug war,,"Dinala na ni Sen. Leila de Lima sa pandinig ng international community ang kinukuwestyon niyang ‘war on drugs’ ni Pangulong Rodrigo Duterte sa Pilipinas na nauuwi na sa giyera laban sa mahihirap.,“In the last five months, he has proven true his blood-soaked promise, at least to the extent that, by the Philippine National Police’s own statistics, we have now recorded a total of more than 6,095 deaths in connection with the Duterte administration’s so-called ‘War on Drugs’ which is turning out to be more of a “war on the poor”, while big-time drug lords have thus far been mostly allowed to evade justice,” ayon pa sa senadora.,Ang kanyang talum­pati ay binuksan ng lady solon sa mga katagang, “In May of this year, 16 million Filipinos elected a self-confessed serial killer as President.”,Tinukoy pa ng senadora sa kanyang talumpati ang pagbabalewala ni Pa­ngulong Duterte sa hinaing at sentimiyento ng mga biktima ng diktaturyal na rehimeng Marcos matapos na payagan umano nitong mailibing sa Libingan ng mga Bayani (LNMB) si dating Pangulong Ferdinand Marcos.,Hindi rin pinalagpas ni De Lima ang diumano’y kawalan ng pagpapaha­laga at paggalang sa mga kababaihan, lalo na sa mga tulad niya at ng iba pa na matapang na naninindigan at bumabatikos sa mga polisiya na sa tingin nila ay hindi tama.",,
May basis na ba para lusawin ang VFA?,,"Nag-usisa ang isang dating senador na siyang pangunahing may-akda ng Visiting Forces Agreement (VFA) kung may nilabag nang probisyon sa kasunduan para isulong ni Pangulong Rodrigo Duterte ang abrogation ng VFA.,Kinumpirma ni dating Senador Rodolfo Biazon, main author ng VFA, na may probisyon sa nasabing kasunduan para sa paglusaw nito kung may nilabag sa kasunduan ang Pilipinas o Estados Unidos.,“Kailangan may charges filed, violations committed,” paliwanag ni Biazon sa panayam ng Abante.,Nilinaw naman ng dating senador na hindi kasama sa ground ng abrogation ng VFA ang pagputol ng ayuda, tulad ng ginawang pagtigil sa pagbibigay ng aid ng Millennium Challenge Corporation (MCC) ng US.,“If the basis is ‘yung pagputol ng aid, hindi kasama ‘yun,” diin ni Biazon.,Si Biazon ang chairman ng Senate committee on national defense and security at isa sa tatlong principal sponsor na nagsulong sa ratipikasyon ng VFA sa Senado noong Mayo 1999. Ang dalawa pang principal sponsor ay ang yumaong senador na si Blas Ople at dating Senador Francisco Tatad.,Umabot sa 18 senador ang bumoto sa ratipikasyon nito habang 5 naman ang kontra.",,
“Patawad sa mga mapapatay pa namin!” — Bato,,"“Lord forgive me for what I am going to do. Lord forgive us for what we have done.”,Ito ang tinuran ni Philippine National Police (PNP) chief Director General Ronald dela Rosa matapos nitong ianunsyo na mahigit na sa 6,000-katao ang napapatay sa pinaigting na anti-drug operation ng pulisya.,Base sa talaan ng PNP, mahigit sa 2,000 drug suspects na ang napatay sa operasyon ng pulisya simula Hulyo 1 hanggang Disyembre 18, habang 4,000 naman ang napapatay sa pag-atake ng vigilante.,Iginiit ni Dela Rosa na kahit hindi kagustuhan ng pamahalaan na dumanak ang dugo, hindi pa rin nila maiwasan ang pagkakaroon ng napapatay dahil sa paglaban ng mga suspek.,“Hanggat nand’yan iyung problema, we will continue confronting the problem… We cannot guarantee na walang mamamatay dahil in every action, there is a corresponding reaction,” pahayag ni Dela Rosa.",,
"Nangaroling na 8-anyos, dinukot",,"Tinangay habang nangangaroling ang isang 8-anyos na lalaki noong nakalipas na Sabado sa Sampaloc, Maynila.,Blangko pa ang pulisya sa kinaroroonan ng biktimang si John Ren Manzano ng Algeciras St., sa Brgy, 450 Zone 45 sa Sampaloc, Maynila.,Ayon kay Aileen Cansino, ina ng biktima, alas-6:35 ng gabi nitong nakaraang Sabado nang mawalang parang bula ang biktima habang mag-isa umanong na­ngangaroling sa mga bahay-bahay malapit lamang sa kanilang lugar.,Isa sa kanyang kapitbahay na nangangaroling din ang nagsabing akay-akay ito ng hindi nila kilalang babae habang papalayo sa kanilang lugar.,Nagtungo naman sa tanggapan ng Manila Police District-Children and Women Protection Unit sa MPD-Headquarters kahapon si Cansino para i-report ang pagkawala ng kanyang anak.",,
"Pagkamatay ng CAAP officer, kwestiyunable",,"Nagsagawa ng im­bestigasyon ang Aircraft Accident Investigation and Inquiry Board (AAIIB) ng Civil Aviation Authority of the Philippines  (CAAP) tungkol sa napaulat na pagkamatay ng isang First Officer (FO) na naganap noong Sabado, December 17, 2016 sa Cebu Mactan Internatio­nal Airport (CMIA) na lulan ng Cebu Pacific flight 5J548 at galing ng Singapore patungong Cebu.,Base sa panguna­hing ulat na natanggap ng CAAP, ang Cebu Pacific 5J548 Singapore-Cebu ay lumapag na matiwasay sa CMIA dakong alas-nuwebe ng umaga makaraang mapansin ng pilot in-command  na si FO Margarito Auza Austria Jr., ay hindi na gumagalaw kaya napilitan itong tumawag ng medical assistance sa control tower.,Kaagad nagdispatsa ng CAAP’s AAIIB investigators sa pangu­nguna ni Harry Paradero at Rodrick Briones kahapon sa Cebu para ma­ngalap ng impormasyon at madetermina ang sanhi ng insidente.,Ang Cebu International Airport Authority [CIAA] ay kaagad na ina­sistehan ang CEB at ang FO ay isinugod sa Mactan Doctors Hospital para sa medical assistance kung saan idineklara itong dead on arrival.",,
"Christmas traffic pa more! Lahat ng holiday, walang coding",,"Lalong titindi ang trapik dahil sinuspinde ng Metropolitan Manila Development Authority (MMDA) at Inter-Agency Council on Traffic (IACT) ang Unified Vehicular Vo­lume Reduction Program (UVVRP) o Number Coding Scheme sa mga pa­ngunahing lansangan ng Metro Manila simula Disyembre 23 (bagama’t hindi ito holiday).,Sa abiso kahapon ng MMDA, suspendido ang pagpapatupad ng UVVRP o Number Coding para sa mga pribadong behikulo sa mga pangunahing lansangan ng Metro Manila ng Disyembre 23, 26 (special non-working holiday), 29, 30 (Rizal day), at Enero 2 (special non-working holiday).,Awtomatiko namang suspendido ang pagpapatupad ng Number Coding kapag holiday at walang coding kapag Sabado at Linggo.",,
Bakit ‘patience’?,,"Ipinaliwanag kahapon si Vice President Leni Robredo kung bakit ‘patience’ ang Christmas wish niya para kay Pa­ngulong Rodrigo Duterte.,Ayon kay Robredo, ang mas mahabang pasensya ang kailangan sa ngayon ni Pangulong Duterte sa harap na rin ng iba’t ibang mga opinyon sa ilang usapin na kinahaharap ng bansa.,Nilinaw ng Pangalawang Pangulo na umaasa siyang ang pagpuna ay ituring din ni Pa­ngulong Duterte na hindi ibig sabihin ay inaaway siya, bagkus ay pagpuna na ang pagnanais ay bigyan din ng sapat na atensyon ang mga bagay na kailangan ng atensyon.",,
AGUIRRE-JACK LAM LINK,,"Muling inilatag kahapon ni Justice Sec. Vitaliano Aguirre ang kwento kung bakit hindi mamatay-matay ang pagli-link sa kanya kay online gaming tycoon Jack Lam.,Isang bukas na kaalaman na umano ngayon ang tangkang panunuhol sa kanya ng kaalyado ni Lam na si dating P/Supt. Wally Sombero noong Nobyembre 26 sa Shangri-La sa The Fort, Bonifacio Global City.,Ayon kay Aguirre, kasama ni Sombero si Lam at naririnig pa nito nang sinasabi ng huli na kailangan nila ng ta­gapag-alaga (padrino) sa kanilang negosyo.,“He (Lam) must have heard Sombero asking me to be the padrino or taga pag-alaga of Jack Lam, which was not done in whispers when he asked me,” ayon kay Aguirre.,Alam umano ni Lam na tinatangka siyang suhulan ni Sombero para maging protektor sa kanyang casino operation.,Nabatid na aabot umano sa P100 milyon ang pay-off kada buwan sa online casino para mapa­natiling protektado ang operasyon nito at ibinibigay pa umano nito ang 1% ng kita ng casino sa kanya.,Gayunman, sinabi ni Aguirre na tinanggihan umano niya ang alok at sinabi umano niya na hindi niya kailangan ang pera at mas makabubuti na bayaran na lang niya ang mga hindi nabayarang buwis at saka mag-apply ng lisensya.,Kasabay nito, sinabi ni Aguirre na may mga grupo umano na intresado na mawala siya sa kanyang puwesto.,Gayunman, hindi idinetalye ni Aguirre ang pagkakilanlan ng mga taong gustong mapatalsik siya sa tungkulin pero ito umano ang mga indibiduwal na ang iba ay nasa pribado at sa gobyerno.,“May gusto talaga na kumuha ng puwesto ko. Alam ko kung sino ang ang nagpapakalat ng tsismis, meron sa government at meron din sa private sector. Gustung-gusto nila na matanggal ako kasi malaki ang nawawala sa kanila,” ayon kay Aguirre.,“Mahihirapan sila dahil full support at confidence ang Pangulo [sa akin],” dagdag pa ni Aguirre.",,
"Bank accounts sa Bilibid drug web, nasa NBI na",,"Hawak na ng N­atio­nal Bureau of Investigation (NBI) ang mga dokumento ng mga bank a­ccount mula sa A­nti Money Laundering Council (AMLC) kaugnay ng isinasagawang imbestigasyon sa kalakaran ng iligal na droga sa New Bilibid Prison (NBP).,Sinabi ni Justice Sec. Vitaliano Aguirre na noong Huwebes natanggap ng NBI ang mga dokumento. Nakarating naman ito sa kanyang tanggapan noon lamang Biyernes ng gabi kaya hindi pa siya nagkakaroon ng pagkakataon na mapag-aralan ang dokumento.,Gayunman, sa statement of account pa lang umano ng mga hinihinalang sangkot sa Bilibid Drug Trade kasama na umano ang kay Senador Leila de Lima sa ibi­nigay ng AMLC.,Laman umano ng mga nasabing dokumento ang transaksyon kabilang na ang pumasok na pera sa mga bank account.,Pero ang ‘analysis’ na naglalaman kung saang bank account galing ang mga deposito ay hindi pa kasama sa mga ibinibi­gay ng AMLC.",,
MRT naka-3 tirik,,"Umagang-umaga pa lamang ay marami nang mga mananakay ang naperwisyo at nainis matapos tatlong ulit na dumanas ng aberya ang biyahe ng Metro Rail Transit (MRT-3) nitong Lunes ng umaga.,Batay sa abiso sa Twitter, sinabi ng MRT-3, u­nang nagkaaberya ang isa sa kanilang mga tren dakong alas-6:41 ng umaga sa bahagi ng Ortigas station southbound bunsod ng technical problem.,Kaagad namang naibalik sa normal ang serbisyo ng tren dakong alas-6:44 ng umaga matapos na maisakay sa kasunod na tren ang mga naapektuhang pasahero.,Samantala, alas-10:22 naman ng umaga nang huminto ang isa pang tren ng MRT sa pagitan ng Buendia at Guadalupe station northbound dahil sa panibagong technical problem.,Tumagal ng anim na minuto bago madala sa Guadalupe station ang humintong tren at saka lamang napababa ang mga pasahero.,Pagsapit naman ng alas-10:31 ng umaga ay muling napilitang magbaba ng mga pasahero ang isa pang tren nito sa Guadalupe station dahil sa panibagong technical problem ngunit makalipas ang dalawang minuto ay naibalik din sa normal ang operasyon.,Dahil sa sunud-sunod na aberya humingi naman ng paumanhin ang pamunuan ng MRT-3 sa mga pasahero hinggil sa pagkakasira ng kanilang mga tren.",,
"Pumutok na Pasig cop, inasunto",,"Nahaharap ngayon sa kasong indiscriminate firing ang isang miyembro ng Eastern Police District (EPD) matapos paputukin nang walang habas ang kanyang baril kahapon ng madaling-araw sa Tondo, Maynila.,Ayon sa reklamo ni Anthony Tan, 25, encoder at taga-1120 La Torre St. Tondo, Maynila sa Manila Police District-Police Station 2, nakilala umano niya ang suspek na si PO1 Ronel Pantig, nakatalaga sa Pasig City Police Station at taga-1376 Rivera St. Tondo, Maynila.,Naganap umano ang insidente dakong ala-1:52 ng madaling-araw sa may panulukan ng A. Rivera at La Torre St., Tondo. Narekober naman sa pinangyarihan ng insidente ang pitong pirasong basyo ng 9mm na baril.,Sa record ng CCTV, dumating umano sa lugar ang pulis na nakasakay sa motorsiklo kasama ang kanyang girlfriend kasunod noon ay binunot nito ang kanyang baril, nagpaputok ng sunud-sunod at saka umalis.,Ayon sa reklamo ni Anthony, tinamaan umano ng ligaw na bala ang kanyang kuwarto na nasa ika-2 palapag at katabi ng bahay ng suspek.,Ini-refer naman ng MPD-PS 2 sa MPD-Gene­ral Assignment and Investigation Section ang pagsasampa ng reklamo laban sa suspek.",,
3 pari sibak sa sex case,,"Tatlong pari ang napatunayang sangkot sa pang-aabuso sa mga menor-de-edad sa bansang El Salvador.,Ayon sa Vatican, guilty ang inihatol ng Vatican ecclesiastical trial at sinuspendi ang pagiging pari ng mga akusado.,Sinabi ni Archbishop Jose Luis Escobar ng San Salvador na pinaalis sa kanilang posisyon ang mga akusadong sina Francisco Galvez, Antonio Molina at Jesus Delgado, ang biographer at dating secretary ng pinaslang na si Archbishop Oscar Arnulfo Romero, matapos ang criminal trial na ginawa sa Vatican kung saan napatunayan na responsable ang mga ito sa kasong pang-aabusong seksuwal na nangyari sa pagitan noong 1980 at 2000.",,
"DOJ off’l, abswelto sa Ombudsman",,"Inabsuwelto ng Office of the Ombudsman sa kasong administratibo si Senior Deputy State Prosecutor Severino H. Gaña, Jr. ng Department of Justice (DOJ) na isinampa ng isang litigant noong 2012.,Base sa 7-pahinang desisyon na sinulat ni Graft Investigation & Prosecution Officer II Fatima Kristine J. Franco-Ilao at inaprubahan ni Ombudsman Conchita Carpio Morales, ibinasura ng anti-graft office ang reklamong grave misconduct at conduct prejudicial to the best interest of the service ng isang Nuriza Jr. G. Abeja laban kay Gaña.,Nabatid na si dating Justice Secretary at nga­yon ay Senador Leila De Lima ang nanggipit mismo kay Gaña sa pamamagitan ng pagsasampa ng kaso ang pagsuspendi sa kanya sa puwesto sa kabila ng kawalan ng ebidensiya.,“This Office finds no substantial evidence to demonstrate respondent’s use or misuse of authority, or transgression of some established rule of law nor a showing that respondent’s actions in the context they were made tarnished the image and integrity of his public service,” saad sa pasya ng Ombudsman.,Ang kaso laban kay Gaña ay nag-ugat sa administrative complaint ni Abeja na may kasong adultery sa Prosecutor’s Office ng Makati City.,Sa desisyon ng Ombudsman na may petsang November 25, 2016, binigyang bigat ni Ombudsman Morales ang pahayag ni Gaña na wala siyang kinalaman sa mga transaksyon nina Abeja at isang Mutya Santiago-Tobes.",,
P90M cocaine huli sa Albay,," — Labingwalong kilo ng high grade cocaine na nagkakahalaga ng P90 milyon ang nalambat ng dalawang mangingisda sa karagatan sakop ng Brgy. Sogod sa bayan ng Tiwi, Albay ayon sa opisyal ng PNP Bicol kahapon.,Sa isinagawang press conference kamakalawa ng gabi sa Police Regional Office (PRO) 5, sinabi ng Bicol PNP Regional Director chief Supt. Melvin Buenafe, 18 bricks na cocaine na nasa isang kilo kada brick at may hala­gang P5 kada isa ang nakuha ng dalawang mangi­ngisda na nakilalang sina Manuel Comota at Razel Bragais dakong alas-10:30 ng umaga.,Nang makita ng mga mangingisda na pulbos ang laman ng mga kahon ay agad nila itong ipinagbigay alam sa pulisya na agad siniyasat at positibong high grade cocaine ang mga nasabing droga.,Sinabi pa ni Buenafe na ang mga nasabing bricks ng cocaine ay naka­balot sa fish net at posibleng nakalas ang mga ito sa pagkakatali dahilan upang anurin ito ng mala­kas na alon at magluta­ngan sa dagat kung saan ito nakita ng dalawang mangingisda.,Hindi rin inaalis ng kapulisan na posibleng sa dagat na ang ginagawang transaksyon ng mga iligal na droga ng mga drug lords dahil sa pinaigting na kampanya ng pamahalaan laban sa pagsugpo ng droga sa bansa.,Matatandaan noong taong 2009 ay kaparehong mga naka-bricks na cocaine rin ang natagpuan ng mga mangingisda sa karagatan ng Samar kaya inaalam pa kung iisa lang ang grupong gumawa nito.,Sa ngayon ay patuloy ang ginagawang imbestigasyon ng pulisya upang mabatid kung saan nagmula ang mga nakuhang cocaine habang dinala naman sa PNP crime laboratory ang mga nakumpiskang iligal an droga.",,
,,"Patay ang lahat ng pasahero at crew ng isang Indonesian military plane makaraang bumagsak ito sa isang bundok sa bansang Indonesia.,Ayon sa ulat, posibleng dahil sa masamang panahon kung kaya’t bumagsak ang Indonesian military Hercules C-130 transport plane sakay ang 10 pasahero at tatlong piloto.,Sinasabing may dalang 12 toneladang pagkain at semento ang nasabing eroplano na lumipad mula sa Timika patungo sa bulubunduking lugar ng Wamena kung saan ilang minuto matapos nitong lumipad ay naiulat na bumagsak ito.,Binanggit ni deputy air force chief of staff Hadiyan Sumintaatmadja na hindi pa tukoy kung bumangga ang eroplano sa bundok.,Ang Hercules C-130 transport plane ay binili ng Indonesian military mula sa Australia noong 1980s.,Ito ang ikatlong pagkakataon na may bumagsak na eroplano sa Indonesia sa loob lamang ng isang buwan.",,
"Daga, black bug nameste sa N. Cotabato",,"Dahil sa lawak ng pinsala sa mga pana­nim bunsod ng pamemeste ng mga daga at black bug, isinailalim na sa state of cala­mity ang bayan ng K­abacan, sa North Cotabato.,Napag-alaman na siyam na b­arangay sa naturang bayan ang apektado ng pamemeste kung saan umabot sa P11.4 milyon ang danyos sa agricultural crops sa 500 ektaryang lupain.,Bunsod nito, umabot na sa 491 na magsasaka ang nahihirapan sa ngayon kung paano sila makakabawi sa kanilang nasirang mga pananim.",,
Desisyon N. Ecija scam inaasahan,," — Umaasa si Mayor Arvin Salonga na madedesisyunan sa unang bahagi ng 2017 ang ihinaing kaso kontra sa dating alkalde ng bayang ito, kasama ang 11 iba pa, may kaugnayan sa maanomalyang pagawing bayan na nagkakahalaga ng P140 milyon.,Kasama sa kinasuhan ng plunder, 3 counts ng malversation at pitong counts ng paglabag sa Republic Act 3019 o Anti-Graft and Corrupt Practices Act ay sina dating Mayor Antonino Lustre, dating bids and awards committee chairman Renato Bustamante; BAC members Julito Galang, Daisy Pili, Mercy Reyes at Constancia Salonga; Engineers Eloy Castillo, Michael Galang at Roberto Odulio; civilians Julito Semacio at kabiyak na si Maritta Semacio at si Pedro Perez ng private firm Papisss Inc.,Nag-ugat ang kaso sa reklamong ihinain sa Office of the Deputy Ombudsman for Luzon ni Mayor Salonga, na tumalo at lumamang lamang kay Lustre noong May elections ng 200 boto.",,
Pacquiao tinawag ni PDU30 na “next president”,,"Para kay Pangulong Rodrigo Duterte, si world champion at Sen. Manny Pacquiao na ang susunod na pangulo ng bansa.,Sinabi ito ni Pangulong Duterte sa 38th birthday celebration ni Pacquiao sa General Santos City.,“I ask permission from president-to-be Manny Pacquiao. Ako nagbitiw na ako ng salita… klaro na iyan,” pahayag ng Pangulo.,Nauna rito, sinabihan ng Pangulo ang Pambansang Kamao na huwag magbabago ng ugali.,“Sundan mo lang linya mo, at ganun lang ang ugali mo.. ‘yang style mo, stay humble, mababa ka lang,” anang Pangulo.,Ito ang pangalawang pagkakataon na inendorso ni Pangulong Duterte si Pacquiao. Ang una ay nang mag-courtesy call sa Malacañang ang boxing icon matapos manalo kay Jessie Vargas sa Las Vegas, Nevada noong Nobyembre 6 at hablutin ang WBO welterweight belt.,Ayon naman kay Pacquiao, masyado pang maaga para pag-usapan ang 2022 presidential elections.,Pero ayon kay political analyst Ramon Casiple, hindi rin dapat ikatuwa nang 100% ng kampo ni Pacquiao ang napakaagang paglantad sa ‘presidential ambition’ nito dahil maaari niyang sapitin ang mapait na kapalaran ni dating Vice President Jejomar Binay.,Kung mayroon umanong bentahe ay mayroon ding disadvantage ang napakaagang pronouncement na ito ni Pangulong Duterte para sa boksingerong senador.,Ang bentahe ng endorsement ng Pangulo, maagang papasok ang campaign fund sa bilyonaryong si Pacquiao at maaga rin itong maikakampanya ng Pangulo.,“Ang disadvantage: mapaghahandaan ng kalaban at maagang atake sa iyo,” ani Casiple.",,
DOJ boss sa BI extortion: ‘Di ko kargo ‘yan!,,"Iginiit ni Justice Secretary Vitaliano Aguirre II na hindi sa kanyang level ang ‘command responsibility’ sa nabuking na suhulan sa kabila na sa ilalim ng Department of Justice (DOJ) ang Bureau of Immigration (BI).,Kaya hindi ­umano siya dapat sisihin sa ­pagkakasangkot ng dala­wang Deputy Commissioners ng BI sa eskandalo ng nabuking na P50 milyong suhulan sa pagitan ng gaming tycoon na si Jack Lam.,Sinabi ni Aguirre, hindi dapat sa kanya ibunton ang lahat ng sisi dahil may sariling commissioner na namumuno sa BI.,Matatandaan na ini­rekomenda ni Aguirre kay Pangulong Rodrigo Duterte ang pagsibak sa pwesto kina Immigration Deputy Commissioners Al Argosino at Michael Robles matapos masangkot sa bribery scandal dahil ang Pangulo raw ang may kapangyarihan dito.,Sina Deputy Commissioner Michael Robles at Al ­Argosino ay boluntaryo namang nag-resign noong ­Biyernes ng gabi matapos maghain ng ­reklamo sa Office of the Ombudsman si retired police ge­neral ­Wally Sombero na umano’y nag-abot ng P30 ­milyon bilang suhol kapalit ng pagpapalaya sa 600 sa 1,316 na Chinese ­nationals na nagtatrabaho sa Fontano Leisure Parks and ­Casino sa Clark, ­Pampanga nang walang ­kaukulang mga dokumento.",,
"Isnaberong cabbie, isumbong sa FB, Twitter",,"Dahil sa lawak ng interaksyon o pakikilahok ng netizens sa lahat ng isyu, hinimok ng Land Transportation Franchising and Regulatory Board (LTFRB) ang publiko na idaan sa social media sa pamamagitan ng Facebook at Twitter feed ang sumbong sa mga isnabero at mga pasaway na taxi drivers.,Sa ilalim ng kampanyang ‘Oplan Isnabero’ ng LTFRB, mas mabilis na ang pagtanggap ng reklamo ng ahensya dahil sa #OplanIsnabero.,Kapag magbibigay ng impormasyon o reklamo, gamitin lamang ang hashtag OplanIsnabero (#OplanIsnabero) para direktang mababasa ito ng social media administrator ng LTFRB na nakatutok buong-araw.,Kailangan lang kumpletuhin ang impormasyon tulad ng plate number/body number ng taxi; pangalan ng taxi driver; inisyal na impormasyon ng complainant; lokasyon, oras at petsa ng pangyayari; at kung ano ang uri ng reklamo.,Sa mga hindi naman teki o walang social media account, puwedeng iparating ang reklamo, opinyon o suhestiyon sa LTFRB 24/7 hotline na 1342 o 0917-550-1342 at 0998-550-1342., Nakipag-ugnayan din ang ahensya sa lahat ng mall operators sa Metro Manila para maglatag ng serbisyong tutugon sa pagtaas ng demand ng taxi services lalo na habang papalapit ang Kapaskuhan at Bagong Taon.",,
Warning pa lang,,"Wala pang kasiguruhan kung itutuloy ni Pa­ngulong Rodrigo Duterte ang pagbuwag ng VFA o Visiting Forces Agreement sa pagitan ng Pilipinas at Estados Unidos.,Ito ang ginawang paglilinaw ni PCO Asst. Sec. Ana Maria Paz Banaag matapos magbabala si Pangulong Duterte nitong Sabado na bubuwagin niya ang VFA.,Ginawa ng Pangulo ang babala matapos na putulin ng Millenium Challenge Corporation ng US ang ibinibigay na ayuda sa bansa.,“It was a warning. It wasn’t something na… It wasn’t really something na the President said na he will revoke,” paliwanag ni Banaag.,Nauna rito, pinag-impake ni Pangulong Duterte ang US troops dahil para sa kanya ay “bye bye VFA” na.,“According to the Supreme Court, the VFA is… an Executive Agreement… hindi Treaty. So, start packing your things. and get out of my country,” ani Pangulong Duterte sa 38th birthday ni Sen. Manny Pacquiao.,“You want to come back here? You pay us. You want bases here? Pay us. Transaction tayo, pera-pera nalang tayo, mabuti pa,” dagdag pa nito.",,
"Driver’s license, pwede nang makuha",,"Simula ngayong araw, puwede nang makuha ang driver’s license card sa mga tanggapan ng Land Transportation Office (LTO).,Ayon sa abiso ng LTO, ipamimigay na nila ang halos 3 milyong backlog o mga plastic cards na hindi pa naibibigay sa mga nagbayad ng lisensya simula noong Enero ng taong ito.,Sa mga nag-apply ng lisensya simula January 2 hanggang October 15, 2016, maaari na itong kunin sa LTO offices simula ngayong araw ng Lunes hanggang Pebrero 2, 2017.,Paliwanag ni LTO Chief Edgar Galvante, nagawan nila ng paraan ang halos ay tatlong mil­yong backlog sa mga LTO plastic cards kung saan 700,000 sa mga ito ay mula sa Metro Manila.,Nilinaw din ni Galvante na walang extra charge o babayaran sa pagkuha ng backlog na drivers license card dahil bayad na ito sa resibo.",,
"‘Patawarin na ninyo ako, nagdusa na ako nang husto’",,"Ito ang pagsusumamo ng convicted murderer na si Rolito Go sa pamilya ni Eldon Maguan kasunod nang kautusan ng Supreme Court (SC) na palayain na ito matapos makabuno ng 20 taon at 8 buwan na sentensiya sa New Bilibid Prison (NBP).,Si Go ay nahatulan noong 1993 matapos mabaril sa ulo si Maguan noong 1991 dahil sa isang road rage incident.,Si Go ay kasaluku­yang nasa Metropolitan Medical Center dahil ginagamot ang kanyang sakit na stage 4 colon cancer.,Nalaman na pinuntahan na si Go ng mga opisyal mula sa Bureau of Corrections (BuCor) para iproseso ang pagpapalaya sa kanya.,Sinabi ni Go na hindi naman intensyunal ang nangyari at umaasa na tatanggapin na ng pamilya Maguan ang paghingi niya ng kapatawaran.,“`Yung sa akin, nagdusa na ako. Sana maunawaan nila ‘yung sitwasyon ko. Kasi actually, hindi lang naman ako ang nagsa-suffer pati pamilya ko, mga anak ko, sila nagsa-suffer dahil sa nangyari sa akin,” pahayag ni Go sa isang panayam ng Radyo Inquirer.,Samantala, sinabi ni Public Attorney’s Office (PAO) Chief Percida Acosta na suportado niya ang kautusan ng SC na pagpapalaya kay Go.,Ayon kay Acosta, sinunod lamang ng SC ang Revised Penal Code sa ginawang pagpapalaya kay Go.",,
Special permit sa provincial buses ngayong Pasko,,"Tiniyak ng Land transportation Franchising and Regulatory Board (LTFRB) na sasapat ang bilang ng mga provincial buses na magseserbisyo sa pagdagsa ng mga pasaherong uuwi sa probinsya para mag-Pasko at mag-Bagong Taon.,Ayon sa LTFRB, inihahanda na nila ang paglalabas ng mga special permit sa mga bus companies na nag-apply ng karagdagang biyahe simula Disyembre hanggang Enero 5 sa susunod na taon.,Taun-taon ginagawa ng ahensya ang pagbibigay ng special permit sa mga provincial buses upang ma-accommodate ang halos 100 porsiyentong pagdami ng mga pasahero tuwing Christmas season.,Samantala, makikipagpulong din ang grupong National Center for Commuters Safety and Protection (NCCSP) sa LTFRB upang plantsahin ang mga protocol at measures na dapat gawin para matiyak ang kaligtasan at kapaka­nan ng mga commuters.",,
WPS ISINUKO SA CHINA?,,"Isasantabi ni Pa­ngulong Rodrigo Duterte ang ruling ng UN Arbitral Tribunal na nagpapawalang-saysay sa pag-angkin ng China sa mga te­ritoryo sa West Phi­lippine Sea (WPS).,Ang rason ng Pa­ngulo ay ayaw niya anya itong ipatupad laban sa China.,Binanggit ng Pangulo ang pahayag nang usisain ito ng media nitong Sabado ng madaling-araw patungkol sa inilagay na anti-aircraft at anti-missile weapons ng China sa mga artipisyal na isla sa mga pinag-aagawang teritoryo.,“In the play of politics, now, I will set aside the arbitral ruling. I will not impose anything on China,” pahayag ni Pa­ngulong Duterte.,“Why? Because the politics here in Southeast Asia is changing. Like us now, separating or I will separate or I will demand that they go out of my country. What’s the use of keeping, hosting them when they think we are a bunch of criminals? Go, go out. If you do not believe in us, why deal with us? Son of a bitch,” dagdag na paliwanag ni Duterte.,Mistulang to the rescue ang naging papel ng China sa Pilipinas matapos na tablahin ng tulong ng US Millennium Challenge dahil sa isyu ng human rights at rule of law.,Kaya naman buong pagmamalaking sinabi ni Pangulong Duterte na hindi kailangan ng Pilipinas ang MCC development grant ng US dahil sa pangakong tulong ng China.,“China has the kindest soul of all and I understand that we have been stricken out of the Millennium Challenge, well good. I welcome it. Actually, in exchange of the 400 million. You think that you can cure the 4 million, rather? By the simply with these challenges of what? 400 million. I can …China has… you know, China communicated to us. They’re giving us 50 billion. So what do I need for America for? They do not look at us kindly,” pasaring ng Pangulo nang magtalumpati kahapon ng madaling-araw sa Davao International Airport pagdating mula sa state visit sa Cambodia at Singapore.,“We are not that desperate.”,Ito ang bahagi ng tugon ni Pangulong Rodrigo Duterte nang hingan ng pahayag ng media sa Singapore kaugnay sa pagtanggal ng US aid sa bansa sa ilalim ng Millennium Challenge Corporation (MCC).,“We’ll be glad to lose it… We will not go hungry. We will not go hungry without the American aid,”dagdag ng Pangulo sa  mawawalang $400 million halaga ng tulong mula sa MCC.,Binigyan-diin ng Pa­ngulo na sa gumagandang relasyon ng Pilipinas sa Russia at China ay hindi na kailangan ng Pilipinas ang tulong ng US.",,
"Anti-illegal logging ops, pinaigting sa ARMM",," — Pinuri ni Gov. ­Mujiv Hataman ng Autonomous Region in Muslim ­Mindanao ang pagkakakumpiska sa maraming mga troso na iligal na pinutol sa lalawigan ng Lanao del Sur at ipinag-utos nito ang malawakang kampanya ­laban dito.,“Tuluy-tuloy itong kampanya natin at hindi ­namin papayagan na makalbo ang kabundukan dahil sa illegal logging at itong operasyon ay sa lahat ng lalawigan sa ARMM,” ani Hataman.,Nakumpiska ng Department of Environment and Natural Resources (DENR) kamakalawa ang mahigit sa 28,000 board feet ng troso na tinatayang abot sa P1.4 milyon ang halaga sa tatlong sawmill lamang. Agad ding ipinasara ni DENR-ARMM Secretary Kahal Kedtag ang mga ito.,Naunang ipinag-utos ni Hataman ang total log ban at nakapaloob ito sa Executive Order No. 1 noong 2012 pa, ngunit sa kabila nito ay patuloy umano ang illegal logging sa lalawigan partikular sa watershed area.,Patuloy naman ang imbestigasyon sa Lanao del Sur upang mabatid kung bakit nagpapatuloy ang illegal logging doon.",,
Coastal highway mula Subic pa-Manila isinusulong,,"Aabot sa P3B kada araw ang nawawalang kita ng bansa dahil sa traffic kaya naman isinusulong ni Subic Bay Metropolitan Authority (SBMA) Chairman Martin Dino na buhayin at palakasin ang Subic Clark sa pamamagitan ng pagpapatayo ng 100km coastal highway simula Subic Bay patungo sa Port of Manila.,Ayon kay Dino kung maraming tanggapan ang maililipat sa Subic ay madi-decongest ang Metro Manila.,“The most viable and doable solution to the traffic congestion lies outside the metropolis,” pahayag ni Dino. Aniya, bagama’t gugugol ang pamahalaan ng P100B sa nasabing proyekto ay malaking kaginhawaan naman ito sa lahat at agad na mababawi ang nawawalang revenue kung masosolusyunan ang traffic.,“Construction of this project will be completed in 48 months and the project’s indicative cost is the equivalent of only 34 days of cumulative business losses resulting from Manila’s traffic congestion.” giit pa ni Dino.,Ang pagpapatayo ng coastal highway patungong SBMA ay suportado ni Transportation Secretary Art Tugade at nakatakda nilang iprisinta kay Pangulong Rodrigo Duterte na positibo rin silang aaprubahan dahil na rin sa bahagi ito ng kasunduan sa pagitan ng Philippine-China Framework of Cooperation.,Sa oras na makumpleto ang proyekto sa Subic ay dito na ililipat ang cargo transit kaya naman malaki ang kabawasan sa traffic dahil matatanggap na ang mga malalaking truck na bumibiyahe sa dalawang container terminal sa Port Area.",,
I DON’T NEED IT!,,"Walang dating kay Pangulong Rodrigo Duterte ang pagkakapasok ng kanyang pangalan sa “World’s Most Powerful People” ng Forbes Magazine kung saan ay naitala itong pang-70 at sa halip ay tinawag itong “corny”.,“Nakokornihan ako. I find it very corny. I do not even impose my leadership on the Filipino people,” pahayag ng Pangulo nang hingan ng reaksyon sa pagkakasama sa Forbes list sa ginanap na press conference kahapon ng madaling-araw sa Davao International Airport, pagdating mula sa state visit sa Singapore.,“I don’t need it, I’m not powerful. I’m just running a country,” dagdag pa nito.,Matatandaang napasama ang pangalan ni Duterte sa “world’s most powerful people” ng prestihiyosong Forbes Magazine ngayong buwan.,Bahagi ng profile ng Pangulo na nalathala sa magazine ay ang matapang na paghahayag nito ng saloobin, hindi man kumpirmado, gayundin ang madalas na pagkaka-headline ng kanyang mga pahayag.,Isa ring napansin ng Forbes Magazine ay ang pagtukoy ni PDU30 kay US President Barack Obama bilang ‘son of a whore’ bukod pa sa paggamit ng homophobic slurs sa kanyang kalaban sa pulitika.",,
Preso nanikip ang dibdib dedo,,"Apat na oras pang nakipaglaban kay kamatayan ang isang prison detainee ng Imus Component Police Station (CPS), makaraang isugod sa ospital dakong alas-10:00 ng umaga kamakalawa.,Batay sa nakalap na impormasyon sa Imus CPS, dumaing umano ang inmate na si Magtanggol Medinilla y Peliziano, 42-anyos, tubong Mindoro at residente ng Nia Road, Bucandala 1, Imus City, Cavite, na naninikip ang dibdib nito at nahihirapang huminga.,Agad siyang dinala sa Our Lady Of Pillar Hospital at pansamantalang na confine, subalit dakong alas-dos ng hapon nang manikip na naman ang dibdib ng inmate at tuluyan na itong binawian ng buhay.,Napag-alaman din na dinakip ang inmate nito lang nakalipas na Disyembre 14 bunsod sa kasong rape na isinampa laban sa kanya, kasalukuyan ng nasa Starlight Funeral Homes sa Dasmariñas City, ang labi ng nasawing inmate.",,
Drug personality binura sa listahan,,"Walang buhay na bumulagta ang isang 30-anyos na lalaki na aminadong dati umanong gumagamit ng iligal na droga at sumuko na sa Oplan Tokhang matapos na ito’y pagbabarilin ng hindi kilalang riding-in-tandem criminals sa Tagum City, Davao del Norte.,Ayon sa pulisya ng Tagum City, nakilala ang biktima na si Daniel Mendez, ng Brgy. Magugpo East ng nasabing lungsod .,Nangyari ang krimen dakong alas-5:40 kamakalawa ng hapon sa Purok Malinawon sa nabanggit na Brgy. nang tapatan umano ang biktima ng isang motorsiklo lulan ang dalawang suspek at basta nalang pinagbabaril ng armadong backrider.,Ayon naman sa naging pahayag ng Tagum City Police lumilitaw na ang biktima ay kabilang umano sa libu-libong mga drug personalities na mga sumuko sa mga awtoridad sa ilalim ng Oplan Tokhang.,Patuloy ang gtinagawang imbestigasyon ng mga awtoridad upang matukoy at maaretso ang mga salarin.",,
"Patong sa ulo ng ISIS leader, dinoble",,"Ginawa ng $25 milyon ng Estados Unidos ang patong sa ulo ng sinumang makakapagbigay ng impormasyon sa kinaroroonan ng Islamic State of Iraq and Syria (ISIS) leader na si Abu Bakr al-Baghdadi.,Nabatid na una nang nag-alok ng $10 milyon ang Amerika bilang reward sa ikahuhuli ni al-Baghdadi.,Sa ngayon kasi ay hindi pa malinaw ang kinaroroonan ng ISIS leader.,Base sa mga naunang intelligence report na natatanggap ng US, posible raw na nasa Mosul sa Iraq si al-Baghdadi.,Sa kabila nito pinaniniwalaan ng Estados Unidos na dahil sa pinaigting na airtrikes laban sa ISIS hindi mananatili si al-Baghdadi sa iisang lugar.",,
Iwasan ang Baclaran area,,"Para sa kaalaman ng publiko, inabisuhan ­kahapon ng Metropolitan Manila Development Authority (MMDA) ang mga motorista na iwasan ang area ng Baclaran dahil sa napakabigat na daloy ng trapiko rito.,Ayon sa MMDA ito ay bunsod nang pagtaas ng volume ng mga mamimili sa naturang lugar.,Nabatid sa MMDA, dahil buwan ng ­Kapaskuhan, dumagsa ang mga mamimili sa Baclaran kung kaya’t tumaas ang volume rito ng mga tao at ma­ging ­sasakyan.,Ito aniya ang dahilan kung bakit mabigat ang daloy ng trapiko sa naturang lugar na konektado sa EDSA at Roxas Boulevard.,Payo ng MMDA sa mga motorista, iwasan muna ngayong Kapaskuhan ang naturang mga lugar upang huwag maabala ang mga ito sa matinding trapik.,Gumamit na lamang ang mga motorista ng mga alternatibong ruta.,Nabatid, na araw-araw ay iniinda ng publiko ang matinding trapik sa mga pangunahing lansangan ng Metro Manila lalo na sa EDSA.",,
"Bong Go, ‘official bugaw’ ni Digong",,"Pabirong ipinakilala ni Pangulong Rodrigo Duterte si Special Assistant to the President Bong Go na kanyang ‘official bugaw’.,“Then you have Bong Go.  Ang official aide ko, pati official bugaw ko. Siya ‘yung tiga-traffic, siya ‘yung mamili kung sino ngayon, sino bukas, at iba pa,” natatawang pagpapakilala ni Duterte kay Go.,Agad namang nilinaw ni Duterte na nagbibiro at hindi seryoso ang naturang idiniga sa harapan ng Filipino community sa Singapore nitong Biyernes ng gabi.,“Live ba tayo? Hoy, makinig kayong taga-Pilipinas.  Storya lang ‘yan ha. Maniwala pala kayo,” bawi pa ng Presidente.",,
PDU30 pumatay para protektahan ang mga inosente,,"Nilinaw ni Pangulong Rodrigo Duterte na hindi siya basta-basta pumapatay nang walang kapararakan.,Ang paglilinaw ay ginawa ng Pangulo kasunod ng nauna nitong pahayag na may napatay siya noong siya ay mayor pa ng Davao City na kinondena na naman ng White House.,Depensa ni Pangulong Duterte nang magsalita kahapon ng madaling-araw sa Davao International Airport nang dumating mula sa apat na araw na state visit sa Cambodia at Singapore na isang insidente ng kanyang pamamaril ang nangyaring kidnapping noong 1988 na nauwi sa shootout.,“So, I might have hit them all or none at all. But the fact is I was there and I fired at them. It was a pure case of kidnapping. It happened during my first term in 1988,” paliwanag ng Pangulo.,Binigyan-diin ng Pa­ngulo na siya ay alkalde at hindi papayagang maapi ang mga sibilyan kaya hindi siya nagdalawang-isip na makipagbarilan.,Iginiit ng Pangulo na namaril siya para protektahan ang mga mamamayan at hindi siya isang diktador na pumapatay ng kalaban sa pulitika para lang manatili sa puwesto.",,
Ari-arian ni Jack Lam isi-sequester,,"Nakatakdang magpa­labas ng kautusan si Pangulong Rodrigo Duterte para i-sequester ang mga ari-arian ng gambling operator na si Jack Lam.,“Why? Because he cheated on us,” paliwanag ni Duterte sa gagawing pag-sequester sa mga properties ni Lam sa ginanap na press conference sa Davao International Airport kahapon ng madaling-araw.,“We were not able to determine how much we have lost (in taxes),” dagdag ng Pangulo.,Ibinunyag pa ng Pangulo na si Lam ay nag-o-operate gamit ang permit na inisyu ni dating Pangulong Corazon Aquino.,“P—–na, when you talk in public as if everyone is in your pocket. That’s why I ordered his arrest. Kung magsalita parang lahat nasa bulsa niya,” sabi pa ng Pangulo.,Ang pag-aresto kay Lam ay iniutos ng Pangulo kahit wala pang nakasampang kaso laban dito.,“I-detain mo sa pinakamabaho na presinto, ‘yung walang working… dun mo siya ilagay,” dagdag nito.,Sinabi pa ng Pangulo na nagpaabot ng intensyon si Lam na bumalik ng bansa.",,
‘Di natin kaya ang China sa WPS — Yasay,,"Tahasang sinabi ni Foreign Affairs Secretary Perfecto Yasay na walang magagawa sa kasalukuyan ang bansa para pigilin ang China sa isinasagawa nitong militarization at pagpapatayo ng mga permanenteng pasilidad sa  bahagi ng West Philippine Sea (WPS).,Napaulat na naglagay ng mga armas pandigma ang China sa itinayo nitong artificial islands sa South China Sea at ipinagtanggol ang kanilang  karapatan na isagawa ito.,Gayunpaman, nilinaw nito na ang nasabing usapin ay napagdesisyunan na ng arbitral tribunal at ang pagpapatupad nito ay ipupursige ng Pilipinas sa hinaharap.,Kaugnay nito, sinabi ng Department of National Defense (DND) na sakaling may katotohanan ito, nakababahala ang paglalagay ng China ng mga gamit pandigma sa WPS.,Sa ngayon ay bineberipika pa ng DND ang report kung kumpirmadong naglagay nga ng mga gamit pandigma ang China sa tinaguriang disputed islands, ayon kay  kay Defense Secretary Delfin Lorenza.",,
ROLITO GO PINALAYA!,,"Iniutos kahapon ng Korte Suprema ang agarang pagpapalaya sa kontrobersyal na ‘road rage’ murder convict na si Rolito Go na sinentensyahan ng habambuhay na pagkabilanggo o reclusion perpetua (40 taong pagkabilanggo).,Sa resolusyon ng 3rd Division ng Supreme Court (SC) na may petsang Nobyembre 28 at inilabas kahapon, nakasaad na, “You are hereby ordered to immediately release Rolito T. Go unless there are other causes for which he should be further detained, and to return this Order with the certificate of your proceedings within 5 days from notice hereof.”  Utos ito ni Associate Justice Presbitero Velasco Jr. sa Bureau of Corrections (BuCor) Director ng Muntinlupa.,Nakakulong si Go sa New Bilibid Prison (NBP) para bunuin ang parusa sa pagpaslang sa isang 25-anyos na engineering student na si Eldon Maguan noong 1991 dahil sa girian sa trapik.,Sinasabing pinasok ng kotse ni Go ang isang one-way na kalsada ng Wilson St. sa Greenhills, San Juan kung saan niya nakasalubong ang sasak­yan ni Maguan na siyang nasa tamang direksyon. Nagkasagutan ang dalawa at binaril ni Go ang estudyante na agad nitong ikinasawi.,Abril 1996 nang simulang bunuin ni Go ang sentensya na ibinaba noong Nobyembre 4, 1993., Sa inilabas na ruling ng SC, ibinasura nito ang petisyon ni dating BuCor Chief Rainier Cruz na kumuwestiyon sa pagpabor ng Muntinlupa Regional Trial Court (RTC) sa inihaing petition for the writ of habeas corpus ni Go.,Ang habeas corpus petition ni Go ay nag-ugat sa kanyang paniwala na ang kanyang sentensya ay natapos na noon pang Agosto 21, 2013.,Kinatigan ito ng SC at sinabi na kung ibabawas umano ang naipon niyang allowances para sa good conduct at kanyang ‘colonist status’ na iginawad sa kanya ng NBP Classification Board noon pang Hulyo 30, 2008 ay tama umano ang naging desisyon ng Muntinlupa RTC.,Sa kabila naman na tanging ang Pangulo lamang ng bansa ang may kapangyarihan na mag-commute ng sentensya ng isang bilanggo, may kapangyarihan naman ang Director of Prisons na mag-apruba ng good conduct allowance alinsunod sa Article 97 ng Revised Penal Code, ayon pa sa Korte Suprema.",,
Tulak na kapitan dinakma,,"Isang barangay captain na nasasangkot sa pagtutulak ng shabu ang nadakip ng operatiba ng Philippine Drug Enforcement Agency (PDEA) Region 3 makaraang makumpiskahan ng limang gramo ng shabu sa isinagawang buy-bust operation sa Brgy. Guyong, Sta. Maria, Bulacan kamakalawa.,Ang nasakoteng suspek ay nakilalang si Henry San Miguel, barangay captain ng Brgy. Mag-asawa Sapa, Sta. Maria na nakadetine ngayon sa Camp. Olivas, San Fernando City, Pampanga at nahaharap sa kasong pagbebenta ng droga makaraang makumpiskahan ng limang gramo ng shabu na nagkakahalaga ng P25,000.,Bandang alas-dos ng hapon nang ipasailalim sa buy-bust operation ng PDEA 3 operatives sa pangunguna ni Director Juvenal Azurin si brgy. captain San Miguel sa bahagi ng Brgy. Guyong, Sta. Maria matapos ang month-long surveillance operation at matapos tanggapin ang marked money ay kanila na itong dinampot at hindi na pumalag ang suspek.",,
Senglot swak sa kanal habang umiihi,,"Hinihinalang sumubsob at nabagok ang ulo ng umano’y isang lasing na lalaki, makaraang madiskubre ang bangkay nito pasado alas-otso kamakalawa ng gabi  na nahulog sa gilid ng irigasyon sa bayan ng Tanza, Cavite.,Kinilala ng Tanza Municipal Police Station ang biktimang si Senando Abueg y Pisares, 55-anyos ng Ciudad Verde, Brgy. Paradahan 1 sa nasabing bayan, na napag-alamang nakainom at nangangamoy alak ng iproseso ng SOCO Cavite.,Umihi umano ang biktima sa gilid ng tulay na sakop ng Trece Martires – Tanza Road, Brgy. Daang Amaya Uno at posibleng nakaramdam ng matinding pagkahilo na naging dahilan ng pagkasubasob nito sa lugar, at tuluyang binawian ng buhay.,Una ang inaakala ng marami na isang pugot na bangkay ang itinapon sa naturang lugar dahil hindi nakita ang ulo nito matapos na lumubog sa putikan sa naturang irigasyon.,Wala rin nakitang palatandaan ng foul play sa katawan ng biktima, dahil malinis ito at walang ebidensya ng anumang sugat o pasa sa buong katawan.",,
Relasyong PH-SG ile-level up,,"Positibo si Pangulong Rodrigo Duterte na ang relasyon ng Pilipinas at Singapore ay magle-level-up kasunod ng 2-araw na state visit sa nasabing bansa.,“I say tonight we can and should look forward to a future of greater mutually beneficial collaboration,” pahayag ng Pa­ngulo nang mag-toast sa state banquet na handog ni Singapore President Dr. Tony Tan Keng Yam nitong Huwebes sa Banquet Hall of Istana,  ang official residence at office ng Pangulo ng Singapore.,Binigyan-diin pa ni Duterte na layon ng kanyang pagbisita sa Singapore na i-renew at pagtibaying muli ang pagkakaibigan at kooperasyon ng dalawang bansa.,“Tonight, I say we are drawn even closer as partners and friends. We have reason to celebrate. We work closely on political issues, pursuing principled positions on the rule of law in the peaceful settlement of disputes,” bahagi ng talumpati ng Pangulo.",,
‘Year of the Rooster’ stamps isasalubong sa New Year,,"Nagpalabas ang Philippine Postal Corporation (PHLPost) ng pina­kabagong selyo tampok ang “Year of the Rooster” stamps bilang pagsalubong sa taong 2017.,Ayon sa PHLPost, ang rooster o tandang ay ika-10 sa 12 Chinese zodiacs na susundan ng Year of the Dog sa taong 2018.,Makikita sa selyo ang makukulay na larawan ng “rooster” o tandang na idinesenyo ng in-house graphic artist na si Rodine Teodoro.,Ayon sa kalendaryo ng mga Intsik, ang taong ipinanganak sa “Year of the Rooster” sa Chinese Zodiac animals ay mabait, tapat, masipag at laging nasa oras.,Nag-imprenta ang PHLPost ng 101,000 kopya ng selyo na may dalawang magkaibang disenyo na mabibili sa halagang P18 at P45 bawat isa.,Naglabas rin ang PHLPost ng 5,000 “limited” edition souvenir na kopya ng “Rooster Stamps” na may gold foil at special round perforation na mabibili sa halagang P200 bawat isa para sa mahihilig ma­ngolekta ng selyo.,Mabibili ang mga selyo at souvenir sheets simula Disyembre 2016 sa Post Shop, Central Post Office, Door 219, Liwasang Bonifacio, Manila at sa lahat ng area post offices sa bansa. Para sa karagdagang impormasyon, tumawag sa 527-01-08 o 527-01-32.",,
Kung walang tinatago ‘wag gipitin ang UN team,,"Kinalampag ni Sen. Leila de Lima ang administrasyong Duterte na huwag magpataw ng mabibigat na kondisyon sa fact-finding mission team na pinamumunuan ni UN Special Rapporteur on Extrajudicial Killings Dr. Agnes Callamard na siyang magsisiyasat sa serye ng pagpatay sa mga pinaghihinalaang drug offenders sa bansa.,Ayon sa senadora, mahalaga ang pagbisi­ta ng UN team dahil sa mala­king kuwestiyon ngayon ang war on drugs ng administrasyong Duterte kung saan may pagdududa kung nasusunod ang internationally acceptable standards on human rights at polisiya sa drug control.,“If the administration’s campaign on drugs is indeed in accordance with our Constitution, laws and international conventions, then there is no need to burden the UN sanctioned fact-finding mission with unreasonably onerous conditions,” hamon ng senadora sa administrasyon.",,
Trip lang: Mag-utol sugatan,,"Kapwa sugatan ang magkapatid na taxi dri­ver nang saksakin ang mga ito ng isang lalaking nang-trip sa kanila kahapon ng madaling-araw sa Muntinlupa City.,Patuloy na nilalapatan ng lunas sa Ospital ng Muntinlupa ang mga biktimang sina Pedro Canilo, 41, sanhi ng isang tama ng saksak sa dibdib at ang kapatid nitong si Jerry, 39, nagtamo naman ng saksak sa kamay, pawang naninirahan sa no. 41 Extension Ilaya St., Brgy. Alabang ng naturang lungsod.,Nagsasagawa naman ng manhunt operation ang mga awtoridad laban sa  tumakas na suspek na nakilalang si John Francisco, nasa hustong gulang, naninirahan sa P.E.D.H.S Brgy. Alabang nang nasabing lungsod.,Sa imbestigasyon nina SPO1 Mark Villa­nuac at PO3 Glen Quinay, ng Criminal Investigation Unit ng Muntinlupa City Police, naganap ang insidente alas-4:30 ng madaling-araw sa harapan ng Dimple Star terminal sa Alabang Road, Brgy. A­labang, Muntinlupa City.,Habang nagkakape si Pedro sa isang canteen nang biglang lumapit dito si Francisco at walang salitang sinaksak ito, nakita naman ito ni Jerry, dahilan upang awatin ang suspek subalit siya naman ang pinagbalingan.",,
PH nakiramay sa Turkey,,"Kinondena ng Pilipinas ang nangyaring pagpapasabog sa bansang Turkey na ikinasawi ng 44-katao na karamihan ay mga pulis.,Sa inilabas na kalatas ng Department of Foreign Affairs (DFA), nakikiramay ang Pilipinas sa mga naging biktima ng naturang pagsabog kasabay ng pahayag na kaisa nito ang Turkey sa paglaban sa terorismo.,Magugunitang noong nakalipas na Disyembre 10, nang dalawang magkasunod na pagsabog ang naitala sa central Istanbul na ikinasawi ng 44-katao kabilang ang 30 pulis at ikinasugat ng 166 iba pa.",,
2 eroplano nag-emergency landing,,"Dalawang pampasaherong eroplano ang nagsagawa ng emergency landing makaraang kapwa dumanas ng bird strike habang nasa ere sa northern Illinois.,Ayon sa ulat, unang nagsagawa ng emergency landing ang Flight 1671 na nanggaling sa Chicago Rockford International Airport patungong Punta Gorda, Florida nang ilang ibon ang sumalpok sa makina nito dahilan upang hindi na ito gumana pa.,Sakay nito ang 177 pasahero at anim na crew kung saan agad na nagdesisyon ang piloto nito na bumalik ang mag-emergency landing sa Rockford.,Samantala, isa pang eroplano ang nakaranas din ng bird strike sakay ang 164 pasahero at anim na crew members.,Nanggaling sa Chicago Midway International Airport ang Southwest Airlines Flight 105 at patungo sana sa McCarran International Airport sa Las Vegas nang masalubong ang maraming ibon kung kaya’t nag-emergency landing din.,Kapwa wala namang iniulat na nasaktan sa nasabing insidente at natuloy din ang biyahe ng mga ito.",,
"2 BI commissioners, kinasuhan ng graft ng tauhan ni Jack Lam",,"Kinasuhan kahapon sa Office of the Ombudsman ang dalawang opisyal ng Bureau of Immigration (BI) na tumanggap ng P50M suhol mula sa negosyanteng si Jack Lam kapalit ng pagpapalaya sa 600 Chinese national na iligal na nagtatrabaho sa Fontana Leisure Park and Casino sa Clark Pampanga.,Kasong paglabag sa Anti-Graft and Corrupt Practices Act ang ikinaso ni Wally Sombero, retired police general at middleman ni Lam laban sa mga BI officials na sina Immigration Deputy Commissioners Al Argosino at Michael Robles.,Sa kanyang reklamo iginiit ni Sombero na may sapat na ebidensya laban sa dalawa na tumanggap ng suhol matapos itong mahuli-cam habang tinatanggap ang suhol.,Matatandaan na una nang sinabi ni Ombudsman Conchita Carpio Morales na mas may hurisdiksyon ang Ombudsman sa reklamo laban sa mga BI officials sa halip na sa Department of Justice. Una na din iniutos ni Morales ang motu-proprio investigation sa kaso ng mga BI officials na una nang nagsauli sa DOJ ng P30M na natanggap nila sa negosyanteng si Lam.,Samantala, inilagay sa look out bulletin ni Justice Secretary Vitaliano Aguirre II bulletin sina Immigrations Deputy Commissioners Al Argosino at Michael Robles, dating Immigration Intelligence officials Charles Calima at Edward Chan at retired PSupt. Wally Sombero, matapos masangkot sa P50 mil­yon extortion scandal kay Jack Lam para sa pagpapalaya ng may 1,316 undocumented Chinese workers na naaresto sa Angeles, Clark ,Pampanga.,Inirekomenda na rin ni Aguirre kay Pangulong Rodrigo Duterte na masibak sina Argosino at Robles.",,
20 OFWs sa Saudi ipinatapon pabalik ng bansa,,"Ipinatapon pabalik ng Pilipinas ang 20 overseas Filipino workers (OFWs) matapos mahuling dalawa ang trabaho na mahigpit na ipinagbabawal sa bansang Saudi Arabia.,Ito ang kinumpirma ni Vice Consul Alex Estomo, pinuno ng Assistance to Nationals Section of the Philippine Consulate sa Saudi Arabia kung saan kasama rin sa mga nahuli ay mga Filipino na tumakas sa kanilang employers.,Sinasabing nagsagawa ng sorpresang pag-inspeksyon ang Saudi Ministry of Labor noong nakalipas na buwan ng Nobyembre sa isang massage parlor hindi kalayuan sa Philippine Consulate kung saan natuklasang iligal na nagtatrabaho ang ilang Filipino.,Isinasaayos na ng mga awtoridad ang ilang dokumento ng nasabing 20 OFWs para maipatapon pabalik sa Pilipinas ang mga ito.,Sinabi pa ni Estomo na dahil sa paglabag sa labor law ng KSA ng mga OFWs ay awtomatikong kanselado na ang end-of-service benefits ng mga ito.,“‘Yung iba sa mga nahuli ay may mga end-of-service benefits pa na dapat makuha galing sa kanilang kumpanya, lalo pa’t ang ilan ay mga lima at anim na taon nang nagtatrabaho sa Saudi Arabia. Pero dahil sa nilabag nila ang labor law ng Saudi, na-forfeit ang kanilang mga benepisyo,” paliwanag ni Estomo.,Idinagdag pa nito na seryoso ang gobyerno ng Saudi Arabia sa paglaban sa mga lumalabag sa itinatakdang labor laws nito kung kaya’t panawagan ng konsulado ng Pilipinas sa nasabing bansa na dapat na sumunod ang mga OFWs upang makaiwas sa pagkakakulong at maipatapon pabalik ng bansa.",,
‘Drug Queen of the South’ pinalaya,,"Makaraan ang mahi­git isang linggong pagsasailalim sa custodial investigation ng PNP-Anti-Illegal Drugs Group (AIDG), pinalaya at inilipat sa itinuturing na secured na lugar si Lovely Adam Impal, ang sina­sabing Drug Queen of the South na supplier ni Kerwin Espinosa.,Ayon kay PNP-AIDG chief, Sr. Supt. Albert Ferro, wala na ang presensya ni Impal sa PNP at kasama na nito ang kanyang pamilya sa isang mas ligtas na lugar.,“Unfortunately, wala siyang warrant of arrest at wala pong any case that was filed against her so wala po tayong authority o legal basis para siya ay i-detain. Siya ay boluntaryong nag-surrender kay Chief PNP at nirerespeto namin ‘yung kanyang pag-surrender,” dagdag pa ni Ferro.,Gayunman sinabi nito na si Impal ay ikinokonsiderang isa sa mga high-value drug personalities na kasing level ng napatay na drug lord na si Jaguar.,“Wala na po sya sa PNP-HQ at isa pa po, hindi po siya patay gaya ng mga kumalat na patay na si Lovely, wala pong katotohanan ‘yan, buhay po sya,” wika ni Ferro. “Wala na po siya dito sa Camp Crame. Ang alam namin she is with her family now.”,Isang linggong inilagay sa custodial investigation si Lovely matapos idawit ni Kerwin Espinosa ang kanyang pangalan na nagsusuplay umano ng iligal na droga noong Nobyembre 5,­ bago ito pinayagang ­umalis sa Camp Crame noong nakaraang linggo.,“Nung nag-surrender sa atin si Lovely ay nanghingi ng security para hindi siya mapahamak. ‘Yung request niya na ­ayaw niyang ma-interview, ayaw niyang ma-expose sa media kasi alam n’yo naman po baka may mangyari sa kanya and she is in a secured location now,” ani pa ni Ferro.,Sinabi ni Ferro na kung sino ang local police units na nag-facilitate sa surrender ni Lovely, siya ang nagpo-provide ng security ng nasabing drug queen pero tumanggi itong ipabatid ang lugar.",,
Isabela mayor nasawi sa aksidente,,"Nasawi ang alkalde ng Palanan, Isabela habang tatlo pa ang iniulat na sugatan nang mag-ala-pagong ang kanilang sinasakyan kamakalawa ng gabi sa Santiago City.,Matinding pinsala sa ulo ang tinamo ni Mayor Rondolfo Bernardo, Jr., 57, ng Palanan, Isabela na dahilan ng kamatayan nito habang nagtamo ng mga sugat, bugbog at bale ng buto sa katawan ang tatlo nitong kasamahan na sina Engr. Melito Casasola Jr, 39, Municipal Planning and Development Coordinator (MPDC) ng LGU-Palanan; Engr. Emerson Velarde, 46, MPDC naman ng Divilacan, Isabela at ang driver na si Rommel Donato Alvarez, 24, residente ng Woodcrest, Cauayan City.,Sa inisyal na imbestigasyon ni Supt. Genato Birung, ng Traffic Management Group, ng Santiago City Police Office (SCPO) sakay ng Toyota Fortuner na may plakang ZTY-898 na minamaneho ni Alvarez si Bernardo at dalawang iba pa nang sila ay maaksidente matapos mag-overtake nang hindi napansin ang kinukumpuning lansangan.,Sa bilis ng takbo, nahulog ang sasakyan sa isang butas dahilan ng pagputok ng gulong at bumaligtad ito ng limang metro mula sa pinangyarihan ng insidente saka sumadsad sa irigasyon.,Ayon kay Alvarez, hindi nito napansin ang kinukumpuning daan dahil sa kakulangan ng signages kaya nang mag-overtake ay hindi niya ito napansin at nawalan ng kontrol sa manibela nang pumutok ang gulong.,Napag-alaman na galing sa seminar na isinagawa ng DILG sa Metro Manila at pauwi na sana sa Cauayan City ang mga biktima nang maganap ang aksidente.",,
P.2M nakumpiska sa binatilyo,,"Tinatayang nasa P200,000 libong pisong halaga ng shabu ang nakumpiska ng mga pulis sa isang 15-anyos na batang lalaki sa Calamba, Laguna kamakalawa ng hapon.,Dakong alas-tres ng hapon nang  isagawa ang buy-bust operation laban kay ‘Faisal’ alyas Bata sa terminal  ng isang mall sa Brgy. Real, Calamba City at nakuha dito ang dalawang medium plastic sachet na naglalaman ng shabu at tumitimbang ng nasa 100 gramo.,Na-recover din dito ang anim na piraso ng 500 peso bill.,Nasa kustodiya ngayon ng Calamba Police ang suspek samantalang dinala na sa PNP Regional Crime Laboratory Office 4A (RCLO 4A), Camp Vicente Lim, Calamba City ang mga nakuhang ebidensya para sa drug at laboratory tests.,Inihahanda naman ang kaukulang kasong isasampa laban sa binatilyo.",,
Southern Leyte nilindol,,"Niyanig kahapon ng magnitude 4.1 na lindol ang bayan ng Saint Bernard sa Southern Leyte.,Sa earthquake bulletin ng Philippine Institute of Volcanology and Seismology (PHIVOLCS), natukoy ang sentro ng lindol sa layong siyam na kilometro sa Kanluran ng Saint Bernard at naramdaman ito bandang alas-12:28 ng hatinggabi.,Tectonic ang sanhi ng paglindol at may lalim lamang itong apat na kilometro kaya’t naramdaman ang may kalakasang paggalaw ng lupa.,Naitala ang Intensity 1 sa Palo, Leyte.,Sa hiwalay na insidente, tinamaan din ng lindol ang bayan ng Albuera, Leyte.,Tumama rito ang magnitude 3.3 lindol bandang alas-3:42 ng hapon.",,
Eiffel Tower nagpatay ng ilaw,,"Nagdilim ang sikat na Eiffel Tower sa Paris, France bilang pagpapakita ng suporta sa mga biktima ng giyera sa Aleppo, Syria.,Ayon sa tagapangasiwa ng tower, ang nasabing pagpatay ng ilaw ay dahil sa kautusan mismo ni Paris Mayor Anne Hidalgo para maipakita ang suporta sa Aleppo.,Sa inilabas na kalatas ng alkalde sinabi nito na isa rin itong paghihikayat sa international community na agad na gumawa ng hakbang para matulungan at masolusyunan ang nasabing kaguluhan.,Sinasabing Hulyo pa nang magsimulang dumami ang bilang ng mga residente ng Aleppo dahil sa nasabing kaguluhan.,Noong nakaraang buwan ay nagdesisyon ang Syrian Security Forces na lumusob sa Aleppo para mabawi ito sa kamay ng mga rebelde na apat na taon na nitong hawak ang lugar.,Tuluy-tuloy naman ang ginagawang evacuations sa ilang daang sibilyan mula sa eastern Aleppo sa Syria.",,
Bigyan ng pag-asa ang makasalanan — Tagle,,"“Hope for the poor, hope for the sinners, do not give up on them, do not give up on their lives. Every life has hope, every life has opportunity to be transformed, if only we believe, because the center of faith is not in the accomplishment of things, the center of faith is Jesus.”,Ito ang apela ni Manila Archbishop Luis Antonio Cardinal Tagle sa mga mananampalataya para sa mga makasalanan.,Sinabi ni Tagle na dapat na tularan ng lahat ang Panginoon na kailanman ay hindi sumuko sa mga makasalanan, tulad ni St. John The Baptist.,Aniya, ang isang mabuting mananampa­latayang Kristiyano ay nagbibigay ng pag-asa sa mga nawalan ng pag-asa, mga kinalimutan ng lipunan, mga inabandona ng magulang, mga nalulong sa masamang bisyo, mga kapus-palad at mga kriminal.,Iginiit pa ng kardinal na kapag may buhay ay may pag-asa at may pagkakataong magbagong-buhay dahil ang sentro ng buhay ay si Hesus.,Itinuturing naman ng kardinal na kabaligtaran ng ehemplo at pag-asang hatid ng Panginoong Hesukristo ang pagkitil ng buhay dahil ito ay “act of hopelessness and despair” dahil ang taong may pag-asa ay hindi pumapatay ng kapwa tao.",,
86% ‘happy’ pa rin sa demokrasya,,"Patuloy na nararamdaman ng sambayanang Filipino ang demokrasya sa bansa sa kabila ng alegasyong pagsunod ni Pangulong Rodrigo Duterte sa yapak ni da­ting Pangulong Ferdinand Marcos na nagdeklara ng Martial Law.,Matibay na pruweba rito, ayon kay Presidential Communications Secretary Martin Andanar, ay ang resulta ng third quarter survey ng Social Weather Station (SWS) na nagsasabing 86% ng mga Pinoy ay satisfied sa tinatamasang demokrasya.,“The Third Quarter 2016 Social Weather Stations (SWS) survey showing that 86% of Filipinos are satisfied with how democracy works is a testament to the appreciation of freedom-loving Filipinos on our democratic way of life,” pahayag ni Andanar.,Sa katunayan, sinabi pa ni Andanar na higit pang pinagtitibay ng administrasyong Duterte ang demokrasya sa bansa.,Hinggil naman sa ipinunto ni Sen. Panfilo ‘Ping’ Lacson na ang da­ting halos ‘zero’ percent na ayaw sa Pangulo at sa mga desisyon nito ay unti-unting umaangat sang-ayon sa survey, sinabi ni Andanar na malaya naman ang lahat na magpahayag ng saloobin.,“‘Yung mga detractors naman alam naman natin na mayroon tayong kalayaan sa bansa natin, freedom of speech. We have our own opinions,” pahayag ni Andanar sa panayam ng media sa Singapore kung saan kasama ito sa delegasyon ng Pa­ngulo kaugnay sa state visit nito sa nasabing bansa.,Aminado naman si Andanar na hindi naman lahat ng Filipino ay ura-uradang mapapaniwala sa lahat ng ginagawa ng gobyerno, mayroon din aniya talagang kokontra.",,
"Popularidad ni Digong, padausdos — Lacson",,"Napanatili ni Pangulong Rodrigo Duterte ang kanyang “very good” net public satisfaction rating, base sa fourth quarter survey ng Social Weather Stations (SWS).,Alinsunod sa resulta ng survey ng SWS, ang satisfaction rating ng Pa­ngulo ay naitala sa +63, bumagsak ng isang puntos mula sa dating +64 nu’ng nakaraang Setyembre, taong kasalukuyan.,Pero babala ni Sen. Panfilo Lacson, hindi malayong bumagsak ang popularidad na tinatamasa pa rin ng Pangulo kung hindi ito mag-a-adjust, partikular sa kawalang ingat sa mga pananalita, mga kontrobersyal na polisiya at ilang desisyon.,Ayon kay Lacson, hindi dapat magkumpiyansa ang Pangulo sa nakuhang mataas na rating bagkus ay kailangan niyang mag-adjust dahil lumalaki na ang bilang ng kumokontra sa kanya.,“Before I remember parang 2% lang ang ayaw sa kanya, 8% undecided pa, parang walang against. But then now, medyo lumaki na, sa Mindanao, nag-dip na siya ng 11 points. They should be watchful and they should adjust,” payo ni Lacson.,“Ito ang time na dapat siya ang mag-adjust sa mga pronouncements sa mga ginagawa. Otherwise baka magtuluy-tuloy ang dip ng trust and approval sa kanya ng mga Pilipino. Then he may have a serious problem,” dugtong pa nito.,Lumabas rin sa pinakahuling survey na 51% ng mga respondents ay naniniwalang makakaapekto sa international standing ng bansa ang madalas na pagbatikos ng Pangulo sa mga foreign officials. Nasa 33% ang hindi naniniwala habang 17% ang undecided.,Karamihan naman sa mga taga-Mindanao ang nababahala sa pabagu-bagong posisyon ng Pangulo o katumbas ng “strong” +25, Balance Luzon, “moderate” +18; Metro Manila, “moderate” +18 at Visayas, “moderate” +12.",,
Saludo sa 5 bayaning bumbero,,"Pinarangalan ng Department of the Interior and Local Government (DILG) ang limang bayaning bumbero na nagligtas sa buhay ng anim na tao, kabilang ang isang-taong gulang na sanggol na na-trap sa nasusunog na 12-storey condominium sa Quezon City.,Mismong si DILG Secretary Mike Sueno ang nagsabit ng Medalya ng Kabayanihan kina SFO1 Florencio B. Asonza, Jr., SFO1 Ernesto B. Belecarpio III, SFO1 Carmelo E. Eugenio, FO3 Bill I. Astudillo at FO2 Christopher N. Gaor na pawang kasapi ng Special Rescue Unit (SRU) ng BFP-National Capital Region (NCR).,Kabilang ang lima sa mga kinilala sa paglilingkod sa katatapos lang na 43rd Fire Service Recognition Day na ginanap sa UP Bahay ng Alumni in Quezon City.",,
"Perang pirmado ni PDU30, ilalabas na",,"Nakahanda nang ipagamit sa publiko ang unan­g batch ng New Generation Currency Banknotes na may lagda ni Pangulong Rodrigo Duterte.,Ayon sa Bangko Sentral ng Pilipinas (BSP), ang mga banknote ay iisyu sa mga awtorisadong agent banks kapag naaprubahan at nakumpleto na ang proseso.,Kaugnay nito, muli ring ipinaalala ng BSP na simula sa Enero 1, 2017 ay wala nang ha­laga ang New Design Series (NDS) o lumang banknotes.,Ibig sabihin, ang mga NDS banknote ay hindi na maaring tanggaping kabayaran sa alinmang transaksyon simula sa susunod na taon.,Nagtakda naman ng bagong deadline ang BSP para sa pagpapalit ng NDS banknotes.,Ang mga lumang banknote na idineposito sa mga awtorisadong agent bank bago o pagsapit ng Disyembre 31, 2016, pati na iyong mga naimbentaryo sa mga office of the treasurer ng mga lokal na pamahalaan bago ang nasabing petsa ay maaaring ipalit hanggang Marso 31, 2017.",,
"Mga bawal na paputok, tinukoy ng DILG",,"Pinaalalahanan ng Department of the Interior and Local Government (DILG) ang Pambansang Kapulisan, Local Government Units (LGUs), Bureau of Fire Protection (BFP) at iba pang law enforcement agencies na tiyakin ang ligtas na selebrasyon ng Pasko at Bagong Taon.,Kaugnay sa plano ni Pangulong Rodrigo Duterte na magpatupad ng nationwide firecracker ban, naglabas ng memorandum si DILG Secretary Mike Sueno para atasan ang mga local executives at Philippine National Police (PNP) na paigtingin ang paghuli sa mga nagbebenta ng iligal na paputok.,Sa ilalim ng Memorandum Circular No. 2016-176, magkakatuwang ang PNP, BFP at LGUs sa pagtitiyak na walang mapipinsala ng paputok, ligaw na bala, sunog at iba pang firecracker related incidents ngayong Kapaskuhan.,Pinatututukan ni Sueno ang mahigpit na pagbabawal sa mga malalakas na paputok tulad ng Atomic big, Trianggulo, Super Lolo, Giant Whistle Bomb at iba pang firecrackers na lalagpas sa 0.2 grams ang ginamit na pulbura.,Pinagbabawal din ng DILG ang paggamit ng iba pang uri ng mapanganib na paputok tulad ng ‘boga’ o improvised canon na lubhang mapaminsala.",,
‘Show of force’ vs Duterte sa Dec. 26,,"Nanawagan ang Communist Party of the Philippines (CPP) sa lahat ng anak ng bayan na lumahok sa isang ‘aklasang-bayan’ laban para singilin ang paulit-ulit na pagtalikod ni Pangulong Rodrigo Duterte sa kanyang mga pangako na protektahan ang interes ng maralitang Filipino.,Sa inilabas na pahayag ng CPP sa pamamagitan ng Philippine Revolution Web Central (PRWC), itinakda ng komunistang grupo ang show of force sa Disyembre 26 kasabay ng selebrasyon ng ika-48 anibersaryo ng pagkakatatag ng CPP/New People’s Army (CPP/NPA).,“The Communist Party of the Philippines (CPP) calls on the Filipino people to manifest their indignation over the Duterte regime’s failure to fulfill its peace vows. The Party calls for peace rallies nationwide on December 26 to demonstrate the Filipino people’s unity for a just and lasting peace to coincide with the celebration of the Party’s 48th anniversary,” pahayag ng grupo.,Magkakaroon din umano ng national assembly ang CPP/NPA sa kanilang guerilla zone sa Davao City na sasabayan ng nationwide simultaneous mass demonstration sa lahat ng balwarte ng mga komunista at mga revolutionary areas.",,
Galit sa corrupt? ‘Di nga!,,"Naghahanap ng pruweba si Sen. Panfilo Lacson kay Pangulong Rodrigo Duterte sa mga pahayag nito na “galit ako sa corrupt” at ang pinakamalaking hamon ng senador ay i-veto ng Pangulo ang mga nakasiksik na pork barrel fund sa P3.35 trilyong 2017 national budget.,Kung hindi ito gagawin ni Pangulong Duterte, nagbabala si Lacson na ipepetisyon niya sa Supreme Court (SC) ang pork barrel fund sa panukalang budget sakaling mapirmahan na ito ng Pangulo at maging General Appropriations Act (GAA) of 2017.,Aniya, hindi lang P3 bilyong pork barrel fund ang nakasiksik sa budget ng Department of Public Works and Highways (DPWH), sa Autonomous Region in Muslim Mindanao (ARMM), kundi ilang daang bilyong piso ang nakakalat sa iba’t ibang ahensya ng gobyerno.,Agad namang pinalagan ni House appropriations committee chairman Rep. Karlo Nograles ang alegasyon ni Lacson kung saan sinabi nito na ni­rerespeto niya ang senador pero mali umano ang kanyang impormasyon dahil walang nakasiksik na ‘pork’ sa naipasang budget ng susunod na taon.",,
EJK: BIG BANG VS PDU30!,,"Kumbinsido si Magdalo Partylist Rep. Gary Alejano na may koneksyon ang nangyayaring extrajudicial killings (EJK) sa mga binibitiwang pahayag ni Pangulong Rodrigo Duterte at nakasisiguro siyang darating din ang panahon na sasabog ito.,“Kung walang nangyayaring patayan sa ground siguro masasabi natin na baka nagbibiro lang si Pangulong Duterte but there’s so much killing happening and that means there’s a connection between the killing. It’s matter of time. Sasabog ito,” ani Alejano.,Inamin ni Alejano na maraming impormasyon ang kanilang natatanggap na ang patayan ay pera-pera lamang, ang nasabing impormasyon umano ay galing pa mismo sa Philippine National Police (PNP).,“Ang naririnig natin ay pera-pera lang. Ang bawat patay ay may bayad. Hindi na para to cleanse the society ang trabaho ng PNP kundi pagpatay na,” pagbubunyag ng solon.,Sinabi ni Alejano na ang impormasyong ganito ang batayan para hindi dapat itigil ang imbestigasyon sa extrajudicial killings lalo at may mga personalidad na iniuugnay rito.,Samantala, iniulat kahapon ni Foreign Affairs Sec. Perfecto Yasay na hindi na matutuloy ang pagtungo sa Pilipinas ng United Nations (UN) special rapporteur on extrajudicial killings para mag-imbestiga sa libu-libong ‘bulagtaan’ sa bansa.,Ito ay dahil tumanggi umano si special rapporteur Agnes Callamard na tanggapin ang mga kondisyong inilatag ni Pangulong Duterte. Isa rito ay ang pagkakaroon ng isang public debate para mabigyan din ng pagkakataon ang Pangulo na makapagtanong kay Callamard.,Kahapon ay hinamon naman ni Sen. Richard Gordon, chairman ng Senate committee on justice and human rights, ang sinumang pumapalag at bumabatikos sa inilabas na 100-pahinang report ng kanyang komite ukol sa EJK inquiry na maglabas ng mga ebidensya laban sa gobyerno para patunayang state-sponsored o inisyatibo ng pamahalaan ang nangyayaring bulagtaan.",,
Army camp nilusob ng BIFF,," — Inatake ng Bangsamoro Islamic Freedom Fighters (BIFF) ang isang kampo ng Philippine Army (PA) sa bayan ng Guindulu­ngan sa lalawigan ng ­Maguindanao sa Muslim autonomous region sa Mindanao.,Tinatayang nasa limang dosenang mga rebelde ang sumugod sa kampo ng 19th Infantry Battalion sa Barangay Bagan na kung saan ay nauwi sa matinding labanan ang atake kamakalawa ng gabi.,Walang inulat na sugatan o nasawi sa mag­kabilang panig, ngunit ito na ang ikalawang pagkakataon na nilusob ng BIFF ang nasabing kampo sa nakalipas na mga araw. Nabatid na target ng mga rebelde na makubkob ang naturang kampo, ngunit bigo na naman ito.,Sinamantala rin umano ng BIFF ang away ng dalawang commander ng Moro Islamic Liberation Front (MILF) sa naturang lugar upang lusubin ang kampo dahil ilang grupo ng sundalo ang ipinadala ng militar upang pigilan ang sagupaan ng magkaaway na lider ng MILF na sina Commander Alud at Commander Jack Tuaba.,Tatlong katao na mga tauhan ni Tuaba ang su­gatan sa naturang sagupaan ng mga MILF commanders na nag-aaway dahil sa lupain at kontrol sa naturang ba­yan. Walang pahayag ang liderato ng MILF sa naturang away.",,
"DE LIMA, TANGA! — ALVAREZ",,"Tahasang tinawag kahapon ni House Speaker Pantaleon Alvarez na sinungaling at tanga si Sen. Leila de Lima sa paha­yag nito na ‘impeachable offense’ ang lantarang pagbibida ni Pangulong Rodrigo Duterte na siya mismo ay nanghahanting at pumapatay ng mga kriminal noong alkalde pa siya ng Davao City.,“Hindi lang s’ya sinungaling tanga din pala. You cannot just impeach an official for mere words you have to prove the offense. What if the President will say ‘I was just joking’,” anang text message ni Alvarez bilang sagot sa mga mamamahayag sa Kongreso na humingi ng komento sa kanya ukol sa bantang impeachment ni De Lima laban sa Pangulo.,Maging si House majority leader Rodolfo Fariñas ay nagsabing walang basehan ang banta ng senadora.,“The President said that such happened when he was a mayor patrolling the streets of Davao to keep them drug or crime free,” punto ni Fariñas.,Paliwanag ng kongresista, maaari lamang na ma-impeach si Pangulong Duterte sa mga paglabag sa batas na ginawa nito habang nanunungkulan bilang Pangulo na ng bansa at hindi sa mga nagdaang panahon.,Binanggit pa ni Fariñas na noong Human Rights commissioner at Justice secretary si De Lima ay inimbestigahan na nito ang pagkakasangkot ni Duterte bilang alkalde sa mga patayan sa Davao subalit wala namang napatunayan sa mga ito at patunay ay ang kabiguan ni De Lima na kasuhan ang Pangulo noon.,Sa panig naman ni Sen. Panfilo Lacson, balewala ang anumang pag-amin ng Pangulo sa sinasabing pamamaslang kung walang marerekober na bangkay na tutugma sa mga sirkumstansyang nakapaloob sa kwento.,“Ewan ko. Kasi may guideline sa impeachment, ano mga basis. First, sa sinabi niyang he killed somebody, wala namang details sino ‘yan? Maski halimbawa ordinary tao may sinabing may pinatay ako, walang corpus delicti. Nasaan ang pinatay?” paliwanag ni Lacson.,Ang kontrobersyal na pahayag ng Pangulo na lumikha ng pagkabahala ay nagsasaad ng ganitong mga kataga, “In Davao I used to do it personally. Just to show to the policemen that if I can do it, why can’t you?”,Si De Lima ay kasalukuyang dumadalo bilang delegado sa 5-araw na pagtitipon sa Berlin, Germany para sa Annual Conference on Cultural Diplomacy (ACCD).,Dito ay bitbit ni De Lima ang usapin ng human rights violations sa Pilipinas, partikular ang extrajudicial killings (EJK).,Noong Martes ay pinarangalan sa Estados Unidos si De Lima bilang isa sa 100 Foreign Policy Global Thinkers of 2016, kahilera sina UN Sec. Gen. Ban Ki-Moon, dating US State Department Sec. Hillary Clinton, Canadian Prime Minister Justin Trudeau at iba pa.",,
5 huli sa illegal firecrackers,,"Limang katao kabilang ang dalawang menor-de-edad ang dinakip ng Sta. Maria police makaraang mahuli ang mga ito sa akto habang gumagawa ng paputok sa isang bakanteng bahay sa Brgy. Pulong-Buhangin, Sta. Maria, Bulacan kamakalawa ng hapon.,Kinilala ni P/Supt. Raniel Valones, Sta. Maria police chief, ang mga naarestong sina Edwin del Rosario, 40, may-asawa; Rolly Roxas y Batukabe,32; Jayr Asi y Gamarin, 26, binata at dalawang menor-de-edad na lalaki, pawang firecracker helper at pawang residente ng Sitio Manggahan, Brgy. Pulong-Buhangin ng nasabing bayan.,Ang tatlong suspek ay nakadetine ngayon at nahaharap sa mga kasong kriminal kung saan ang dalawang menor- de-edad na hindi pinangalanan ay dinala sa tanggapan ng DSWD habang  kinumpiska ng awtoridad ang mga kemikal at finished product na paputok.,Kaugnay nito, inatasan ni DILG Secretary Ismael Sueno ang Philippine National Police (PNP), Bureau of Fire Protection (BFP) at mga local government unit na magkaroon ng kampanya kaugnay ng mga dapat gawin upang maiwasan ang firecracker at firework-related injuries at aksidente sa araw ng Pasko at Bagong Taon.",,
Parak namatay sa training,,"Dahil sa cardiogenic shock, na ang status ay epilepticus hypoglycemia ang dahilan ng pagkamatay ng isang police trainee bago ang pagtatapos ng kanyang training sa Surigao City.,Ito ang ipinaliwanag ni Chief Insp. Junrey Liung ng Surigao City Police, kaugnay sa pagkamatay ni PO1 Junry Baguhin, miyembro ng Public Safety Field Training Program (PSFTP) Class 2015-02 Maragtas Class at residente ng Tagoloan, Misamis Oriental.,Ayon sa opisyal, idineklarang patay ang biktima ng attending physician ng isang pribadong ospital sa Butuan.,Sumasailalim sa 16 kilometers evaluation run ang buong klase ngunit nang malapit na ito sa Caraga-Philippine National Police Regional Training Center ng Surigao City, big­lang nawalan ng malay ang biktima na dag­ling ­dinala sa pagamutan.,Nilinaw din ng opisyal na may benepisyo nang inilaan ang gobyerno para sa mga naulilang pamilya ng police trainee kasabay sa pagpapaabot ng kanilang pakikiramay.",,
"Pope Francis, 80-anyos na!",,"Nakatakdang ipagdiwang ni Pope Francis ang ika-80 taong kaarawan nito sa dararing na Disyembre 17.,Dito ay pitong e-mail address ang binuo ng Vatican kung saan puwedeng magpadala ng mga mensahe ang mga nais bumati sa Santo Papa mula sa iba’t ibang panig ng mundo.,Ang pitong e-mail address na nilikha ay may mga lenggwaheng Latin, Italian, Spanish, English, French, German at Polish.,Ayon sa mga staff mula sa Vatican, magiging normal ang araw ni Pope Francis sa araw ng Sabado.,Nagsagawa na rin ng stamp ang Vatican para sa ika-80th birthday ng Santo Papa.,Isang misa rin ang pangungunahan ng Santo Papa sa Pauline Chapel sa Vatican kasama ang mga cardinal sa Roma.",,
Pinakamalaking alon naitala,,"Naitala ng World Meteorological Organization (WMO) ang pinakamalaking alon sa North Atlantic Ocean.,Sa ulat, natukoy ng WMO na aabot sa 19 metro o 62.3 talampakan ang taas ng alon sa karagatan sa pagitan ng Iceland at United Kingdom.,Sinasabing ang malaking alon ay mas mataas ng anim na palapag ng isang gusali noong Pebrero 4, 2013 sa UK at Iceland. Unang naitala ang pinakamataas na alon noong Disyembre 2007 na ito ay may taas na 18.275 metro sa North Atlantic.,Hindi naman ito itinuturing na pinakamataas na alon dahil noong 2002 ay nakakita ng isang barko ng may taas na 29 metro na alon sa North Atlantic wave.,Maliban sa mataas na alon, may nakita ring kakaibang alon na naitala ng Global Weather & Climate Extremes Archive ng WMO.,“It highlights the importance of meteorological and ocean observations and forecasts to ensure the safety of the global maritime industry and to protect the lives of crew and passengers on busy shipping lanes,” ayon sa WMO.",,
75 sako ng bigas ninakaw,," — Umabot sa may 75 sako ng mamahaling bigas ang nakulimbat ng hindi nakilalang magnanakaw mula sa nakaparadang trailer trak sa gilid ng Maharlika Highway sakop ng Brgy. H. Concepcion dito kamakalawa ng umaga.,Batay sa ulat ni P/Supt. Ponciano Zafra nagsadya sa kanya si Leonel Huang Callejo, 28-anyos na negosyante, residente ng Brgy. Maharlika Highway, Purok Villanueva, Brgy. Antonio, Alicia, Isabela at isinumbong ang nakawan.,Ipinarada umano ng truck driver na si David Bradley Medina, residente ng Magsaysay St. Brgy. Poblacion, Alicia, Isabela ang trailer truck (AHH 105) na may kargadang 750 sako ng sampaguita sinandomeng rice na 50 kilos bawat sako na nagkakahalaga ng Php 1,880.00 kada sako.,Sa pagsisiyasat ni SPO1 Joel B. Mendoza, nilaslas umano ng mga salarin ang linang nakatakip sa puwitan ng trailer trak at natangay ang mga bigas habang mahimbing na namamahinga si Medina at pahinante nito.,Nagkakahalaga umano ng P141,000.00 ang kabuuang nanakaw.",,
Davao tablado na sa Miss U event,,"Hindi na matutuloy ang isasagawa sanang fashion event ng mga Miss Universe contestants sa Davao City.,Ito ay matapos ihayag ng Department of Tourism (DOT) na kanselado na ang nasabing event dahil sa pagbatikos ng mga Davao-based designer sa pagpili kay Renee Salud na opisyal na designer ng mga kandidata.,Sinabi ni DOT undersecretary Kat de Castro, kanilang napagdesisyunan ang pagkansela ng event at ipinasya na lamang na mamasyal sa Davao ang mga kandidata pero wala nang ibang mga programa pang gagawin.,Magugunitang nagpahayag ng kanilang pagkadismaya ang ilang mga Davao-based designer matapos na hindi sila napili na mag-design ng mga isusuot ng mga kandidata at sa halip ay si Salud lamang.,Bagamat kanselado, mahigpit pa rin ang ipatutupad na seguridad ng pulisya ng Davao para sa mga kandidata ng Miss Universe.",,
5 TANOD BUMULAGTA SA DRUG OPS,,"Halos magkakasabay na tumimbuwang ang limang kagawad ng Barangay Public Safety Office (BPSO) na umano’y pawang sangkot sa pagtutulak ng iligal na droga makaraang manlaban sa ikinasang buy-bust operation ng Station Anti-Illegal Drugs-Special Operation Task Group (SAID-SOTG) ng Quezon City Police Station-6 sa Brgy. Commonwealth, kamakalawa ng gabi.,Sa inisyal na report kay QCPD Director P/Chief  Supt. Guillermo Lorenzo Eleazar ni P/Supt. Lito Patay, hepe ng QCPD PS-6, nakilala ang nasa­wi na sina Raymond Sta. Rita y Lasiana alyas ‘Rara’, 48; Nestor Tiglao y Cayari, alyas ‘Iglao’, 43; Justine Redge Cayari y Igay, alyas ‘Rykel’, 26, pawang  may-asawa; Wisely Olarte alyas ‘Nono’ at isang alyas Gangster, pawang residente sa Ipil-Ipil St., Brgy. Commowealth QC.,Sa inisyal na report ng PS-6, nangyari ang insidente dakong alas-11:40 ng gabi sa Samsung St., Brgy. Commonwealth.,Bago ang shootout nitong December 14, ganap na ala-1:40 ng hapon, nagsagawa ang mga ope­ratiba  ng SAID-STOG ng PS-6 sa pangunguna ni P/Chief Insp. Sandie Caparroso, ng buy-bust operation laban kay alyas Rara na kilalang drug pusher at lider ng gun for hire na nag o-operate sa Brgy. Commonwealth at Brgy. Payatas, QC kung saan nakatayo ang Brgy. Outpost ng BPSO Base 9 volunteers. May ulat ding natanggap ang SAID-SOTG na ang naturang grupo ay nangangalaga ng mga drug users at pushers sa kanilang nasasakupan.,Sa operasyon, nagpanggap na buyer si PO3 Andy Adlawan kasama ang isang asset, na nakipag-deal kay alyas Rara sa pagbili ng halagang P1,500 na shabu. Matapos ang transaksyon, nang ibigay ng pulis ang hudyat sa ibang operatiba ay nakatunog si Rara kaya nagbunot  ito ng baril at papuputukan ang mga una sabay sigaw na “may mga kasama kang pulis”.,Nang marinig ng ibang suspek ang sigaw ni Rara ay nagsilabasan na ang apat na iba pa at nakipagbarilan sa operatiba.",,
Kerwin nasa NBI na!,,"Inilipat na ng National Bureau of Investigation (NBI) ang suspected drug lord na si Kerwin Espinosa.,Nabatid na pasado alas-11:00 ng gabi nang dalhin sa NBI main Headquarters sa Taft Avenue si Kerwin mula sa PNP-Anti Illegal Drug Group.,Sinabi ni NBI Spokesperson Ferdinand Lavin na ang paglipat kay Kerwin ay base na rin sa ipi­nalabas na kautusan ng Baybay City Leyte RTC Branch 14 matapos mai­lagay si Espinosa sa Provisional coverage ng Witness Protection Program (WPP) ng Department of Justice (DOJ).,Tiniyak ni Lavin na bibigyan ng mahigpit na seguridad si Espinosa sa NBI.,Una nang naaresto si Espinosa sa Abu Dhabi noong Oktubre matapos ang alegasyon na sangkot ito sa malawakang drug trade sa bansa.,Naibalik sa bansa si Espinosa noong Nobyembre 25 at humarap sa isina­gawang pagdinig ng Senado at Kongreso kung saan ibinulgar nito ang mga pulis at iba pang opisyal na nagsisilbing protector ng iligal na droga at kinumpirma rin nito ang pagbibi­gay ng pera sa driver/body guard ni Sen. Leila de Lima na si Ronnie Dayan.",,
"Pinoy na ‘tulak’ sa selda, sentensyado sa Hawaii",,"Hinatulang mabilanggo ng 4-taon ang isang Filipino-Hawaiian matapos mapatunayang nag-smuggle ng iligal na droga sa isang high dessert state prison sa Las Vegas, Nevada.,Kinilala ang nasabing Pinoy na si Kaleo Gedge, 25-anyos, dating correctional officer, na pinatawan ng parusang pagkakakulong ng 18-buwan hanggang 4-taon makaraang maghain ng guilty plea sa kasong kinakaharap nito.,Base sa ulat, napatunayan na nagtulak ng bawal na gamot si Gedge sa mga inmates sa Clark County Detention Center.,Sa record ng korte, narinig ang pakikipag-usap ni Gedge sa telepono na nagsasabing ilagay ang pera at droga sa isang soft drink cup ‘di kalayuan sa northwest Las Vegas freeway noong nakalipas na Setyembre.,Dito ay nagsagawa ng operasyon ang mga awtoridad hanggang sa madakip ang akusado habang kinukuha ang droga kung saan nasamsam ang 62 gramo ng methamphetamine o shabu.",,
"Putin, pinaka-powerful person",,"Kinilala ng Forbes magazine si Russian President Vladimir Putin bilang world’s most po­werful person.,Sa ulat, ito na ang pang-apat na beses na nakuha ng Russian President ang nasabing posisyon.,Paliwanag ng US Business magazine, tuluy-tuloy ang ginagawang trabaho ni Putin para sa impluwensya ng kanyang bansa na kinikilala rin sa buong mundo.,Samantala, pumangalawa naman sa listahan si US president-elect Donald Trump habang pangatlo naman si German Chancellor Angela Merkel.,Malaki naman ang ibinaba sa puwesto ni President Barack Obama na naging pang-48 samantalang pangalawa ito sa listahan noong nakaraang taon.,Samantala, pasok si Pangulong Rodrigo Duterte sa top 100 World’s Most Powerful People ng Forbes Magazine.,Nalathala sa online ng Forbes magazine noong Diryembre 14 si Pangulong  Duterte ay nasa 70th place. Siya ay isa sa 11 bagong pangalang pumasok sa Forbes magz.",,
Gordon sa award ni De Lima: Ano ‘yun?,,"Kuwestiyonable para kay Senador Richard ang pagkilala o pagbigay ng parangal kay Senador Leila de Lima ng isang maimpluwensiyang Foreign Po­licy (FP) magazine dahil sa paninindigan nito sa human rights at masusing pagbusisi sa serve ng extra judicial killings (EJK) sa bansa., Giit ni Gordon, ngayon lamang n­iya narinig ang naturang award na binigay kay De Lima.,“Alam ko naman ‘yun laro na ‘yun, siyempre kung ako abogado ni De L­ima, ganoon din gagawin ko. Binigyan ko ‘yan ng recognition abroad. Ngayon ko lang narinig ‘yan,” ayon kay Gordon na minsang nakainitan ni De Lima noong kasagsagan ng pagdinig kaugnay sa EJK na pinanguna­han ni Gordon bilang chair ng committee on Justice and Human rights.",,
‘I am not sure if I will still be around by the end of my term’,,"Mismong sa bibig ni Pangulong Rodrigo Duterte nanggaling na hindi siya sigurado kung matatapos niya ang kanyang termino.,Ayon kay Pangulong Duterte nang humarap ito sa Filipino Community sa Cambodia nitong Martes ng gabi, matanda na aniya siya at ito na ang huling sigwada ng kayang pagsabak sa pulitika.,Binanggit pa ng Pa­ngulo na sa ilalim ng kanyang pamumuno ay sisikapin nitong mawalis ang korapsyon.,Hindi man aniya siya sobrang honest pero sa edad niya ay wala na siyang balak na gumawa pa ng anumang kabulastugan.,“Kasi ‘yan ang pangako ko. Hindi naman talaga ako ‘yung honest, very honest. Pero matanda na kasi ako. I’m 72. This is my last hurrah,” pahayag ni Duterte.,“After this 77, hindi ko nga malaman kung I would still be around till the end of my term. But I just want you guys, Filipino, to take a taste of, a respite of corruption. Kaya wala na ‘yan,” dagdag nito.",,
"FPJ sa LNMB, ‘di na kailangan",,"Paglilinaw ni Senador Grace Poe, wala silang planong ilipat sa Libingan ng mga Bayani (LNMB) ang mga labi ng kanyang amang si Fernando Poe Jr. sa kabila ng pagdeklara rito bilang national artist.,Kasabay na rin ito ng paggunita kahapon ng ika-12 taong anibersaryo ng pagpanaw ng binansagang “hari ng pelikulang Filipino”.,“Bakit pa kailangan ng bantayog sa ibang lugar na mahirap abutin? ‘Pag si FPJ ay mahirap abutin, mawawala ang diwa ng pagiging FPJ niya,” ayon sa senadora sa kanyang maik­ling pananalita sa ginanap na simpleng seremonya sa Poe Mausoleum sa Manila North Cemetery na dinaluhan ng mga kaanak at malalapit na kaibigan.,Kasama ng senador ang inang si Susan Roces at kanyang asawa at mga anak.,Ayon pa kay Poe, ang kanyang ama ay nais ring dito mahimlay sa Manila North Cemetery dahil dito umano, ang mga mahihirap ay maaaring pumunta anumang oras.,Dagdag pa ng senador, masaya na sila sa naging himlayan ng kanyang ama kung kaya’t walang dahilan upang ilipat pa ito.,Pumanaw si FPJ noong Disyembre 14, 2004, ilang buwan matapos siyang matalo sa presidential elections.",,
Provincial buses bawal na sa EDSA,,"Simula ngayon, Huwebes ay ipinagbabawal na ng Inter-Agency Council on Traffic (I-ACT) at Metropolitan Manila Development Authority (MMDA) ang mga provincial buses na bumabagtas sa kahabaan ng EDSA upang maiwasan ang mabigat na daloy ng trapiko.,Sa dalawang pahinang memorandum circular ng MMDA, nakasaad dito na simula alas-sais ng umaga hanggang alas-10:00 ng umaga ay bawal nang dumaan ng EDSA ang mga provincial buses pag weekdays hanggang Disyembre 31 ng taong kasalukuyan.,Pagdating ng Enero, 2017 ay maaari na muli silang bumagtas sa EDSA.,Ang hakbangin aniya ng I-ACT at MMDA ay upang bahagyang lumuwag ito sa masikip na trapik dahil asahang magkakaroon ng “Exodus” sa mga taga-Metro Manila na magtutungo ng mga probinsiya ngayong buwan ng Kapaskuhan.,Ayon sa MMDA, ma­aaring dumaan ang natu­rang mga provincial buses sa mga itinalagang alternatibong ruta ng I-ACT.,Nabatid sa MMDA, ang naturang memorandum circular ay mahigpit na ipatutupad sa mga driver, operator at may-ari ng mga provincial buses na dumaan ng EDSA.,Ang I-ACT ay binubuo ng MMDA, Land Transportation Office (LTO), Land Transportation Franchising and Regulatory Board (LTFRB), Philippine National Police, Highway Patrol Group (PNP, HPG) sa ilalim ng pamamahala ng Department of Transportation (DOTr).",,
PDuterte may gift sa mga sundalo,,"Makatatanggap na ng regalo ang mga sundalo mula kay Pangulong Rodrigo Duterte.,Ayon kay DND Secretary Delfin Lorenza, mayroon ding ibibigay na munting Pamasko ang Pangulo sa tropa ng pamahalaan mula sa pinakamababang ranggo hanggang sa battalion commander.,Bagama’t tiniyak na ito ni Lorenzana, hindi naman nito inanunsyo pa kung ito ay cash at kung magkanong halaga o goods.,Ipinauubaya na ni Lorenzana sa mga ground commanders ang pagpapasya kung bibigyan ng pagkakataon ang mga sundalo na makapagbakasyon at makapiling ang kani-kanilang pamilya sa araw ng Pasko at Bagong taon.",,
"PNP firearms, pinanindigang ‘di na bubusalan",,"Wala nang bubusalang mga baril.,Ito ang paninindigan ng pamunuan ng PNP na kung sa mga nakalipas na holiday season ay binubusalan ang mga baril ng mga pulis, ngayon ay hindi na ito gagawin.,Ayon kay PNP spokesperson Sr. Supt. Dionardo Carlos, aprubado na ni PNP chief Director General Ronald dela Rosa ang nasabing hakbang kaya wala nang makikitang service firearm na may tape sa dulo.,Ang hakbang na ito ayon kay Dela Rosa ay isinakatuparan sa kumpiyansang pawang mga disiplinado na ang mga pulis at hindi na magpapaputok ang mga ito ng baril.,Matatandaan na tuwing holiday season lalo na sa pagsalubong ng Bagong Taon ay sineselyuhan ang mga dulo ng baril ng mga pulis para hindi makapagpaputok.,“Disiplinado na ang mga pulis ngayon. Alam na nila na hindi dapat na magpaputok ng baril sa pagsalubong ng Bagong Taon kaya hindi na kaila­ngan pang busalan ang mga service firearms nila,” wika pa ni Dela Rosa.",,
‘SELF-CONFESSED KILLER’,,"“Talagang naghanap ako ng engkuwentro para makapatay!”,Ito ang inihayag ni Pangulong Rodrigo Duterte at noong alkalde pa lamang aniya ito ng lungsod ng Davao ay siya mismo ang nagroronda at naghahanap ng trobol para tugisin at todasin ang mga kriminal.,“But in Davao I used to do it personally. Just to show to the guys that, if I can do it, why can’t you? And I go around in Davao with a motorcycle, with a big bike around and I would just patrol the streets and looking for trouble also. Talagang naghanap ako ng engkuwentro para makapatay,” pagbabanggit ni Pangulong Duterte sa talumpati nito sa Wallace Business Forum noong Lunes sa Palasyo ng Malacañang.,Sa kabila nito, nilinaw naman ni Pangulong Duterte na bagama’t marami na ang natotodas sa inilunsad na giyera kontra ilegal na droga ng kanyang gobyerno, hindi naman lahat ng insidente ng mga pagpatay ay kanilang kagagawan.,“And if you kindly remember about a few weeks before I became — I took my oath of office especially I became the president — there were already so many killings every day. Go back in time for me and read the newspapers at that time. It’s very easy you can… There’s a new technology you can just backtrack. Why? Why is there a widespread killing and even after I became president? You should know the answer. We do not, you know, we do not wrap people with plastic tape. We are not producing mummies in the Philippines for export. Those are indications of torture,” paliwanag ni Duterte.,Si Pangulong Duterte ang nagtutulak ng kanyang sarili para mapatalsik.,Ito naman ang reaksyon ni Sen. Richard Gordon sa pag-amin mismo ng Pangulo na pumatay siya ng kriminal.,“When he says that, he’s opening himself up, ‘di ba? Siya ang nagsabi eh. So ano ang legal way, eh ‘di mag-impeach kayo,” ayon kay Gordon.,Gayunpaman, naniniwala ang senador na alam ng Pangulo ang sinasabi nito at alam niya kung paano depensahan ang kanyang sarili.,“I’m sure he knows how to defend that. Kung magsalita ‘yan, magagamit sa kanya ‘yan. He’s a lawyer. Alam niya ‘yan. Matagal pa siyang piskal. Alam niya ginagawa niya,” ayon pa sa senador.",,
Sikreto nina Bato at Marcos sumingaw,,"Inilantad na sa publiko ni Pangulong Rodrigo Duterte ang ugnayan ni Philippine National Police (PNP) chief Director General Ronald “Bato” dela Rosa at ng kontrobersiyal na hepe ng Criminal Investigation and Detection Group (CIDG) Region 8 na si Supt. Marvin Marcos na nakakaladkad sa nangyaring pagpatay kay Albuera Mayor Rolando Espinosa sa Baybay Jail.,Sa harap ng Filipino community sa Cambodia ay isinalaysay ng Pangulo kung bakit niya dinidepensahan si Marcos at ayaw tanggalin sa puwesto.,“You know, Marcos, classmate niya (Dela Rosa). So, sa PMA, mistah niya eh. Pero I believe in his good faith. Pinalitan niya lahat ‘yung mga pulis nang umupo siya, that were tainted with drugs. But he never knew na pati pala ‘yung mistah niya, nilagay niya doon sa pwesto, may bukol rin,” pagpapaliwanag ni Pangulong Duterte sa kaso ni Marcos.,Kaya nang malaman aniya niya ang relasyon nina Gen. Dela Rosa at Supt. Marcos ay siya mismo ang nagdesisyong huwag itong tanggalin sa puwesto.,“Ako ang nagsabi. Huwag mo ng tanggalin ‘yan. Tutal ikaw lang rin ang naglagay niyan. Hayaan natin. Tingnan ko kung hanggang saan ang na-contaminate niya. He was a regional CIDG. Kung ilan ang pulis na nakuha niya,” dagdag ng Pangulo.,Sinabi pa ng Pangulo na kinausap siya ni Gen. Bato at nag-sorry sa pangyayari.,“Sir sorry talaga ‘yung… hindi ko akalain classmate ko pa naman ito, mistah ko. Nandiyan rin pala sa droga,” ang pahayag umano ni Gen. Bato kay Pangulong Duterte.,Binigyan-diin ng Pangulo na nagdesisyon siyang panatilihin si Marcos sa puwesto dahil may alam na ito sa operasyon ng ilegal na droga.,“Kasi meron na ‘yang, may na-konek na ‘yan. Hanapin natin kung sino. Kay tanggalin mo ‘yan big­la diyan, iwan mo ‘yung na-contaminate na niya, infected,” ayon pa sa Pangulo.",,
"Dec. 26 at Jan. 2, special non-working days",,"Long weekend para sa mga manggagawa at pamil­yang Pinoy ang pagdiriwang ng Pasko at pagsalubong sa Bagong Taon.,Sa pamamagitan ng inilabas na Proclamation No. 117 ay idineklara ng Palasyo ng Malacañang ang Disyembre 26, ngayong taon at Enero 2, 2017 bilang special (non-working) days sa buong bansa.,Ang naturang proklamasyon ay pirmado nina Acting Executive Secretary Menardo Guevarra at Acting Deputy Executive Secretary for Legal Affairs Ryan Alvin Acosta na may petsang Diyembre 13, ngayong taon.,Parehong pumatak sa araw ng Linggo ang Pasko, Disyembre 25 at Bagong Taon, Enero 1 na ikinukunsiderang regular holidays sa buong Pilipinas.,Inatasan na ng Malacañang ang Department of Labor and Employment (DOLE) na maglabas ng kaukulang circular para sa implementasyon ng natu­rang proklamasyon sa pribadong sektor.",,
1B Yahoo users na-hack,,"Inamin ng internet giant na Yahoo na aabot sa mahigit 1 bilyong user accounts ang na-hack mula pa noong Agosto 2013 na nadagdag sa 500 milyong na-hack din noong nakalipas na buwan ng Setyembre.,Ayon sa ulat, ibinunyag ng nasabing kumpanya na pawang mga pangalan, phone numbers, passwords at e-mail address ang ninakaw at hindi ang mga bank at data payments ng kanilang users.,Hindi na rin nila binanggit kung anong bansa ang responsable sa pangha-hack.,Sinabi ni Bob Lord, ng chief information security officer ng Yahoo, na inaalam pa nito kung papaano nagawang ma-hack ang datos ng 1 bilyong accounts.,“We have not been able to identify the intrusion associated with this theft,” sabi ni Lord.,Kinabibilangan ng ‘unencrypted security questions and answers ng bawat users’ ang nasabing na-hack na accounts.,Apela ng Yahoo sa mga users na palitan lagi ang passwords ng mga ito upang makaiwas na ma-hack.",,
NPA umatake sa Cotabato,,"ZAMBOANGA CITY — Muling umatake ang mga rebeldeng New People’s Army sa South Cotabato at sinunog ang isang provincial bus sa bayan ng Santo Niño.,Walang inulat na ­sugatan o nasawi sa nasabing atake na naganap kamakalawa ng gabi ­halos isang kilometro lamang ang layo sa himpilan ng pulisya.,Nabatid na nagpanggap na pasahero ang ­anim na rebelde na ­sumakay umano sa bayan ng ­Isulan. Nag-deklara ang mga rebeldeng na mi­yembro sila ng NPA pagdating sa naturang ­bayan at agad na ipinag-utos sa driver na dalhin sa ­dakong sementeryo ang bus at doon ay may mga armado pang naghihintay at pinababa ang mga pasahero matapos silang kapkapan.,Mabilis din tumakas ang mga rebelde ng makitang nilalamon na ng apoy ang bus na pag-aari ng Yellow Bus Line.",,
Kuya dinakma sa panunuhol,,"Tila binuhusan ng malamig na tubig ang isang 40-anyos na head collector ng Zapote Market sa B­acoor City Cavite, matapos posasan ng mga pulis sanhi ng tangkang panunuhol sa mga tauhan ni P/Supt. Christopher Olazo, hepe ng Ba­coor Component Police Station matapos masakote ang nakakabatang kapatid nito sa isang buy-bust ope­ration kahapon ng umaga.,Sa personal na pana­yam ng Abante kay P/Insp. Arnel Mendoza, team leader ng grupo, nag-ugat ang pangyayari nang maaresto sa buy-bust operation sa Brgy. Ligas 3, pasado alas-12:00 ng hatinggabi kahapon sina Ariong Macapasir y Samurong @ Rio, 36-anyos, kapatid ng suspek at kasapakat na si Fatima Bawi, 22-anyos.,Nakuha sa posesyon ng mga suspek ang hi­git sa isang bulto ng shabu (5.4 gramo) at P6,000 buy-bust money.,Bunsod nito’y agad nagtungo sa Bacoor CPS ang kapatid ni Rio na si Monadato Macapasir y Guilla @ Datu, at sinubukang aregluhin ang mga operatiba kapalit ng kalayaan ng kanyang kapa­tid.,Dito na ikinasa ang entrapment operation at matapos ilapag ng suspek ang 30,000 sa mesa ay agad na itong inaresto.",,
28 pulis sa Espinosa slay inisyuhan ng subpoena,,"Nagpalabas na ng subpoenas ang Department of Justice (DOJ) laban sa 28 pulis na isinangkot sa pagpaslang kay Albuera, Leyte Mayor Rolando Espinosa at isa pang inmate na si Raul Yap sa sub-provincial jail noong nakalipas na Nobyembre 5.,Nabatid na itinakda ng five-member panel of prosecutors, pinamumunuan ni Senior Assistant State Prosecutor Li­lian Doris Alejo sa Dis­yembre 20 at Enero 18, 2017 dakong alas-10:00 ng umaga sa DOJ Multi-Purpose Hall, ang prelimi­nary investigation kaugnay sa reklamo ng National Bureau of Investigation (NBI).,Kabilang sa pinadalhan ng subpoena para sa kasong multiple murder sina Supt. Marvin Marcos, chief ng PNP Criminal Investigation and Detection Group-Region 8 (PNP-CIDG 8), Chief Inspector Leo Daio Laraga, Senior Inspectors Deogracia Pedong Diaz, at Fritz Bioco Blanco.,Gayundin sina SPO4 Juanito Ampado Duarte, SPO4 Melvin Mendoza Caboyit, at Eric Palattao Constantino, SPO2’s Benjamin Layague Dacallos at Alphinor Milla Serrano Jr., PO3’s Johnny Abuda Ibanez, Norman Tiu Abellanosa, at Lloyd Ortinez Ortiguesa, at PO2 Niel Patrimonio Centino, PO1’s Bernard Rodriguez Orpilla at PO1 Jerlan Sadia Cabiyaan, Cristal Jane Briones Gisma, Divine Grace Baclas Songalia, pawang nakatalaga sa PNP-CIDG 8 at 11 iba pa na pawang nakatalaga sa Regional Maritime Unit 8 na pawang mga kinasuhan ng ­robbery, malicious procurement of search warrant, perjury, at planting of evidence sa Comprehensive ­Dangerous Drugs Act.,Una nang inihayag ng NBI na walang naganap na shoot-out kun’di rub-out sa pagpaslang kay Espinosa at Yap.",,
"24-anyos nagpatuli, dinugo",,"Nagpapagaling sa South Cotabato Provincial Hospital ang 24-an­yos na binata dahil sa walang tigil na pagdurugo ng kanyang ari matapos ­magpatuli sa pamamagitan ng tradisyunal na pagtutuli na pukpok.,Sinasabing nagpatuli ang biktimang itinago sa pangalang Jay, pero sinabi nito na wala namang kakaibang nangyari sa kanyang ari at hindi na rin ito dumugo pagkatapos.,Gayunpaman, ­pag-uwi sa bahay matapos na nagbuhat ito ng pintuan ay saka na dumugo ang kanyang ari at hindi na ito tumigil dahilan para ito ­isugod sa ospital upang magpagamot.,Dito natuklasan na nagkaroon ng hemorrhage na siyang dahilan ng patuloy na pagdurugo ng kanyang ari.,Pinag-aaralan na nga­yon kung ­sasampahan ng reklamo ng biktima ang nagtuli sa kanya.",,
Pope Francis umapela sa Syrian prexy,,"Nanawagan si Pope Francis kay Syrian President Bashar a­l-Assad na tiyakin na igi­nagalang ang international human law at pagbibigay proteksyon sa karapatan ng mga sibilyan sa gitna ng madugong civil war.,Ang apela ay ­ginawa ng Santo Papa sa pamamagitan ng isang personal na liham direkta kay Assad na ipinada­la kay Cardinal ­Mario ­Zenari, top diplomat ng Vatican sa Syria.,Tiniyak din ng S­anto Papa na may sapat na a­ccess ang mga sibilyan sa humanitarian aid.,Tugon ito ni Pope Francis sa libu-libong mga mamamayan sa east Aleppo na nabubuhay ng walang sapat na pagkain, tubig, kuryente at walang access sa mga pagamutan.",,
Corrupt-free si PNoy — Ombudsman,,"Mabilis na kumalat kahapon sa social media ang pahayag kahapon ni Ombudsman Conchita Carpio-Morales na walang mantsa ng katiwalian si dating Pangulong Benigno ‘Noynoy’ Aquino III.,“The reputation of the former President Benigno Aquino was not tainted with any corruption,” ani Morales sa isang eksklusibong forum ng pahayagang Daily Inquirer.,Ito ang pagtanggol ng Ombudsman kay Aquino sa harap na rin ng alegasyon at suhestiyon ng mga kritiko nito na kasuhan ng korupsyon ang dating pangulo.,Ayon kay Morales, bagama’t patuloy ang ginagawang fact finding investigation ng Office of the Ombudsman kay Aquino kaugnay sa Disbursement Acceleration Program (DAP) at Mamasapano incident ay masasabi pa rin nitong hindi corrupt si Aquino.,“You have to give it to him. He is corrupt-free,” pahayag ni Morales.,Aniya, ang istilo ng anti-corruption platform ni Aquino ay “leadership by example”.,“It’s leadership by example. It’s probably because of his being not corrupt, he did it by example,” pahayag ni Morales.,Pero kahit kumbinsido itong hindi corrupt si Aquino, aminado rin si Morales na may ilang “misfits” pa rin sa paligid ni Aquino.",,
"Anak ng ‘schoolmate’, unang appointee sa judiciary",,"Anak ng isang schoolmate sa San Beda ang kauna-unahang appointee ni Pangulong Rodrigo Duterte sa Sandiganbayan.,Ito ay si Quezon City Branch 79 Regional Trial Court Judge Bernelito R. Fernandez.,Si Judge Fernandez ay anak ni dating Sandiganbayan presiding Justice Bernardo Fernandez, ang kauna-unahang bar topnotcher ng San Beda na alma mater ni Pangulong Rodrigo Duterte.,Ang ama ni Judge Fernandez ay nagsilbi ring Tanodbayan sa ilalim ng administrasyon ni dating Pangulong Ferdinand Marcos.,“Bernie Fernandez. I just appointed his son to take his place in the San­digan,” banggit ng Pangulo sa talumpati kamakalawa ng gabi sa pa-dinner ng Wallace sa Palasyo.,Ang appointment letter ay ipinadala sa Korte Suprema ni Executive Secretary Salvador Medialdea na pirmado ni Pangulong Duterte.",,
Dear Digong: Sana ordinaryong tao ang pakinggan mo!,,"Idinaan ng isang lider-militante sa Facebook ang pagbibigay ng mensahe kay Pa­ngulong Rodrigo Duterte dahil tila nakakalimot umano ang Pangulo na dapat ang mahihirap na manggagawa at magsasaka ang pinakikinggan ng pamahalaan.,Sa mensahe ni Renato Reyes, secretary general ng Bagong Alyansang Makabayan (Bayan), nanawagan ito kay Duterte na mag-i­ngat sa mga negos­yante at mga oligarchs na gusto lang umano ay magkamal ng tubo at hindi kailanman naghangad ng ikabubuti ng mga ordinaryong Filipino.,Ang maikling liham/mensahe ni Reyes ay kasunod ng tila aliw na aliw umanong pakikipag­kuwentuhan ni Pangulong Duterte sa mga ma­yayamang kapitalista at mga makapangyarihang pamilya sa katatapos na The Outstanding Filipino (TOFIL) Awards 2016 sa Heroes Hall ng Malacañang, kamakalawa.,Narito ang maikling mensahe ni Reyes: “Dear Digong, Mas mainam makinig sa mga ordinaryong Pilipino, lalo na sa mahihirap na manggagawa at magsasaka, kesa sa mga malalaking negosyante tulad nu’ng mga nasa Malacañang kagabi… Ingat diyan kila Peter Wallace at iba pang kumakatawan sa big business at mga oligarchs.”,Nais iparating ng mensahe ni Reyes ang pakiusap kay Duterte na ‘wag kalimutang pakinggan ang hinaing ng mga maliliit na mamamayan tulad ng panawagang wakasan ang ‘endo’, pagpapalaya sa mga political prisoners, wakasan ang militarisasyon sa kanayunan, disenteng trabaho sa mga Filipino, pabahay sa mahihirap, at ang paghingi ng katarungan sa panakaw na paglibing kay dating Pangulong Ferdinand Marcos sa Libingan ng mga Bayani.,Hindi rin nakaligtas sa puna ni Reyes ang tila ‘feel na feel’ umanong pakiramdam ni Ilocos Norte Gov. Imee Marcos na makabalik sa Malacañang.",,
Babala sa lahat ng provincial bus,,"Simula ngayong araw (Disyembre 14) ay ipapatupad na ng Inter-Agency Council on Traffic (I-ACT) at Metropolitan Manila Development Authority (MMDA) ang ‘Nose In, Nose Out Policy’ sa mga provincial buses terminal sa EDSA.,Ibig sabihin ng ‘Nose In, Nose Out Policy’, huhulihin na ang mga sasakyang nakahambalang o nakanguso sa mga entrance ng terminal buses sa EDSA.,Ayon sa MMDA, sa araw na ito ng Miyerkules ay dry-run pa lamang at ang sinumang motorista na lumabag sa ‘Nose In, Nose Out Po­licy’ na mahuhuli ay pagsasabihan lang muna at hindi muna ito titikitan.,Subalit, bukas araw ng Huwebes, Disyembre 15 ay titikitan na ang mga ito.,Ang pagpapatupad sa naturang traffic scheme ay sa bisa ng MMDA Resolution 16-06, Series of 2016.,Nakasaad pa rin sa resolution na ang mga v­iolator ay iisyuhan ng Uniform Ordinance Violation Receipt dahil sa paglabag sa traffic obstruction at disregarding traffic sign, na may karampatang multa.",,
"2 ka-brod ni PDU30, pinasisibak sa BI",,"Irerekomenda ni Justice Sec. Vitaliano Aguirre II kay Pangulong Rodrigo Duterte na masibak ang dalawa nilang ka-‘brod’ sa Lex Talionis Fraternity na ipinuwesto bilang mga deputy commissioners sa Bureau of Immigration (BI) matapos ang pagkakasangkot sa P50 milyon suhol mula sa gaming tycoon na si Jack Lam para sa pagpapalaya sa may 1,300 undocumented Chinese workers na nagtatrabaho sa Fontana Leisure Parks and Casino sa may Clark, Angeles City, Pampanga.,Sa ginanap na press briefing, sinabi ni Aguirre na kapwa nag-file na ng 30 araw na bakasyon sina Deputy Commissioners Michael Robles at Al Argosino para bigyan-daan ang isasagawang imbestigasyon ng National Bureau of Investigation (NBI) sa umano’y pagtanggap nila ng P50 milyon mula kay dating Supt. Wally Sombero.,“There will be no favor whether they are my ‘brods’ or not. They are my friends. Kasama ko sila sa pagkampanya. They are my fraternity brothers. Wala pang tinanggal sa lahat ng may involvement pero nire-recommend ko na ma-relieve sila,” ayon kay Aguirre.,“Masama ang loob namin especially sa fraternity pero sapagkat nabahiran ng dumi ang aming fraternity and of course our relations with the President na nagtiwala sa kanyang mga ka-brod,” dagdag pa ni Aguirre.,Pero napa-comment naman si Ombudsman Conchita Carpio-Morales sa pag-eksena ng opisina ni Aguirre, ang Department of Justice (DOJ) sa kaso ng dalawa.,Anang opisyal, ang Ombudsman ang siyang tamang tanggapan para mag-imbestiga kina Robles at Argosino.,Kahapon ay hinamon din ni House Speaker Pantaleon Alvarez ang dalawang opisyal ng BI na magsipagbitiw na sa puwesto, sa halip na magbakasyon lang.,Kahapon ay humarap sa media ang dalawa upang linisin ang kanilang pangalan sa pagsasabing bahagi ng imbestigasyon nila ang na-hulicam na pagtanggap nila ng P50 milyon mula sa naturang gambling lord.",,
De Lima pinarangalan sa US,,"Kinilala ng maimpluwensyang Foreign Policy (FP) magazine ang human rights advocate na si Sen. Leila de Lima bilang isa sa 100 leading global thinkers for 2016 dahil sa naging aksyon nito sa pagbusisi sa serye ng extrajudicial killings (EJK) sa Pilipinas.,Si De Lima, dating chairperson ng Commission on Human Rights (CHR) at dating justice secretary, ay pinarangalan “for standing up to an extremist leader” at isa sa 13 global thinkers sa “Challengers” category sa hanay ng 100 leading global thinkers para sa taong ito.,“Since taking office in June, Philippine President Rodrigo Duterte has waged a brutal war on drugs. Thousands of alleged traffickers, dealers, and users have been executed by state forces or pro-government vigilantes,” ayon sa citation na ipinagkaloob sa senadora sa Washington, D.C.,“In response, Sen. Leila de Lima has been a steadfast advocate for the rule of law. As the chair of the Senate Committee on Justice and Human Rights, she spearheaded an investigation into the extrajudicial killings – work that landed her firmly in Duterte’s crosshairs,” dagdag pa ng FP.,Kabilang sa nakasama sa listahan ng 100 Leading Global Thinkers for 2016 ng FP ay mga indibidwal at organisasyon na nagtagumpay sa kanilang mga adhikain, kasama na rito sina dating US State Department Hillary Clinton, German Chancellor Angela Merkel, Canada Prime Minister Justin Trudeau, at United Nations Secretary General Ban Ki-Moon.,Bukod kay De Lima, pinarangalan din bilang “Challengers” sina Rep. Geraldine Roman, French Penitentiary Administration Project Director Geraldine Blin, Women Without Borders Founder Edit Schlaffer, Zimbabwe Pastor Evan Mawarire, at iba pa.,Napabilib ang Foreign Policy ng katapangan ni De Lima matapos na hindi ito umatras sa pag-atake ni Pangulong Duterte at ng kanyang mga kaalyado laban sa pag-uugnay sa kanya sa drug trade.",,
PDU30 UMAMIN SA SAKIT!,,"“I have this migraine everyday.”,Inamin ni Pangulong Rodrigo Duterte na madalas siyang makaranas ng pananakit ng ulo kakawing ng mga iniindang sakit.,Sinabi ng Pangulo na marami siyang isyu sa kanyang gulugod.,“I had a bad sleep, the last one was this. And I hit the…I have a lot of issues with my spinal. My doctor would want to operate but you know my wife was a nurse and she used to work in the States, United States, and she said, since a lot of operations for the spinal that went awry, that went wrong,” paghahayag ni Pangulong Duterte sa Wallace Business Forum Dinner sa Palasyo ng Malacañang nitong Lunes ng gabi, Disyembre 12.,Ipinaliwanag pa ni Duterte na madalas nitong pinipisil ang kanyang palad para mawala ang sakit.,Inihayag din ng Pa­ngulo na masyadong delikado kaya hindi na siya maaaring sumalang sa operasyon.,“So that if you guys see me always with a sad mode, I am actually pushing a nerve here to relieve the pain. And even if when I’m doing my arms sa kimbo and sometimes I do this…It’s actually pushing something here to relieve the pain. I cannot afford the operation, it’s not because I do not have the money. I have the money to pay for it. It’s because my wife said that when — nerve is cut, you are dead forever,” dagdag nito.,Ito aniya ang mga bagay na hindi niya puwedeng pagdesisyunan nang mag-isa dahil kasal siya.,Bilang reaksyon, sinabi ni presidential spokesman Ernesto Abella na ang sakit sa gulugod (spine) ng Pangulo at maging ang Buerger’s disease nito na nakuha sa paninigarilyo at pag-inom ng alak ay hindi dapat ipangamba ng samba­yanan.,“Regarding the President’s health, there’s really absolutely nothing to worry about. Whatever he mentioned is just part of wear and tear. But he is okay, in fact, if I may be allowed to say is he is looking more guapo these days,” sabi ni Abella sa panayam ng media sa Ninoy Aquino International Airport (NAIA) Terminal 2 bago lumipad si Pangulong Duterte patu­ngong Cambodia at Singapore para sa state visit nito.",,
Hirit ni Anwar Ibrahim supalpal,,"Bigo si Malaysian opposition leader Anwar I­brahim sa huling hirit nito na makalaya sa pagkakakulong makaraang mahatulan sa kasong s­o­domy na kinakaharap nito noong 2014.,Sa ulat ng Agence France-Presse, ibinasura ng fede­ral court sa Malaysia ang apela ni Anwar na ibasura ang hatol sa kaniya na limang taong pagkakakulong.,Sinasabing unanimous ang naging desisyon ng limang miyembro ng pa­nel of judges na ibasura ang apela ni Anwar.,Ito na ang huling legal option para kay A­nwar upang ma-acquit.,Ngunit dahil sa desisyon ng korte, pagsisilbihan ni Anwar ang nalalabing 16 na buwan ng kaniyang pri­son term.",,
Kaso vs ex-SBMA off’ls ikinakasa na,,"Inihahanda na ni Subic Bay Metropolitan Authori­ty (SBMA) Chairman Martin Diño ang kasong kriminal laban sa mga dating opisyal ng tanggapan na sangkot sa iregularidad at korupsyon kung saan tiniyak nitong walang makakaligtas sa gagawing paglilinis sa ahensya.,“This is a housecleaning that will spare no one, because the President’s instructions to me are specific: Go after those who have profited from their position through abuse of authority and several other schemes,” pahayag ni Diño kung saan inamin nito na kabilang sa mga respondents sa kaso ay sina dating SBMA chairman Roberto Garcia at OIC Administrator Randy Escolango.,Matatandaan na kinuwestiyon ni Diño ang pagtatalaga ni Executive Secretary Salvador Medialdea kay Escolango bilang OIC ng SMBA dahil labag ito sa batas, giit ni Diño na iisa lamang ang dapat na italaga bilang Chairman ng SMBA at ang appointment ay ibinigay sa kanya ni Pa­ngulong Duterte kaya naman walang puwang na magkaroon pa ng OIC.,Mismong si Pangulong Duterte ay nagulat umano sa pagtatalaga kay Escolango. “Appointment involves the exercise of discretion, which, because of its nature, cannot be shared much less be de­legated unless expressly given to him by law,“ pahayag ni Diño.",,
"Si Marcos ‘yun, hindi ako! — PDU30",,"Kumpiyansa si Pa­ngulong Rodrigo Duterte na hawak pa rin niya ang suporta ng mga rebeldeng grupo.,“The Reds would never demand my ouster. They will die for me believe me,” pagbibida ng Pangulo sa Wallace Business Forum dinner sa Malacañang kamakalawa ng gabi.,Ito aniya ang rason kung bakit nakumbinsi niya ang makakaliwang grupo para mag-usap.,“It starts with the good intention pronouncement and everything and at the end of the day, it ends with a stalemate. So I do not believe in that shit that…They will never go for the ouster,” ayon pa kay Duterte.,Malinaw aniyang pruweba ng suporta ng makakaliwang grupo sa kanya ay ang mga ginagawang demonstrasyon ng mga ito kung saan ay si da­ting Pangulong Ferdinand Marcos ang kinukondena.,“Look at their posters. They would just condemn the burial of Marcos. But that was really their line, their favorite lines actually because Marcos was their enemy,” anang Pa­ngulo.",,
Pampanga accountant sibak sa fertilizer scam,,"Kinatigan ng Court of Appeals (CA), ang gina­wang pagsibak ng Office of the Ombudsman laban sa provincial accountant ng Lalawigan ng Pampanga na si Benjamin Yuson na sangkot din sa kontrobersiyal na ferti­lizer fund scam.,Napapaloob sa 12-pahinang desisyon na­ sinulat ni Associate Justice Elihu Ybañez ng CA Seventh Division, ibinasura ang petisyon ni Yuson na kumukuwestiyon sa kautusan ng DILG Region 1 noong Agosto 11, 2014 na tanggalin sa serbisyo si Yuson ­alinsunod sa utos ng Ombudsman noong Setyembre 18, 2013.,Nangyari ang pagsibak kay Yuson ay ­dahil sa reklamong adminis­tratibo noong Mayo 2011, ng Field Investigation Office (FIO) – Task Force Abono laban kay Yuzon kasama ang iba pang indibidwal kaugnay sa dishonesty, grave misconduct and conduct prejudicial to the best interest of the service.,Nalaman na si Yuson ay nakipagsabwatan sa kanyang mga kapwa res­pondent sa kaso.,Sinertipikahan umano ni Yuson ang liquidation report sa pagbili ng 3,880 liters ng Macro-Micro Foliar Fertilizer sa kabila ng kawalan ng bidding, overprice at walang mga papeles o dokumento na maliwanag na paglabag sa anti-graft law.,Sa desisyon ng CA na pinaboran nina Associate Justices Magdangal de Leon at Victoria Isabel Paredes, hindi nagkamali ang DILG nang ipatupad ang pagsibak kay Yuson.",,
Seguridad sa Miss U kasado na,,"Tiniyak kahapon ng Department of the Interior and Local Government (DILG) sa publiko na plantsado na ang seguridad sa darating na malaking event na Miss Universe na gaganapin sa bansa, sa January 2017.,Ayon kay DILG Undersecretary for Legislative Liaison and Special Concerns Emily Padilla, na itinalaga rin para sa security preparation ng Miss Universe 2017, ang kanilang tanggapan at ang Philippine National Police sa pakikipagtulungan ng Department of Tourism, gayundin sa mga representante ng Miss Universe pageant, ay nagsagawa na ng mga pagpupulong at ocular visits sa venue.,Ang mga contestants ng Miss Universe mula sa mahigit 90 bansa sa buong mundo ay bibisita sa mga lugar tulad ng Baguio, Cebu, Davao at Bohol upang makita ang kagandahan ng bansa.,“Mahigpit at detalyado na ipapatupad na protocol ng seguridad ay nasa lugar upang maiwasan ang ano mang mga insidente na maaring samantalahin ng mga masasamang elemento.",,
6M daga sakit ng ulo ng Paris,,"May 6 milyon daga ang gumagala at nakikita sa iba’t ibang tourist destination sa Paris.,Nabatid sa reports na du­maranas ngayon ng rat infestation ang French capital na na­ging dahilan para mag-shutdown ang Champs de Mars malapit sa Seine River at ang tanyag na parke sa Eiffel Tower.,Aminado ang mga awtoridad na ­hindi nila kaya ngayon na kumpletong maalis ang mga naglipanang daga pero gumagawa na sila ng mga matitinding hak­bang para mabawa­san ang bilang ng mga daga sa lalong madaling panahon.,Nabatid na abala ang mga tao sa Paris sa paggawa ng kanya-kanyang paraan para mahuli ang mga daga tulad ng pagsasara sa mga sewers at paglalagay ng mga pain at traps.,Nagpahayag na ng pagkaalarma ang gob­yerno ng Paris sa natu­rang rat infestation.",,
Abolish ERC inawat ng consumer group,,"Nagbabala ang Action for Consumerism and Transparency in Nation Building (ACTION), isang non-government consumer group na ang kaguluhan sa Energy Regulatory Commission (ERC) ay lalong magpapabagal sa implementasyon ng kumpetisyon o ng ‘retail competition and open access (RCOA)’ sa industriya ng kuryente.,Ayon kay Jake Silo, tagapagsalita ng ACTION na hindi ang consumers ang makikinabang dahil sa tuwinang mababalam ang RCOA, ang konsyumer ang nagbabayad ng malaki. Idinagdag pa ni Silo na bago ang kontrobersiya noong nakaraang buwan ay umusad na ang RCOA na galing sa pagkahinto sa loob ng halos 15 taon.,Nitong Mayo ay inilabas ng ERC ang isang takdang-oras para sa paglipat ng mga consumer na mayroong 1 megawatt pataas, mula sa pagiging captive market tungo sa contestable market. Iniumang din ang mga safeguards laban sa sabwatan sa industriya.,Hinarang ito ng ilang distributors sa Pasig Regional Trial Court (RTC) na nagpalabas ng TRO ngunit ito ay kagyat na sinalungat ng Korte Suprema na nagsabing ang TRO ay makakasira sa industriya ng kuryente, sa ekonomiya ng bansa at makaka-agrabyado sa mga gumagamit ng kuryente.,Ang utos ng SC noong Oktubre ay nagbigay-daan sa implementasyon ng mandatory contestability sa Pebrero sa susunod na taon.",,
"Droga, patalim nasabat sa mag-live in",,"Isang 32-anyos na tricycle driver at umano’y live-in partner nito ang nadakip ng Bulacan Provincial Public Safety Company (PPSC) makaraang makumpiska­han ng droga at patalim nang masita habang magkaangkas sa motorsiklo nang walang helmet sa Brgy. Sto. Cristo, Puli­lan, Bulacan kamakalawa.,Kinilala ni P/Supt. Frankie Candelario, Company Commander ng Bulacan PPSC, ang naarestong sina Angelo Arriela, 32 at sinasabing kinakasama nitong si Emelita Lorenzo, 34, tubong Valenzuela City at kapwa nakatira sa A­ldana St., Baliwag na nakadetine ngayon sa detention cell ng Bulacan PNP-Malolos City.,Dakong alas-9:30 ng gabi nang masita ng nagpapatrulyang tauhan ng Bulacan PPSC ang magkaangkas na suspek sa kahabaan ng Brgy. Sto. Cristo, Pulilan dahil walang suot na helmet at nang siyasatin ang kanilang gamit ay nakumpiska­han ito ng isang pakete ng shabu bukod pa sa patalim.",,
"Ex-brgy. captain, anak kalaboso sa droga",,"CABANATUAN CITY — Kalaboso ang isang dating barangay captain dito at isang anak na binata sa isinagawang drug operation ng city police kahapon ng umaga.,Sa pangunang ulat ni P/Supt. Ponciano Zafra kinilala ang mga naaresto na sina ex-Brgy. Captain Leonilo Diaz Sacdal, 54 ng Brgy. Pula sa lunsod na ito at 32-anyos na anak na si Emmerson.,Nabatid ng Abante na dakong alas-5:30 ng umaga isinilbi ang dala­wang search warrant para sa shabu at baril sa lugar ni Sacdal, na nagsilbi umanong kapitan ng may 15-taon sa naturang barangay.,Nakakuha ang pulisya ng may siyam na sachet na naglalaman ng may 176 gramo ng shabu at isang caliber .9 MM sa bahay ng mag-ama sa ope­rasyon na naipabatid kay incumbent Brgy. Captain Reynaldo de los Santos.,Kinumpirma ng pulisya na kasama ang batang Sacdal sa mga sumukong drug personalities sa lungsod noong nakaraang Hulyo 10.",,
3 lalaki niratrat ng tandem,,"Patay ang tatlong ­lalaki makaraang pagba­barilin ang mga ito ng apat na riding-in-tandem sa Purok 1, Brgy. Aplaya, Sta. Rosa City, Laguna kahapon ng madaling-araw.,Kinilala ang mga napatay na sina Alvin Laudit y Oliwa, Fernando Ralasa y Baller at Edward Sabularse y Biag.,Batay sa imbestigas­yon ng Sta. Rosa ­Police, dakong ala-una ng madaling-araw nakatayo ang tatlo sa harap ng isang tindahan nang dumating ang mga suspek na sakay ng motorsiklo.,Walang sabi-sabing pinagbabaril ng mga ito ang mga biktima na agad nasawi.,Mabilis na tumakas ang mga suspek matapos ang pamamaril.,Ayon sa PNP ­batay na rin sa pahayag ng mga barangay ­opisyal, ang tatlong biktima ay sangkot umano sa mga kaso ng robbery, hol­dapan at nakawan sa lugar at kabilang din sa drug watchlist ng PNP.",,
"Raket sa LTFRB prangkisa, binasag; 44 winalis",,"Pinagwawalis mula sa kani-kanilang kasalukuyang puwesto ang 44 na opisyal ng Land Transportation Franchising and Regulatory Board (LTFRB) para ipatapon sa Mindanao matapos mabisto ang iba’t ibang raket sa loob ng ahensya, kabilang na ang pagbebenta ng prangkisa.,Kabilang sa inilipat sa Mindanao si LTFRB-Metro Manila Director Rodolfo Jaucian, habang ang 43 iba pa ay mula sa iba’t ibang regional offices ng LTFRB.,Nagulat si LTFRB chairman Martin Delgra sa natuklasan nilang ‘ghost database’ o ang pagkakaroon ng franchise release sa kabila ng umiiral na moratorium o suspensyon ng pagproseso at paglalabas ng prangkisa ng anumang pampasaherong sasakyan simula noong 2003.,Natuklasan din sa imbestigasyon ang iba pang uri ng corruption sa ahensya at katunayan, may natuklasang dokumento ang investigating team na nakatago sa pantry sa halip na nasa pag-iingat ito ng records division at dalawang laptop na ‘diumano’y ginagamit sa palihim na transaksyon.,Hinala ni Delgra, posibleng maging susi ang mga dokumentong ito para matuklasan pa ang malalim na korapsyon sa ahensya.,Pinangunahan ni LTFRB Board Member Aileen Lizada ang pagpapadala ng audit team sa LTFRB-NCR simula noong Agosto 24 at dumaan din sa malalimang validation ang mga nakalap nilang impormasyon bago isinumite sa Office of the Chairman.",,
"Reprimand, suspension o expulsion kay De Lima?",,"Sa paghahain ng reklamo ng Kamara sa Senate committee on ethics laban kay Sen. Leila de Lima, ang parusa na lang na ipapataw ang maaaring pag-uusapan.,Ipinaliwanag ni Sen. Panfilo Lacson, miyembro ng komite, na dahil umamin na si De Lima na nagbigay talaga siya ng advice sa dati niyang driver at bodyguard na si Ronnie Dayan na huwag humarap sa imbestigasyon ng House committee on justice dahil sa ipapahiya lamang siya, mayroon nang ebidensiya laban sa senadora kung kaya’t ang parusa na lang ang pag-uusapan ng komite.,Ang parusa na maaa­ring ipataw ng ethics committee ay reprimand, suspension o expulsion.,“Sa tingin ko pinag-uusapan na lang penalty. Sa tingin ko based on the evidence. Kasi inamin naman niya na binigay niya advice pero ang nasa batas hindi lang naman coerced eh kundi induced,” paliwanag ni Lacson.,Hinggil naman sa pagbiyahe ni De Lima sa US at Germany, pabiro umanong sinabi ni Lacson na, “In jest, sabi ko sa kanya, bumalik ka. Huwag mo akong gayahin. Sabi naman niya, ‘babalik talaga ako’ dahil haharapin niya daw ‘yung kaso.”,Kung matatandaan, minsan na ring nagtago si Lacson matapos na idawit sa pagpatay sa publicist na si Salvador ‘Bubby’ Dacer at sa driver nitong si Emmanuel Corbito.",,
"2 BI commissioners sa Lam extortion, nag-leave",,"Naghain ng leave of absence ang dalawang mataas na komisyoner ng Bureau of Immigration (BI) matapos masangkot ang pangalan ng mga ito sa umano’y ‘laga­yan’ para makalaya ang ilang Chinese nationals na n­ahuli sa isang illegal o­nline casino sa Clark Freeport, Pampanga.,“In the interest of justice and in our adherence to the Rule of Law and our belief in the Truth, we are taking a leave of absence from our duties as deputy commissio­ners of the Bureau of Immigration for thirty days e­ffective today, December 12, 2016,” sa nilagdaang dokumento nina Atty. Al Argosino at Mike R­obles.,Idinagdag pa ng mga ito na ang ginawang pagbabakasyon ng mga ito ay bilang pagpapakita ng suporta sa paglaban sa kurapsyon ni Pangulong Rodrigo Duterte.,Una nito, inatasan ni BI Commissioner J­aime Morente sina Argosino at Robles na magpaliwanag sa loob ng 24-oras hinggil sa sinasabing mala­king pondo na hiningi para makalaya si Jack Lam kasama ang ilang Chinese nationals na n­ahuli sa isang illegal online casino sa Clark Freeport, Pampanga.,Maliban kina Argosino at Robles pinagpapaliwanag din nito gayundin si Acting BI Intelligence Chief Police Director Charles T. Calima Jr. sa nasabing usapin.",,
Rush hour tirik sa MRT,,"Maaga na namang naperwisyo ang mga pasahero ng Metro Rail Transit (MRT-3) kahapon ng umaga.,Batay sa abiso ng MRT-3 sa kanilang Twitter account na @dotcmrt3, nabatid na pinababa ang mga pasahero nito sa Santolan station dakong alas-5:21 ng umaga.,Ayon sa pamunuan ng MRT nagkaroon ng technical problem ng isa sa mga tren nito na ­bumibiyahe sa southbound lane.,Agad naman naisakay sa kasunod na tren ang mga naapektuhang pasahero, at pagsapit ng alas-5:25 ng umaga ay naibalik din sa normal ang operasyon ng MRT-3.,Ang MRT-3 ang ­siyang nag-uugnay ng Taft Avenue Station sa Pasay City at North Avenue Station sa Quezon City, via Epifanio Delos Santos Avenue (EDSA).",,
PATI TXT NATA-TRAPIK,,"Sisilipin ng Senado ang napaulat na matin­ding trapik kamakailan sa pagpapadala at pagtanggap ng text messages ng subscriber ng dalawang higanteng telecommunication companies (telcos) sa bansa.,“There is a need to protect mobile subscri­bers and to ensure that appropriate government agencies proactively and continually create a res­ponsive regulatory environment for a viable, affordable, reliable and accessible telecommunications and information infrastructure and services to guarantee the welfare and protection of consu­mers,” giit ni Sen. Nancy Binay nang maghain ng resolusyon.,Sa Senate Resolution No. 246, binanggit ng senador ang reklamong ipinarating sa social media ng mga subscribers ng Smart hinggil sa naranasang delay sa pagtanggap at pagpapadala ng text messages noong Disyem­bre 3.,Ang delays na ito ay ipinaliwanag naman ng Smart Communications, Inc. sa advisory na ipina­labas sa nasabing petsa na sanhi umano ng technical difficulties ng receiving network.,Nagpaliwanag naman ang Globe Telecom sa kanilang advisory sa social networking site Facebook na nakikipag-ugnayan na sila sa ibang network upang maresolba ang problema.,Bagama’t naglabas rin ng abiso ang Smart kinabukasan na naresolba na ang problema, sinabi ni Binay na kailangan pa ring mabusisi sa Senado upang sa gayon ay maiwasan na mangyari itong muli sa hinaharap.",,
‘Drug war’ vs naka-tsinelas lang,,"Lumalakas ang pa­nawagan ng publiko hinggil sa tila hindi makatarungan at hindi patas na disposisyon ng gobyerno sa kaliwa’t kanang pata­yan simula nang pakawalan ni Pangulong Rodrigo Duterte ang kampanyang ‘war on drugs’.,Sa komento sa Facebook ni Wilson Fortaleza, secretary general ng Partido ng Manggagawa (PM), sinabi nito na “Totoong hindi katwiran ang kahirapan para gumawa ng krimen. Pero hindi rin totoo na nalulutas ang krimen sa pamamagitan ng pagpatay sa mahihirap na sangkot sa krimen.”,Ipinunto rin ni Fortaleza ang kanyang opinyon at pagdududa kung bakit mga mahihirap na Filipino ang nabibiktima ng drug war sa halip na mga bigtime drug manufacturer at mga mayayaman, pulitiko, pulis at mga ka­pitalista na nakikinabang sa operasyon ng droga.,“Gusto ko rin ng mapayapang komunidad. Pero hindi sa katahimikang dala ng nagkalat na mga bangkay. Gusto ko ring malutas ang problema sa droga. Pero hindi sa paraan ng pagkamatay ng libu-libong nakatsinelas habang ang mga konektadong manufacturer, supplier at ninja cops ay buhay at ligtas,” giit ni Fortaleza.,Hinamon ni Fortaleza ang gobyerno na bigyan ng makataong kabuhayan ang mga Filipinong kumakalam ang sikmura, sa halip na gawing almusal, tanghalian at hapunan ang patayan.",,
"Pag-evict kay Cong. Roque,  inaaral ng sariling partylist",,"Iniimbestigahan ng Kabayan partylist ang kanilang sariling first nominee na si partylist Rep. Harry Roque dahil sa “dishonorable beha­vior” kasunod ng hindi maayos umano nitong pagtatanong sa pagdinig ng Kamara sa bodyguard/driver ni Sen. Leila de Lima na si Ronnie Dayan.,Ayon kay Cesar Pabuayon, senior member at spiritual adviser ng Kabayan partylist, inulan umano sila ng batikos sa naging asal ni Roque sa nasabing pagdinig kung saan sa halip umano na ituon ng mambabatas ang kanyang pagtatanong sa koneksyon ni Dayan sa illegal drug trade kung saan ito inuugnay ay mas itinuon ni Roque ang pagtatanong sa pagkakaroon nito ng illicit affair kay De Lima.,“We can ignore the actuations of these other congressmen, but we cannot tolerate the same from one who represents us,” pahayag ni Pabuayon kung saan tinukoy pa umano sa mga news article si Roque na isa sa mga mambabatas na nag-‘cross the line’ sa paraan at klase ng kanyang mga tanong.,Ayon kay Pabuayon, irerekomenda ng kanyang komite na patawan ng parusa si Roque kasama na rito ang posibilidad na tanggalin bilang kanilang kinatawan sa Kongreso.,Sa isang press confe­rence naman, itinanggi ni Roque na naging bastos ito sa pagtatanong. Aniya, hindi na siya nabigla sa naging aksyon dahil noon pa man ay hindi na sila magkasundo ng 2nd nominee ng Kabayan partylist na si Ron Salo.",,
"“Kung mamatay ako, andyan naman si Leni”",,"Hayagang inamin ni Pangulong Rodrigo Duterte na hindi siya takot mamatay dahil nariyan naman si Vice President Leni Robredo na papalit sa kanya sa puwesto.,“Lahat ng tao mamamatay. Kung mamatay ako nandiyan naman si (Vice President) Leni (Robredo). Ano’ng problema ninyo? Kaya may Vice President tayo eh. Totoo. Nandiyan naman si Leni,” bahagi ng talumpa­ti ni Pangulong Rodrigo Duterte sa dinaluhang okasyon sa Tarlac.,Pero sa kabila ng paulit-ulit na pahayag ukol sa pagpalit sa kanya ni Vice President Rob­redo sa anumang hindi inaasahang pangyayari, kamakailan ay iniutos nito sa huli na huwag nang dumalo sa cabinet meetings dahilan para magbitiw ang Bise Presidente bilang housing czar sa katwirang malinaw na wala nang tiwala sa kanya ang Pangulo.,Kamakailan ay sinabi rin ni VP Robredo na walang sinuman na naghahangad na mawala sa pagka-Pangulo si Duterte dahil ito ang mayroong mandato ng sambayanan at tungkulin ng lahat na suportahan ito habang konstruktibong pumupuna sa mga kuwestyunableng polisiya.",,
BOLANTE ABSUWELTO!,,"Ibinasura kahapon ng Sandiganbayan Second Division ang plunder case laban kay dating Agriculture Undersec. Jocelyn ‘Jocjoc’ Bolante kaugnay ng P723 milyong fertilizer fund scam.,Sa desisyon ng graft court, ipinaliwanag nito na nabigo ang prosekusyon na maghain ng sapat na ebidensya para patunayan ang kaso laban kay Bolante.,“There is no document or testimony submitted to establish that accused Bolante received this unliquidated amount so as to make him probably guilty of the crime of plunder,” ayon sa desisyon ng Sandiganbayan.,Pinuna pa ng Sandiganbayan na bagama’t ginawa nang state witness ng prosekusyon ang isa sa mga akusado na si Jose Barredo Jr. para madiin si Bolante ay nabigo pa rin ito dahil ang ta­nging naisiwalat lamang ni Barredo ay ang modus operandi sa scheme habang ang conspiracy sa pagitan ni Bolante at mga isinasangkot na opisyal ay hindi naestablisa.,Ilan pa sa mga akusado ay si dating Assistant Agriculture Secretary Ibarra Poliquit at fertilizer suppliers na sina Jaime Eonzon Paule, Marilyn Araos, Joselito Flordeliza, Marites Aytona, Jose Barredo at Leonicia Marco-Llarena.,Kasama rin sa co-accused si dating Pangulo at ngayo’y Pampanga Congw. Gloria Macapagal-Arroyo na matatandaang inabsuwelto rin sa kawalan ng ebidensya.,Bilang reaksyon, sinabi ni Kabayan partylist Rep. Harry Roque na isa sa mga kumontra noon sa asylum sa Estados Unidos ni Bolante na nakalulungkot ang naging desisyon ng Sandiganbayan. Aniya, nakapanghihinayang na walang nangyari sa kaso gayong maraming ebidensya ang nakalap ng Senado.",,
Mass resignation ng NPO-BAC panakip-butas lang,,"Napilitan lamang mag-resign ang isang miyembro ng Bids and Awards Committee (BAC) ng National Printing Office (NPO).,Ito ang sinabi ni Jennifer Tomas, miyembro ng NPO-BAC, matapos aminin na ang mass resignation na isinagawa ng kanilang tanggapan ay dahil lamang sa pakikisama para sa kanilang BAC chairman na si NPO Deputy Director Sherwin Prose Castaneda.,“I affixed my signature as solicited on the last minute before the closing hours of the same day, not knowing the content thereof,” anang sulat paglilinaw ni Tomas na ipinadala kay NPO director Francis Vales noong Nobyembre 28, 2016.,Noong Nobyemre 21 ay nagbitiw sina Castaneda at Tomas, kasama sina BAC members Ma. Cristina M. Morales, Michelle F. Japson, Benedict Sagun and Amando Valsorable; BAC Secretariat members Teresa R. Tobias (head), Dina M. Badua, Winona V. Balmores, Wilma Delansig and Federico Israel D.G. ­Ramos III.,Katwiran ng buong BAC, nagbitiw sila dahil hindi na nila makayanan ang ‘pressure’ ni Vales para lamang paboran ang isang security printer.,Gayunman, nilinaw ni Tomas na hindi niya alam ang naturang alegasyon.,Aniya, saka na lamang niya nabasa ang laman ng resignation letter nang ma-release ito ng pormal sa kanilang ‘Records Section’.,Dahil dito, hiniling ni Tomas kay Vales na ibalik na uli siya sa kanyang ‘mother unit’.,Paniwala ng mga miyembro ng unyon, ang ‘mass resignation’ ng grupo ni Castaneda ay panakip-butas lamang para takasan ang tunay na isyu ng anomalya sa P74 million halaga ng kontrata sa documents forms ng Social Security System (SSS).",,
10 Abu Sayyaf dedo  sa engkuwentro sa Sulu,,"Sa patuloy na bakbakan sa pagitan ng mga bandido at militar, umabot na sa 10 kasapi ng Abu Sayyaf Group ang nasawi habang anim pa ang suga­tan sa Patikul, Sulu.,Ito ang inihayag kahapon ni Major Filemon Tan, Western Mindanao Command spokesperson, kung saan sinabing sapul pa noong Sabado ng alas-10:00 ng umaga nagsimula ang sagupaan sa Bud Taming sa Barangay Kabbon Takas.,Sinabi ni Tan na nagsasagawa ng military ope­rations ang 35th Infantry Battalion sa ilalim ng Joint Task Force Sulu sa pamumuno ni Lt. Col. Vladimir Lenos Villanueva, nang maka-engkuwentro ang may humigit-kumulang sa 150 kasapi ng Abu Sayyaf na pawang mga tauhan nina Radullan Sahiron, at sub-leaders Hatib Hajan Sawadjaan, Yasser Igasan, at Mujer Yadah.,Tumagal ang bakbakan nang halos dalawang-oras na ikinasawi ng tatlong sundalo at ikinasugat ng 21 pa na dinala sa Kuta Heneral Teodulfo Bautista Hospital. Dalawa sa mga sundalo ang dinala sa Camp Navarro General Hospital sa Zamboanga City.,Gayunpaman, taliwas naman ito sa napaulat, tatlong sundalo naman ang napaslang ng Abu Sayyaf at 21 pang mga tropa ng Army ang sugatan sa nasabing labanan.,Batay sa ulat ni Tan 10 ASG ang napatay ng military subalit wala namang nakuha ni isang bangkay ang mga tropa. Hindi rin agad makumpirma ang pahayag ni Tan.",,
P75M ari-arian naabo,,"Tinatayang aabot sa P75-milyong piso na hala­ga ng mga paninda at ari-arian ang nilamon ng apoy nang sumiklab ang isang malaking sunog na hinihinalang sinadya malapit sa pamilihang-bayan ng Brgy. Poblacion, Sta. Maria, Bulacan kamakalawa ng gabi.,Sa inisyal na report ng pulisya, nilamon ng apoy ang malalaking tindahan ng mga appliances, cellphones at gadget gayundin ang mga tindahan ng mga damit na nakadikit sa Sta. Maria Public Market sa Brgy. Poblacion na umabot sa ikatlong alarma bago naapula ngunit wala namang iniulat na nasawi o nasugatan.,Pasado alas-10:00 ng gabi nang magsimula ang sunog sa magkakatabing tindahan sa Brgy. Poblacion, Sta. Maria at mabilis itong kumalat sa mga katabing tindahan at dahil sa lakas ng apoy ay kinakailangan pa itong apulain ng mahigit sampung fire-trucks na ga­ling mula sa kalapit-siyudad at bayan.",,
"Kano, 2 dalaga laglag sa drug raid",,"Arestado ang isang American national kasama ang dalawang babae na umano’y tulak ng iligal na droga sa isinagawang buy-bust operation ng pulisya kamakalawa ng gabi sa Guinobatan, Albay.,Kinilala ang mga nadakip na suspek na sina Martin Tinkery Phelps, 70, retired seaman; Grace Opiniano, 40, dalaga, da­ting OFW at Joanne Baradia, 33, dalaga, habang nakuhanan ang mga ito ng limang sachet ng pinaniniwalaang shabu, timbangan at mga paraphernalia nito gayundin ang halagang P1,000 marked money na ginamit sa buy- bust operation.,Sa ulat ng pulisya, dakong alas-11:30 ng gabi ng isagawa ang buy-bust operation ng pulisya sa P3 Brgy. San Rafael ng nabatid na bayan kung saan kumuha ang isang police poseur buyer ng halagang P1,000 shabu sa mga suspek.,Matapos ang palitan ng droga at pera ay saka sumugod ang iba pang kagawad ng pulisya upang arestuhin ang mga suspek.,Hindi na nakapalag ang mga suspek at sa g­inawang searching ay nakuha pa ang limang s­achet ng shabu na nasa pag-iingat ng Amerikano.,Sa ngayon ay sinampahan na ng kaukulang kaso ang mga suspek na kasalukuyang naghihimas ng rehas sa Guinobatan PNP detention cell.",,
"PNP, AFP naka-red alert vs terrorist attack",,"Ngayong holiday season, inilagay sa red alert status ang puwersa ng Philippine National Police (PNP) at Armed Forces of the Philippines (AFP) sa gitna na rin ng mataas na banta ng terorismo sa bansa.,Isa rin sa dahilan ng pagsasailalim sa full alert ng pulisya at militar ay ang nalalapit na Miss Universe pageant na isasagawa sa Enero 2017.,Ayon kay National Capital Region Police Office (NCRPO) Director Chief Supt. Oscar Alba­yalde, tinodo ng pulisya ang alerto sapul nang dumating sa bansa ang ilang Miss Universe candidates noong Biyernes.,Ang Pilipinas ang magiging host para sa 65th Miss Universe pageant sa Enero 30.,“Bawat isang kandidata, mayroong itinagalang isang policewoman na siyang magsisilbing escort nila habang nasa bansa para na rin sa katiyakan ng kanilang seguridad,” wika pa ni Albayalde.,Ipinaliwanag ni Alba­yalde na sa halip na magtalaga sila ng mga checkpoints, may mga pulis na magpapatrulya na lamang sa mga lugar kung saan gaganapin ang iba’t ibang aktibidad ng pageant.,Ayon naman kay PNP spokesman Sr. Supt. Dionardo Carlos, may mga napag-usapan na ang pulisya at militar na plataporma para magkatuwang silang magbibigay ng seguridad sa publiko partikular sa mga kandidata.",,
ISNABIN SI LENI!,,"Inaasahang mababawasan ang mga biyahe ni Vice President Leni Robredo sa mga lalawigan sa susunod na taon matapos pagbawalan diumano ng mga tauhan ni Pangulong Rodrigo Duterte ang mga local executives sa mga probinsya na imbitahan ito sa anumang uri ng kanilang pagtitipon.,Ito ang nabatid sa isang mapagkakatiwalaang impormante sa ­Kamara kung saan may mga kapitolyo na umano at mga municipal hall ang nagsimula nang magtanggal ng mga larawan ni Robredo.,Hindi na nagbanggit ng mga probinsya ang impormante sa Kamara na nagbabaklas na ng mga pictures at tarpaulin ng bise presidente dahil iniipon pa ng mga ito ang mga report na galing sa mga lalawigan.,“Pati ng mga pictures ni VP Leni sa mga public places kasama ‘yung mga local executives ay ibinababa na rin nila ­after siyang i-marginalized sa cabinet,” pahayag ng impormante.,Nangangalap na rin umano ng impormasyon ukol sa mga natanggap nilang mga ulat na mayroon nang mga provincial governor, municipal at city mayors na nagkakansela na ng imbitasyon kay Robredo dahil sa umano’y utos na isnabin at huwag nang gawing panauhin ang bise presidente.,Magugunita na noong nakaraang linggo ay nag-resign si Robredo sa gabinete partikular sa pagiging chairperson ng Housing and Urban Development Coordinating Council (HUDCC) matapos makatanggap ng text message sa Malacañang na nag-aabiso sa kanya na huwag na itong dumalo sa cabinet meeting simula noong Disyembre 5.,Tinangkang kunin ng reaksyon ng Abante ang tanggapan ni Robredo subalit walang sumagot sa mga ito.,Si Robredo ay naging panauhing pandangal sa Enchanted Kingdom sa Sta. Rosa, Laguna kahapon kung saan binuksan sa publiko ang “Mag-anak” Eagle Family Sculpture.,Sa ambush interview kay Robredo sinabi nito na umaasa siya na darating ang panahon na magkakaintindihan na ang sambayanang Filipino lalo na ang mga lider ng bansa dahil obligasyon nila ito sa lahat ng mamamayan.,“Sa gitna ng maraming hindi pagkakaintindihan, sa maraming problema, mas marami pa din iyong dahilan kung bakit kailangan natin magkaisa. Obli­gasyon namin sa ­aming bansa na kami ay magkasundo,” ani Robredo.",,
Japanese empress Michiko may acute bronchitis,,"Natuklasan na may sakit na acute bronchitis si Japanese Empress Michiko.,Ayon sa Imperial Household Agency, noong nakalipas na buwan ng Nobyembre pa nakakaranas ng pag-ubo ang nasabing empress at suma­ilalim sa X-ray ngayong buwan.,Subalit wala namang malalang resulta sa ­X-ray ng 82-anyos na empress.,Dahil sa nararamdaman ay napilitang kanselahin ni Empress Michiko ang isang karate event nito para makapagpahinga sa Imperial Palace.",,
Hindi na tama — Ping,,"Kahit na si Senador Panfilo Lacson, isang da­ting director general ng Philippine National Police (PNP), ay nababahala na sa araw-araw na napapatay sa kalsada at maging sa loob ng tahanan.,Ayon kay Lacson, hindi na tama ang nangyayari ngayon sa bansa, kung saan sa bawat paggising ng mga Pinoy ay bubulaga na lang ang balita na ilang katao ang napatay sa operasyon ng pulisya habang ang iba ay napatay ng hindi pa nakikilalang salarin.,Karamihan sa mga nagiging biktima ay brutal na pinapatay na madalas ay nakabalot pa ng packing tape sa mukha at katawan at may tanda na pinahirapan.,“For someone like me who’s not a human rights advocate to get worried about the daily killings, something very wrong must be going on,” sentimiyento ni Lacson na idinaan niya sa official Twitter account nitong Linggo.,Simula nang maupo si Pangulong Duterte noong Hulyo 1, tinatayang 6,000 katao na ang napatay kasabay ng kampanya ­laban sa iligal na droga. Marami rito ay napatay sa operasyon ng pulisya habang ang iba ay iniim­bestigahan pa kung sino ang salarin at sinasabing biktima ng extrajudicial killing (EJK).,Kamakailan lamang, binalaan ni Pangulong Duterte ang mga pusher gayundin ang user ng illegal drugs na huwag nang lumabas ng bahay dahil sa ipapatay niya ang mga ito.,Ang pahayag ng Pa­ngulo ay itinuring ni Sen. Antonio Trillanes IV na ebidensiya na state sponsored ang mga patayan sa war on drugs.,Matatandaang inilabas na ng Senate committee on justice and human rights at public order committee ang report sa EJK kung saan wala silang nakitang ebidensiya na state sponsored ang EJK.,Si Lacson ang vice-chairman ng joint committee at isa sa lumagda sa committee report.",,
Davao Occidental  inuga ng 4.4  magnitude quake,,"Inuga kahapon ng magnitude 4.4 na lindol ang bayan ng Sarangani sa lalawigan ng Davao Occidental.,Sa earthquake bulletin ng Philippine Institute of Volcanology and Seismo­logy ­(PHIVOLCS), naitala ang pagyanig sa layong 17 kilometers Timog ng Sarangani ­bandang alas-2:37 ng madaling-araw.,Ayon sa Phivolcs, tectonic ang origin ng pagyanig na may lalim na 15 kilometers.,Walang naitalang intensity kahit may ka­lakasan ang paglindol, pero nasundan ito ng isang aftershock.,Tumama ito ­bandang alas-4:51 ng madaling-araw ­kahapon sa parehong lugar at naramdaman ito sa lakas na magnitude 2.8.,Iniulat ng Phivolcs na walang naitalang ­casualty o nasirang ari-arian sa naturang paglindol.",,
New Zealand may bagong PM,,"May bago nang talagang Prime Minister ang r­uling National Party ng New Zealand matapos magbitiw si John Key noong nakaraang linggo.,Ayon sa ulat, nakatakda ang opisyal na panu­numpa sa puwesto ni Bill English sa Government House sa Wellington habang si Paula Bennett naman ay itinalaga bilang deputy prime minister.,Sinabi ni Peter Goodfellow, presidente ng partido, ang dalawa ay kapwa outstanding leaders at inaasahang magiging maganda ang kombinasyon sa pamumuno dahil sa kanilang mga naging karanasan.,Inaasahang patuloy na matatanggap ng mga New Zealander ang kanilang benepisyo sa ilalim ng bagong liderato.,Ang 54-anyos na si English ay napiling kan­didato ni Key para pumalit sa iniwan nitong ­puwesto.",,
2 marathon runners todas,,"Dalawang runners ang nasawi matapos mag-collapse sa kasagsagan ng isang half-marathon sa Southern China.,Ayon sa ulat, isa sa mga ito ay nagkaroon ng heart failure 4.5 kilometro mula sa finish line ng Xiamen International Half-Marathon.,Habang ang ikalawang runner ay namatay matapos malagpasan ang finish line.,Parehong isinugod sa ospital ang naturang dalawang runners ngunit kapwa idineklarang patay ang mga ito.,Sa kabila nito, maraming munisipalidad sa buong China, ang nag-oorganisa tulad ng mga road races bilang isang publicity events kahit na mababa ang interes ng mga Chinese sa jogging.",,
"3 sundalo, pinatay ng Sayyaf sa Sulu",,"ZAMBOANGA CITY — Kinumpirma kahapon ng pamunuan ng Western Mindanao Command (Wesmincom) na tatlong sundalo ang nasawi habang 17 pa ang sugatan sa pakikipagbakbakan ng halos dalawang oras sa grupo ni Abu Sayyaf leader Radulan, Sahiron sa Patikul, Sulu kamakalawa ng tanghali.,Gayunman, pansamantalang tumanggi si Maj. Filemon Tan, taga­pagsalita ng Wesmincom na pangalanan ang mga sundalong nasawi habang hindi pa naipapaalam sa mga kaanak.,Ayon kay Tan, bandang alas-10:00 ng umaga habang nagsasagawa ng combat patrols ang tropa ng 35th Infantry Battalion sa ilalim ng Join Task Force Sulu nang makasagupa ang nasa 150 mga armadong miyembro ng Abu Sayyaf Group (ASG) sa Bud Taming, Brgy. Kabbontakas.,Kabilang sa may 150 bandido na nakasagupa ng mga sundalo ang mga tauhan nina ASG Sub Leaders Hatib Hajan Sa­wadjaan, Yasser Igasan at Mujer Yadah.,Kinumpirma ni Tan na may mga nasawi rin sa panig ng mga bandido pero hindi ito nabilang dahil dala ng mga ito ang mga kasamahang nasawi sa kanilang pagtakas.,Sa ngayon patuloy pang ina-account ng militar kung ilan ang nata­mong casualties sa hanay ng bandidong grupo.,Ang 15 nasugatang sundalo ay nasa Camp Teodulfo Bautista Trauma Hospital sa Sulu at dalawa ay agad dinala sa Camp Navarro General Hospital sa Zamboanga City.,Nagpapatuloy pa ang opensiba ng militar laban sa grupo nina Sahiron kung saan agad namang naibigay sa mga sundalo ang kaukulang fire support at close air support sa mga napapalabang sundalo.,Habang agad namang nagsagawa ng blocking at pursuit operations ang iba pang units ng mga sundalo sa lugar.",,
800 Chinese workers ikinalat sa MM,,"Aabot sa mahigit sa 800 Chinese workers na nawalan ng trabaho dahil sa utos ni Pangulong Rodrigo Duterte na isara ang Fort Ilocandia Resort and Casino sa Laoag City, Ilocos Norte ang nailipat sa ilang lugar sa Metro Manila bilang online gambling operators.,Ayon sa source ng Abante, ang nasabing mga Chinese citizens ay kasalukuyang nakakalat sa Binondo, Manila at sa Makati, Mandaluyong gayundin sa Pasig City at nagtatrabaho sa online gambling operators na nagbibigay ng serbisyo sa mga foreign high rollers partikular mula sa mainland China, Hong Kong at Taiwan.,Nabatid na 220 Chinese nationals na may hawak ng Cagayan Export Zone Authority (CEZA) visas ang kinuha ang serbisyo ng Business Process Outsourcing (BPO) sa Binondo, Manila upang magpatakbo ng online gambling business na magkunwang lehitimong BPO firm.,Samantalang ang iba pang Chinese workers mula sa nagsarang casino sa Ilocos Norte ay nagtatrabaho at nagkunwaring call center agents sa ilang 5-star hotels sa National Capital Region (NCR) Metro Manila suba­lit nagtatrabaho ang mga ito sa online betting station.,Sinasabi pang ang mga may-ari ng mga BPO ay nagawang makakuha ng permit para makapag-operate sa NCR sa kabila ng regulasyon ng Department of Labor and Employment (DOLE) na ang lisensya o work permit na inilabas ng CEZA ay hindi maaaring magamit sa labas nito o sa Metro Manila.",,
"Dinukot na 6 Vietnamese sailors, hawak pa ng Sayyaf",,"Patuloy ang isinasagawang operasyon ng militar sa kalapit na lalawigan ng Basilan sa autonomous region pa rin upang maha­nap ang mga rebeldeng Abu Sayyaf na dumukot sa anim na Vietnamese sailors.,Kinilala ang mga ito ng awtoridad na sina Do Trung Hieu, Hoang Vo, Tran Khac Dung, Huang Trung Thong at Huang Van Hai, at ang kanilang kapitan na si Pham Min Tuan.,Magugunitang dinukot ang nasabing mga Vietnamese sailors habang padaan sa karagatan ng Basilan ang kanilang cargo ship na MV Royal 16.,Ang nasabing cargo ay may dalang mga semento at patungo sana sa Davao City noong November 11 nang maganap ang nasabing pagkidnap.",,
30 natusta sa karambola ng 11 sasakyan,,"Aabot sa 30-katao ang nasawi habang marami pa ang sugatan sa nangyaring karambola ng mga sasakyan at pagsabog pa ng isang fuel tanker sa bansang Kenya.,Ayon sa ulat, nangyari ang aksidente sa bayan ng Naivasha na kinasangkutan ng 11 sasakyan kabilang ang nasabing fuel tanker.,Sinabi ng Kenya’s Red Cross, na nawalan ng kontrol ang driver ng fuel tanker at tuluy-tuloy na inararo ang mga nasa harap nitong mga sasak­yan hanggang sa sumiklab ito at sumabog.,Makalipas ang ilang oras at maapula ang apoy ay dito nakita ang mga sunog na labi ng mga biktima habang nasa loob ng kanilang mga sasakyan.,Sinasabing ang naturang lugar kung saan nangyari ang trahedya ay kilalang delikado kung saan noong 2009 ay mahigit sa 100-katao ang nasawi at 200 ang nasuga­tan nang bumaligtad ang isang petrol tanker.",,
45 patay sa suicide bomber,,"Umakyat na sa 45 sundalo ang nasawi habang nasa 50 naman ang suga­tan matapos pasabugin ng isang lalaking suicide bomber ang kanyang sarili kahapon sa loob ng isang army base sa lungsod ng Aden, sa bansang Yemen.,Ayon sa ulat, pinasabog ng isang suicide bomber ang kanyang sarili sa pamamagitan ng kanyang suot na sinturon na pinalibutan ng mga pampasabog habang daan-daang sundalo ang nakalinya para kumolekta ng suweldo ng mga ito sa Solban army base.,Dahil sa marami ang nasawi at nasugatan ay ginamit ang mga pribadong sasakyan para ibiyahe ang mga biktima patungong ospital.,Samantala, inako na ng affiliate group ng Islamic State na Daesh group ang responsibilidad sa naturang pag-atake.",,
P200k sa nakakita ng bomba,,"Masagana ang magi­ging Pasko at Bagong Taon ng isang street sweeper na empleyado ng Department of Public Works and Highway (DPWH) na nakadiskubre sa itinanim na ‘improvised bomb’ noong Nobyembre 28 ng umaga malapit sa US Embassy sa Roxas Blvd., Ermita, Manila.,Nakatakdang bigyan ng cash reward na P200,000 ni Manila Mayor Joseph Estrada si Eli Balabagan. Tatanggap din ng tig-P100,000 cash reward ang apat na operatiba ng Manila Police District-Explosive and Ordnance Division (MPD-EOD) na siyang nag-detonate ng bomba.,Gaganapin dakong alas-10:00 ng umaga sa Bulwagang Villegas ng Manila City Hall ang isang maikling seremonya.,Ayon kay Estrada karapat-dapat na bigyan ng pagkilala ang katulad ni Balabagan dahil kung sumabog ang bomba tiyak na marami ang mamamatay at masusugatan.",,
"Kapalpakan ng LTO, namumuro na",,"Namumuro na ang Land Transportation ­Office (LTO) sa Mababang Kapulungan ng Kongreso dahil masyadong inaabala umano ng mga ito ang mga taong nag-a-apply o nagre-­renew ng driver’s license.,Ayon kay Metro ­Manila development committee chairman Winston Castelo ng Quezon City, hindi nito nagugustuhan ang ginawa ng LTO sa mga tao dahil hindi na nga maibigay umano agad-agad ang lisensya ay pinapapabalik o pinapatawag muna ang mga ito pagkatapos ng apat na buwan.,“It is not the fault of license holders that the LTO could not provide them with the license cards at the time of renewal. It is the fault of the LTO so the LTO should at the very least be the one to advise them when the cards become available — and to have them deli­vered,” ani Castelo.,Kawawa, aniya, rito ang mga tao lalo na ang mga Overseas Filipino Workers (OFWs) at mga nagtatrabaho araw-araw na nagsasakripisyo dahil sa kapalpakan ng nasabing ahensya.,Dahil dito, kailangang gumastos, aniya, ang LTO upang hindi na maabala ang mga tao at ipadala na mismo ang mga lisensya sa bahay ng mga aplikante at hindi na kailangang pumunta sa tanggapan ng LTO para mag-follow-up.,Binalaan ng mambabatas ang LTO na huwag na huwag singilin sa mga tao ang kanilang gastos sa courier service dahil hindi umano ito papayagan dahil kasalanan ng mga tao kung palpak ang nasabing ahensya.",,
De Lima hindi haharangin sa trip,,"Wala umanong intensyon ang administrasyong Duterte na ipalasap kay Senadora Leila de Lima ang sinapit ni da­ting ­Pa­ngulo at Pampanga Rep. Gloria Macapagal-Arroyo nang harangin ang flight sa Ninoy Aquino­ International Airport (NAIA) noong Nobyembre­ 2011.,Ito ang nakikita ni Senate Majority Leader Vicente ‘Tito’ Sotto III na intensyon ni Justice Secretary Vitaliano­ Aguirre nang paya­gan si De Lima na maka­biyahe sa Estados ­Unidos at Germany dahil wala pa naman itong kinakaharap na kaso sa korte.,Sa paglabas ng bansa ni De Lima, sinabi ni Sotto­ na maaalala ng ­senadora ang ginawa niya kay dating­ Pangulong Arroyo at asawa nitong si Mike Arroyo nang pagbawalan silang makalipad patu­ngong Hong Kong upang sumailalim sa ­medical treatment sa Europa ang dating Pangulo noong Nobyembre 2011.,“Ok ‘yun para makita niya na ganu’n dapat ang trato niya dati kay GMA habang hindi pa convicted o indicted,” patutsada ni Sotto.,Matatandaan na kahit naglabas ng temporary restraining order ang ­Supreme Court sa pinairal na travel ban kay CGMA, hindi pa rin ito pinahintulutan ng immigration officers sa NAIA na makasakay sa eroplano.,Nagpaliwanag pa si De Lima, noon ay kalihim ng Department of Justice, na wala pa namang final decision sa ipinalabas na TRO ng SC dahil sa maghahain pa sila ng motion for reconsideration.,Sa isang statement noong Biyernes, ipinabatid ni De Lima na siya ay pupunta ng US para tumanggap ng award doon at sa Germany para magtalum­pati sa Annual Conference on Cultural Diplomacy.,Nangako naman itong babalik sa bansa upang harapin ang mga nakabin­bin na reklamo sa DOJ.",,
"PDU30, judge sa Miss U?",,"Hindi pa pinal pero maaari umanong mabago ang patakaran ng Miss Universe na gaganapin sa bansa sa susunod na taon sa pagpili ng mga judges.,Ayon kay Kat de Castro, Tourism Undersecretary, bagama’t may umiiral na patakaran ang organizers ng Miss Universe sa pagkuha ng judges kabilang ang pagbabawal ng pagkuha sa presidente ng host country ay maaari aniya itong mabago.,Giit ni De Castro sa ginanap na press briefing sa Malacañang kamakalawa ay maaari itong mabago dahil si Pangulong Rodrigo Duterte ang pinag-uusapan.,Sa ngayon, ayon pa sa DOT Undersecretary ay mayroong nakareserbang upuan para kay Pangulong Duterte sa Miss Universe pageant na idaraos sa bansa sa Enero 2017.,Nakatakda namang mag-courtesy call kay Pangulong Duterte sa Enero 23 ang mga Miss Universe candidates.",,
MMDA bawal bumati ng ‘Merry Christmas’,,"Mahigpit na binalaan ang mga traffic cons­table ng Metropolitan Manila Development Authority (MMDA) na huwag babati ng “Merry Christmas” na nagpapahiwatig na manghihingi ang mga ito ng aginaldo sa mga motorista ngayong holiday season at ipatutupad na rin sa mga ito ang “no day off, no absent policy”.,Kahapon ay nanawagan si MMDA officer-in-charge (OIC) at General Manager Tim Orbos sa kanilang mga traffic enforcer na iwasan ang pagbati sa mga motorista ng “Merry Christmas”. Maliban na lamang aniya kung ang unang bumati ay ang mga motorista kaya pwede silang sumagot ng pagbati rin.,“Basta ang impor­­tan­te ay hindi ito nagpa­pahiwatig na nanghihi­ngi ng regalo sakaling ba­bati ito ng Maliga­yang Pasko at kung ma­a­ri ay umiwas,” ani Orbos.,Ang panawagan ni Orbos sa kanilang mga traffic constable ay upang huwag aniyang makulayan na nagpapahiwatig na nanghihingi ng aginaldo.,Ayon sa MMDA, nirerespeto at sinusunod lamang nila ang panawagan ni Department of Transportation (DOTr) Sec. Arthur Tugade bilang miyembro ng Inter-Agency Council on Traffic (IACT), na huwag tumanggap ng regalo at mag-solicit ngayong panahon ng Kapaskuhan.",,
KAAWAY NA NG MAHIHIRAP,,"Sa maiksing panahon, madaling tinabangan sa liderato ni Pangulong Rodrigo Duterte ang mga militanteng grupo at kahapon sa mismong araw ng selebrasyon ng Pandaigdigang Araw ng Karapatang Pantao, binansagan ng grupong Bukluran ng Manggagawang Pilipino (BMP), Sanlakas at Partido ng Lakas ng Masa (PLM) ang Pangulo bilang ‘enemy of the oppressed’ o kaaway ng mga naaaping mahihirap.,Malayo na umano sa kanilang dating inakala na ‘bagong mukha’ ng isang pangulo si Duterte dahil sa kanyang mga ginamit na islogan noong na­nga­ngampanya na maka-mahirap at instrumento ng makataong pagbabago.,“With his own actions and omissions, President Duterte has exposed himself for what he was from the beginning: an enemy rather than an ally of the oppressed. Far from being the first “socialist” President, he has proven himself to be yet another ruthless reactionary,” wika ni Leody de Guzman, pangulo ng BMP.,Ayon pa sa mga militante, pagkatapos ng anim na buwan sa Malacañang ni Duterte, ipinakita na nito ang kanyang totoong kulay na pabor sa maya­yaman at makapangyarihan sa halip na tulungang iahon ang mga mahihirap na Filipino.,Partikular na sinisingil ng mga manggagawa ang tila pang-uuto umano sa kanila ng mga economic managers ng Duterte administration na pasimuno sa ‘win-win solution’ sa contractualization, sa halip na wakasan ang ‘endo’ o ang end of contract sa milyun-milyong contractual workers.,Sa bahagi naman ng Sanlakas at PLM, kanilang itinatatwa ang ‘huwad’ na pangakong pagbabago ni Duterte at hinimok ang taumbayan na ‘wag magpalinlang sa matatamis na pananalita ng Duterte administration.,Nilinaw ng BMP, Sanlakas at PLM na wala silang kinikilingan kina Duterte, Vice President Leni Robredo at mga ‘dilawan’ sa kampo ni dating Pangulong Noynoy Aquino.,“We say no to both Duterte nor Robredo/Aquino/Roxas because, though they clash in their styles, both camps are actually united in seeking to perpetuate elite rule. We refuse to march behind either the bloodied banner of the fascist incumbents and the jaundiced yellow flag of the (il)liberal trapo opposition because, though they disagree over the means, both ultimately share the same aims: to keep us in chains,” pahayag ni Sonny Melencio, lider ng PLM.",,
Kaso vs Duterte mababasura lang,,"Sa basurahan din mauuwi ang isinampang kaso ni self-confessed hitman Edgar Matobato laban kay Pangulong Rodrigo Duterte.,Paniniwala ito ng dalawang senador kasabay ng pagsasabing sa kredibilidad ni Matobato na kitang-kita ang pagsisinungaling ay malabong may patutunguhan ang reklamo nito.,Ayon kay Senador Richard Gordon, sa pagharap noon sa Senado ni Matobato ay nasaksihan ng taumbayan ang pagsisinungaling nito kaya kuwestiyonable na kaagad ang kredibilidad nito.,Maging si Senador Vicente Sotto ay walang nakitang sapat na basehan upang maisulong ang kaso laban sa Pa­ngulo kung ang pagbabatayan lamang ay ang mga akusasyon ni Matobato. Bukod pa sa hindi rin naman umano maaring kasuhan ang Pangulo habang ito’y nakaupo.,Una nang sinabi ni Gordon na sina Sens. Leila de Lima at Antonio Trillanes ang umano’y nagsulsol o nasa likod ng pagsasampa ng kaso ni Matobato laban sa Pangulo.,Kasabay na rin dito ang kanyang pagtawag kay De Lima na kapit sa patalim.,Sinabi pa ni Gordon na sa dami ng dapat na ipaliwanag ni De Lima ay kumakapit na lamang ito sa patalim at kung anu-ano na lamang ang naiisip gawin upang maisalba ang kanyang sarili.,Sinabi pa ni Gordon na wala namang ibang maaring magsulsol kay Matobato sa ginawa nitong pagsasampa ng kaso kundi sina De Lima at Trillanes na siyang may hawak ng kustodiya nito.,“Kumakapit na sa patalim itong si Senator De Lima, sa tingin ko. I don’t want to be personal pero marami siyang ipapaliwanag,” ayon pa kay Gordon.,Kung matatandaan, ang dalawa ang nagharap sa Senado kay Matobato sa isinagawang imbestigasyon kaugnay sa extrajudicial killings (EJK).",,
Espenido sinibak na bilang police chief,,"Inalis na sa puwesto bilang hepe ng Albuera, Leyte Police chief si Chief Insp. Jovie Espenido.,Simula noong Disyembre 8, sinibak na si Espenido sa puwesto nito at itinalaga na sa Ozamiz City, Misamis Occidental.,Si Espenido ay ipinasok ni Kerwin Espinosa, ang confessed Eastern Visayas druglord, na siyang nagpakilala sa kanya kay Senador Leila de Lima.,Gayunman, sinabi ni Philippine National Police Chief Ronald Dela Rosa na binawi ni Kerwin ang mga akusasyon niya kay Espenido, ngunit pinabulaanan ng kampo ni Kerwin ang pahayag ng PNP Chief sa kanyang pagharap sa pagdinig ng Senado.,Sa nasabi ring pagdinig ay sinabi ng opisyal na handa siyang humarap sa imbestigasyon makaraang isabit ang kanyang pangalan sa illegal drug trade.",,
Notorious drug pusher bumulagta,,"Sa kabila ng pagiging armado ng kalibre .45 na baril at nauna pa umanong magpaputok ay wala ring nagawa sa halip ay bangkay na bumulagta ang isang umano’y kilabot na drug pusher matapos na gantihan ng mga awtoridad na nagsagawa ng buy-bust operation sa Quezon City kahapon ng madaling-araw.,Sa report kay QCPD Director P/Sr. Supt. G­uillermo Lorenzo Eleazar, nakilala ang nasawing suspek na si Manuel Barsana y Quintos alyas Maloy, 38, ng No. 138 Compound, Ermin Garcia St., kanto ng Cambridge St., Brgy. E. Rodriguez, Cubao.,Bumulagta si Barsana mula sa tropa ng Station Anti-Illegal Drugs – Special Operation Task Group (SAID-SOTG) ng QCPD Station 7 sa pangunguna ni P/Senior Insp. Ramon Aquiatan Jr., Sa imbestigasyon ni SPO1 Marvin Masangkay, nangyari ang insidente sa mismong Compound na tinutuluyan ng suspek matapos ikasa ang isang buy-bust operation laban sa kanya dahil sa umano’y pagiging talamak nitong tulak sa Brgy. E. Rodriquez.,Sa operasyon, isang PO1 Eugene Miguel ang nagkunwaring bibili ng P500 na shabu sa suspek, suba­lit mabilis umano itong nakatunog na parak ang katransaksyon kaya nanlaban na nagresulta sa kanyang agarang kamatayan.,Narekober sa crime scene ang baril ni Barsana, 4 na piraso ng basyo ng bala, 2 fired bullets at 7 pi­raso ng plastic sachet umano ng shabu.",,
400 Filipino naharang sa pekeng BI stamps,,"Naharang ng Bureau of Immigration (BI) ang mahigit sa 400 Filipino na gumamit ng pekeng departure stamps para makalabas ng bansa sa pamamagitan ng pagdaan sa ‘southern backdoor’ patungong Sandakan, Malaysia.,Nabatid na muling nasabat ng mga immigration inspectors na nakatalaga sa international seaport sa Zamboanga City ang ilang Filipino na tinangkang ipalusot ng mga human smuggling syndicate patungo sa Malaysia.,Sinabi ni BI Port Ope­rations Division chief Marc Red Mariñas, na ang nasabing southern backdoor ang ginagamit ng mga human traffickers para makapagpadala ng mga biktima ang mga ito.,Sinasabing ang ilang bahagi ng Mindanao at Palawan ang ginagamit ng sindikato para maipadala ang mga biktima ng mga ito patungo sa Malaysia at sa iba pang bansa.,Dahil dito, iniutos na ni BI Commissioner Jaime Morente sa mga tauhan nito sa southern port na doblehin ang pagbabantay ng mga ito bunsod ng tumataas na bilang ng mga Filipino workers na nahaharang gamit ang pekeng BI departure stamps.,Sinasabing ang mga manggagawang Filipino na gumagamit ng ‘southern backdoor’ ay bumabagsak sa prostitusyon o kung hindi naman ay napipilitang tumanggap ng trabaho kapalit ng mababang sahod.,Sinabi pa ni Mariñas na ginagamit ng mga human traffickers na southern exit points ang Zamboanga, Palawan at Davao port para makapagpadala ng mga manggagawa nang walang kaukulang work documents sa mga bansang Malaysia, South Korea, China, Morocco, Lebanon, Syria at sa iba pang bansa sa Gitnang Silangan.",,
Preso tigok sa pagtatae,,"Sa loob mismo ng detention cell ng Manila Police District-Police Station 2, binawian ng buhay ang isang bilanggo matapos dumanas ng matinding pagtatae kamakalawa ng gabi sa Tondo, Maynila.,Isinugod pa ng mga naka-duty na sina SPO2 Gene Reyes at PO2 Mart Roque ang biktimang si Julio Patricio, 52, residente ng No. 330 S. Dela Cruz St., Tondo sa Mary Johnston Hospital pero dead on arrival ito sa pagamutan.,Nabatid na nadiskubre umano ng kapwa bilanggo na si Rodel Cudia, dakong alas-8:45 ng gabi ang wala nang buhay na biktima.,Ayon kay PO2 Charles Licyayo, ng MPD-homicide section, huling nakitang buhay ni Cudia si Patricio dakong alas-8:30 ng gabi matapos na dumaing nang pananakit ng tiyan dahil umano sa matinding pagtatae.,Gumamit pa umano ng comfort room si Patricio bago muling natulog.,Maya-maya ay nagulat na lang umano si Cudia nang makaamoy ng mabaho mula sa biktima kaya’t nilapitan niya ito upang gisingin pero hindi na ito sumasagot pa dahilan para ipagbigay alam sa naka-duty na pulis ang nangyari.,Nalaman na si Patricio ay nakulong noong Disyembre 2, 2016 dahil sa kasong Alarm and Scandal at Grave Threats, batay sa reklamo ni Wilfredo Pastrana.",,
Insurance para sa RoRo inilunsad,,"Hindi alam ng mara­ming may sasakyan na ang kanilang insurance ay suspendido kapag ang sasakyan ay nasa barko. Kaya naman naglunsad ang Fortune General I­nsurance at Archipelago Philippine Ferries ng bagong insurance para sa mga kotse, bus, trucks at motorsiklo na sumasakay sa mga Fast Cat na roll-on-roll-off (RoRo) vessels.,Ayon kay Christopher Pastrana, presidente ng Archipelago Philippine Ferries, mahalaga ang insurance para sa ‘peace of mind’ ng mga may-ari ng sasakyan na gumagamit ng RoRo.,Tinatawag na F­erry Sure VIP (Vehicle I­nsurance Protection), ang bagong insurance ay P95 lamang para sa proteksyon na umaabot ng P200,000. Ang ibig sabihin, babayaran ng Fortune General ang anumang gastos na hindi lalampas sa P200,000 sakaling may mangyaring masama sa s­asakyan habang ito ay nasa RoRo.,Ang Ferry Sure VIP ay available na ngayon sa mga Fast Cat na biyaheng Mindoro-Batangas.",,
Dayan pahaharapin pa sa Senado,,"Pahaharapin pa sa Senado ang dating driver-bodyguard at lover ni Senador Leila de Lima na si Ronnie Dayan.,Ito’y ayon kay Senador Panfilo Lacson, chairman ng House committee on public order and illegal drugs na nagsagawa ng im­bes­tigasyon kaugnay sa pagkakapaslang kay Albuera Mayor Rolando Espinosa.,Sinabi ni Lacson, hindi pa isinara ng komite ang pagdinig nito ukol sa usapin at sa katunayan aniya ay pahaharapin pa nila si Dayan.,Paliwanag ng senador, binigyan pa nila ng sapat na panahon si Da­yan para makapag-isip o pag-isipan ng mabuti ang lahat na may kaugnayan sa kanilang pagkakaki­lala ni suspected drug lord Kerwin Espinosa.,Kaalinsunod na rin ito sa testimonya ni Espinosa na siya ang tumatanggap ng perang binibigay niya para kay De Lima bilang proteksyon.,Sinabi ni Lacson na regular ang kanilang pakikipag-ugnayan kay Dayan para alamin kung may bago itong maibibigay na impormasyon para sa muling pagpapaharap dito.,“From time to time pina-contact namin siya kung meron siyang ma-recall,” ayon kay Lacson.,Sa pinakahuling pagdinig ng komite ay iilang butas na lamang ang kanilang nakita para magtugma na ang testimonya nina Dayan at Espinosa.,Sa unang testimonya ni Dayan ay sinabi nitong 2014 sila nagkita ni Espinosa partikular noong nag-abutan sila ng pera sa Baguio taliwas sa sinabi ni Espinosa na taong 2015.,Ngunit sa huling pagdinig, sinang-ayunan na rin ni Dayan na taong 2015 nangyari ang kanilang pagkikita sa Baguio.",,
"Inabandonang bag sa tiangge, nagdulot ng tensiyon",,"Binalot ng tensiyon ang isang night bazaar o tiangge sa Lungsod ng Quezon kamakalawa ng gabi matapos na isang bag ang umano’y iniwan ng hindi pa nakikilalang tao at pagkamalan itong may lamang mga bomba o explosives.,Ayon sa ilang mga tindero’t tindera sa nasabing tiangge na matatagpuan sa kahabaan ng Commonwealth Avenue ng nasabing lungsod, ganap umanong alas-8:30 ng gabi nang mamataan umano nila ang isang bag sa likuran ng isang stall sa loob nito.,Ngunit nang malamang wala umanong nagmamay-ari nito ni-isa sa kanila ay hindi umano nila ito pinagalaw at sa halip ay mabilis na humingi ng tulong sa mga tauhan ng barangay na sila namang tumawag sa himpilan ng pulisya.,Agad din namang nagsidatingan ang mga tauhan ng Quezon City Police District Explosives and Bomb Experts sa lugar at mabilis na nagsagawa ng safety procedures, ngunit nang masiyasat na ang nasabing bag ay napagalamang hindi naman pala bomba ang laman nito at isang bagong saing na kanin.",,
"Sayyaf kidnap leader, kabilang sa napatay sa Sabah",,"ZAMBOANGA CITY — Kinumpirma kahapon ng militar na isa sa tatlong napatay ng Malaysian authorities sa Sabah ay lider ng Abu Sayyaf na siyang nasa likod ng kidnapping ng 2 Canadians at isang Norwegian sa Samal Island sa Davao del Norte.,Ayon sa Western Mindanao Command, kumpirmadong mga Abu Sayyaf ang nakasagupa ng Royal Malaysian Police sa karagatan ng Semporna nitong Disyembre 8 na kung saan ay nilusob ng mga ito ang 2 fishing boat sa lugar at dinukot ang mga skipper nito.,Kinilala naman ni Major Filemon Tan, spokesman ng militar, ang lider ng Abu Sayyaf na si Abraham Hamid at siyang namuno sa pagdukot kina Canadian Robert Hall, John Ridsdel at sa Pinay girlfriend nitong si Maritess Flor, at Norwegian Kjartan Sekkingstad noong nakaraang taon.,Hindi pa nakikilala ang 2 iba pang napatay, ngunit dalawa rin ang nadakip ng Malaysian police at kinilala ito ni Tan na sina Samsung Aljan at Awal Hajal.,“Per validation made by this Command, the shootout resulted in the killing of Abraham Hamid, leader of the Samal kidnapping incident and two of his cohorts. Two Abu Sayyaf members Samsung Aljan and Awal Hajal were also apprehended,” ani Tan.,“The death of Hamid is a big blow to the Abu Sayyaf group. It will degrade their capability for spotting and kidnapping victims in the future,” dagdag pa nito.,Sa ulat ng Malaysia media, nailigtas ng mga operatiba ng General Operations Force Tiger Platoon ang isang skipper, ngunit natangay naman ng 2 nakatakas na Abu Sayyaf ang isang kapitan ng fishing boat.",,
"4 patay, 5 kritikal sa TPLEX accident",,"Malungkot ang magi­ging Pasko ng isang buong pamilya makaraang apat ang kumpirmadong nasawi habang agaw ­buhay naman sa ­hospital ang limang iba pang ­miyembro nito makaraang suyurin ang kanilang ­sinasakyang Nissan Urban ng isang rumaragasa sa tulin na Chemical Tanker sa Tarlac, Pangasinan, La Union Expressway (TPLEX) kahapon ng madaling-araw.,Sa inisyal na report ni Sr/Insp. Manolito Jandoc, Chief of Police ng Anao, Tarlac nakilala ang apat na nasawi sa lugar ng pinangyarihan na sina Marly Arellano, 52; Berlyrose Arellano, 17; Cristal Arellano, 13; Cresmae, 15.,Habang agaw ­buhay sa Dr. Marcelino Tan Hospital sa Carmen, Pangasinan sina Lida ­Arellano, Rosalie Arellano, Maribeth Arellano, Lailanie Arellano at Marcel Arellano, pawang naninirahan sa Taguig City.,Ayon kay Sr/Insp. Handoc, nangyari ang insidente dakong alas-4:30 ng madaling-araw sa Anao, Tarlac na bahagi ng TPLEX na mula sa likuran ng sasak­yan ng mga biktima ay binangga sa likuran ng tanker na minamaneho ng suspek na si Remegio Cayanan Jr. na ngayon ay ­kasalukuyan nakakulong na sa Anao ­Police Station at nahaharap sa kaukulang kaso.,Base sa ­imbestigas­yon ng Anao Police sina­­sa­­­bing may ­kasama umanong balikbayan ang mga biktima at patu­ngo ang pamilya Arellano sa Baguio para magbakasyon nang maganap ang malagim na aksidente.",,
Lalaki humandusay sa harap ng ina,,"Patay ang isang ­lalaki makaraang ito ay tambangan ng mga ‘di nakilalang suspek sa Cecilia Araneta, Yulo Avenue, Barangay Canlubang, Calamba City, Laguna kamakalawa ng hapon.,Kinilala ang napatay na si Christopher Hibahib.,Batay sa imbesti­ga­­s­yon ng Calamba ­Police, sakay ang biktima sa kanyang tricycle kasama ang kanyang ina nang bigla na lang silang hara­ngin ng isang kulay ­puting van.,Agad nagsibabaan ang mga armadong ­la­laki at pinagbabaril ang ­biktima na agad nitong ikinamatay.,Hindi naman sinaktan ng mga suspek ang ina ng biktima.,Mabilis ding tumakas ang mga suspek matapos ang pamamaril.,Patuloy pa ang imbes­tigasyon ng mga pulis at inaalam ang motibo at ang mga responsable sa krimen.",,
Bus company manager tinodas,,"SAN ­ANTONIO, Nueva Ecija — Binawian­ ng buhay sa pagamutan ang isang ­49-anyos na operations manager ng Five Star Bus company sa bayang ito makaraang pagbabarilin ng ‘di nakilalang sala­rin noong Huwebes ng gabi sa ­Purok 1, Brgy. Luyos sa bayang ito.,Sa ulat ni P/Sr. Inspector Arnel Aguilar nakilala ang napaslang na si Rodrigo Rivera Manio, residente ng Brgy. Poblacion dito at aktibong namu­muno sa KABALIKAT Civicom group ng bayan.,Batay sa imbestigas­yon nina PO3 Ron ­Erick Catata at PO1 George Magtalas, pauwi na ang biktima makaraang makipamiyesta sa barangay noong sundan ng salarin at paputukan sa likuran.,Bago sumemplang si Manio ay gumiray-giray pa ang motorsiklo nito at sumabit sa kasalubong na motorsiklong minama­neho ni Nickson Halup.,Noong matumba sa lansangan si Manio ay nilapitan ng salarin at malapitang binaril sa ulo saka ­mabilis na tumakas patungong bayan ang suspek.,Naisugod sa district hospital dito si Manio at nailipat sa Gonzales Gene­ral Hospital sa San Leo­nardo pero hindi umabot ng buhay.",,
"De Lima trip sa US, Germany pinahaharang kay PDigong",,"Huling alas ng Volunteers Against Crime and Corruption (VACC) si Pa­ngulong Rodrigo Duterte para bawiin ang travel clearance na binigay ng Department of Justice (DOJ) para sa biyahe ni Senador Leila de Lima ngayong araw pa-Amerika at Germany.,Sa isang press conference kahapon sa Quezon City, nagpahayag ng pagkadismaya ang grupo sa anila’y biglaang desisyon ng DOJ na payagang lumabas ng bansa si De Lima simula December 11 hanggang December 22.,Sa kabila nito, nanindigan si Dante Jimenez, chairman ng VACC na hindi dapat lumabas ng bansa ang senadora para masagot nito ang mga kasong nakasampa sa kanya.,Ang VACC ang nagsampa ng drug trafficking laban kay De Lima dahil sa pagkakasangkot nito sa illegal drug trade sa New Bilibid Prison (NBP).,Sila rin ang nagsampa ng disbarment sa Supreme Court (SC) matapos umamin ang senadora na may love affair sila ng kanyang dating driver-bodyguard na si Ronnie Dayan na testigo sa Senate investigation hinggil sa droga.,Ayon kay Lorenzo Gadon, legal counsel ng VACC, huli na nang malaman nila ang biyahe ni De Lima kaya’t imposibleng makagawa pa sila ng legal action. Ta­nging alas na lamang umano nila ay subukang pakiusapan si Pangulong Duterte na harangin ang biyahe ng senadora.,“Wala na kaming magagawa pang legal remedy since ura-urada ang biyahe niya. Only recourse we have at the moment is to ask the President to revoke the travel clearance dahil siya lang may kakayahang gawin ito sa ngayon,” wika ni Gadon.",,
"Int’l Human Rights Day, inulan ng protesta",,"Nakiisa ang daan-daang militanteng ­grupo, human rights ­advocates, estudyante, taong ­simbahan, madre at iba pang aktibista ­kasunod ng seleb­rasyon ng ­International Human Rights Day kahapon.,Dala ang mga ­banner at placards, tinutulan ng mga grupo ang ­polisiyang ipinatupad ng administrasyon ni ­Pangulong Rodrigo Duterte na pagpapalibing kay dating Pa­ngulong Ferdinand Marcos sa Libingan ng mga Bayani (LNMB), panukalang death ­penalty, serye ng pagpaslang sa mga drug suspek na nanlaban sa mga pulis at iba pa.,Naging highlight din ng paggunita sa ­International Human Rights Day ang pagsunog ng effigy ni ­Marcos, kun­waring biktima ng summary exe­cution na ibi­na­lot sa ­packaging tape at may karatulang nakasulat na si ‘Digong ang dahilan, Huwag ­tularan’.,Isinarado rin ang Mendiola at nasakop ng rally ang isang lane ng Legarda-Mendiola intersection na nagpasikip sa daloy ng trapiko.,Pasado alas-tres naman nang magsimulang dumagsa ang mga rali­yista sa Liwasang Bonifacio para ipagpatuloy ang kanilang programa na tumagal hanggang halos alas-sais ng gabi.,Nanawagan din ang mga raliyista na pala­yain ni Pangulong Duterte ang mga political ­prisoners.",,
Mandatory drug test sa college admission,,"Isasama na rin sa requirements sa college admissions ang mandatory drug test sa mga gustong mag-enroll sa unibersidad at sa mga college institutions ayon sa Commission on Higher Education (CHED).,Ayon kay executive director Julito Vitriolo, taga­pagsalita ng CHED, sisimulang ipatupad ng mga higher education institutions (HEIs) ang mandatory drug test requirements sa susunod na enrollment.,Tugon ito ng komisyon sa panawagan ni Pangulong Rodrigo Duterte na gawing ‘drug free’ ang mga school campuses sa buong bansa.,Sinabi ni Vitriolo na bukod sa mga contingency plans at mekanismo na tutugon sa anti-drug campaign ng national government, gumagawa rin umano ng sariling pamamaraan ang CHED kung papaano mailalayo sa ilegal na droga ang mga estudyante sa kolehiyo.",,
‘MIDDLEMAN’ NI JACK LAM SUMUKO sa NBI!,,"Nasa kustodiya na ng National Bureau of Investigation (NBI) matapos kusang loob na magpasa­ilalim sa protective custody si retired Police Senior Supt. Wally Sombero ang umano’y itinuturong ‘middleman’ ng wanted na Chinese businessman na si Jack Lam.,“He is under the custody of the Intelligence Service,” ayon kay Ferdinand Lavin matapos na kumpirmahin na nasa NBI na si Sombero.,Nalaman na nagtu­ngo sa NBI si Sombero kasunod ng ulat na binayaran ng P50 milyon ng online gambling ope­rator na si Jack Lam ang dalawang opisyal ng Bureau of Immigration kapalit ang pagpapalaya sa daan-daang Chinese nationals na dinampot noong nakaraang buwan sa isinagawang pagsalakay ng mga awtoridad sa Fontana Resort Clark, Pampanga.,Kaugnay nito, iniim­bestigahan na rin ng NBI ang dalawang assistant commissioner ng BI na sinasabing nangikil ng P50 milyon.,Tumanggi muna ang ahensya na pangalanan ang dalawang opisyal ng BI habang hindi pa natatapos ang inisyal na ulat sa isinasagawang imbestigasyon.,Nalaman na si Sombero ay itinuturong middleman ni Jack Lam. Siya ang umaming nagpakilala kay Lam kay Justice Secretary Vitaliano Aguirre II sa isang meeting sa Bonifacio Global City (BGC) ilang linggo na ang nakararaan.,Sa kanyang paglantad sa NBI noong nakaraang Huwebes, itinanggi ni Sombero na siya ay middleman ni Lam.,Ayon sa report, ang dalawang associate commissioners ng BI umano ay miyembro ng Lex Taleonis, ang fraternity na kinabibilangan din ni Duterte, ang nangikil ng P50 milyon kay Lam.,Ang nasabing salapi ay tinanggap ng dalawa mula kay Sombero kapalit ang pagpapalaya sa 600 na Chinese na kabilang sa 1,316 na walang employment visas.,Ayon kay Sombero ang naganap na extortion kay Lam ay kanyang ipinabatid kay Aguirre nang magkita sila sa BCG. Humingi umano siya ng tulong dahil nagpapadagdag pa ang dalawang BI officials.,Nabatid na ang P50 milyon ay binigay sa dalawang BI officials noong Nobyembre 27 sa paligid ng City of Dreams Casino sa Parañaque City at noong Nobyembre 29, lumipad si Lam patungong Macao.",,
"Solomon Islands, muling inuga",,"Sinundan pa ng 6.9 magnitude na lindol, ang naunang ‘major quake’ sa off Solomon Islands dahilan para magbabala ng ‘hazardous tsunami waves’ ang mga awtoridad. Kasunod ng unang major quake.,Ayon sa US Geological Survey, naitala ang sentro ng lindol dakong alas-6:10 ng ­umaga ­kahapon sa 90 kilometro west ng Kirakira, provin­cial capital ng Solomon at may lalim na 10 kilometro.,Gayunman, sinabi ng pulisya na malapit sa ­sentro ng lindol, na wala namang naitalang anumang ­nasirang ari-arian at nasawi o nasugatang residente at hindi rin umalis sa kanilang bahay ang mga residente.,Una nang sinabi ng Pacific Tsunami ­Warning Centre na walang tsunami threat mula sa ­lindol pero kalaunan ay na-forecast ang ‘hazardous ­tsunami waves’ na may taas na 1-3 meters (3-10 feet) above tide level sa mga baybaying dagat ng Solomon.,Ibinabala rin ang pagtaas ng alon mula sa 0.3 meters sa coasts ng Australia, Fiji, ­Kiribati, ­Nauru, New Caledonia, Papua New Guinea, ­Tuvalu at Vanuatu.,Una nang niyanig ng 7.7 magnitude ­lindol ang Solomon Islands noong Biyernes.",,
"Motorista makakadaan sa VMMC, Camp Aguinaldo",,"Bubuksan na ng Inter-Agency Council for Traffic (I-ACT) sa mga motorista ang Veterans Memorial Medical Center (VMMC) sa Quezon City para makatulong sa pagluwag ng daloy ng trapiko ngayong holiday season.,Ayon kay Metropolitan Manila Development Authority (MMDA) Ge­neral Manager Thomas Orbos, malaking ginhawa sa mga motorista ang kalsada sa loob ng VMMC lalo na sa mga dumadaan ng North at Mindanao Avenue.,Sakaling mabuksan na ito sa mga motorista, ang mga sasakyan na dumadaan sa North Avenue ay maaari nang pumasok sa main gate ng VMMC at tagos sa Gate 2 papuntang Mindanao Avenue.,Bubuksan ang nasabing mga gate simula alas-sais ng umaga hanggang alas-nuwebe ng umaga at alas-kuwatro ng hapon hanggang alas-siyete ng gabi.,Inanunsyo rin ng I-ACT na bubuksan din ang Camp Aguinaldo sa mga motoristang dumadaan sa EDSA na papunta sa may bahagi ng Katipunan.",,
Harassment lang — Palasyo,,"Pambulabog lang ayon sa Palasyo ng Malacañang ang reklamong inihain ni Edgar Matobato sa Tanggapan ng Ombudsman laban kay Pangulong Rodrigo Duterte.,Ayon kay Presidential Communications Office (PCO) Assistant Secretary Ana Marie Banaag, puntirya ng reklamo ni Matobato na abalahin at ligaligin si Pangulong Duterte sa pagganap sa trabaho nito.,“The complaint is nothing but harassment aimed at distracting the Chief Executive from performing his duty,” komento ng Palace official sa complaint ni Matobato.,Sinabi ni Banaag na hindi pa sila makakapagbitaw ng reaksyon sa kaso dahil kahahain pa lamang ng complaint-affidavit laban kay Pangulong Duterte.,Gayunpaman, iginiit ng opisyal na malamang na walang kahinatnan sa ngayon ang inihaing complaint ni Matobato sapagkat may immunity si Pangulong Duterte habang ito ay nasa poder.",,
Senador dismayado sa Christmas traffic,,"Nauubusan na ng pa­sensiya ang ilang senador sa matinding trapik sa Metro Manila lalo na ngayong papalapit ang Pasko.,Sa kabila ng pagbasura ng window hours sa number coding scheme at late opening ng mga shopping mall sa EDSA, hindi pa rin lumuwag ang trapik sa maraming bahagi ng Kamaynilaan.,Hindi naitago ni Senador JV Ejercito ang kanyang pagkadismaya kung kaya’t nag-post na lang ito sa Twitter sa mga abusadong nagmamaneho na siyang lalong nagpapabuhol ng trapik sa kalsada.,“Traffic na nga, may mga ganito pang abusado magmaneho. Tsk…tsk…Konting disiplina naman lalo’t Christmas traffic ngayon,” ayon sa tweet nito.,Nagbigay pa ito ng abiso sa mga motorista dakong alas-12:00 ng tanghali nitong Biyernes na iwasan ang lugar ng Ortigas dahil sa sobrang bigat ng daloy ng trapiko roon.,“Avoid Ortigas area if possible, traffic is so bad in the area. But going to Makati is ok after Ortigas flyover,” pag-uulat ng senador.,Muli namang kinalampag ni Senate Majority Leader Vicente “Tito” Sotto III ang Metropolitan Manila Development Authority (MMDA) at local government units (LGUs) na walisin ang mga sasakyan na nakaparada sa mga secondary route.,Sinabi ni Sotto na kung mawawala ang mga sasakyang nakaparada sa mga secondary route, maraming sasakyan ang dadaan dito na siyang makapagpaluwag sa bigat ng daloy ng trapiko sa mga pangunahing kalsada tulad ng EDSA.",,
Human rights issue ika-career ni Leni,,"Gagawin umano ni Vice President Leni Robredo na isyu sa lahat ng mga Filipino ang human rights issue dahil aminado ito na karamihan sa mga Filipino ay tila walang pakialam dito.,Sa kanyang maiksing talumpati sa turn-over ng mural na gawa ng isang artist ng Amnesty International sa kanyang tanggapan sa Executive House sa New Manila, Quezon City, ipinangako ni Robredo na gigisingin nito ang sambayanang Filipino sa isyung ito.,“We have been working a long time together, I have been a human rights lawyer and may isang bagay po akong napansin. Parang ang human rights ay hindi isang sexy na issue. Parang siya ang issue ng mga nasa laylayan,” ani Robredo.,Ito umano ang gagamitin niyang hamon para mailagay sa “mainstream” ang isyu ng karapatang pantao lalo na sa mga ordinaryong tao na walang kaibigan at kaanak na naging biktima ng human rights violations.,Sinabi ni Robredo na ang mga nagsusulong ng isyu sa karapatang pantao ay maituturing na margina­lized dahil kokonti ang mga ito at walang nakukuhang suporta sa mga ordinaryong mamamayan.",,
"Online shopping, tinakasan",,"Bagsak-balikat na nagtungo sa himpilan ng Taal Municipal Police Station ang ­delivery boy ng kilalang ­online shopping ­company na Lazada­ Express ­Delivery, ­makaraang ­itakbo ng kostumer ang ­idineliber ­nitong Iphone 6S sa ­insidenteng naganap ­dakong ala-una ng hapon ­kamakalawa.,Sa nakalap na ulat ng Abante mula Taal MPS, nabatid na ihahatid sana ng delivery boy na si Bernald ­Dimaculangan y Lozano, 23-anyos ng Brgy. Banay-Banay, ­Padre Garcia, Batangas, ang “package” na para kay Alvin Ray Herrera y De Leon sa Brgy. Tadlac, Alitagtag, Batangas., Ngunit nagbago umano ang isip ng suspek at sinabihan ang biktima na magkita na lamang sila sa Taal Polymedic Hospital at doon niya kukunin at babayaran ang in-order na cellphone na nagkaka­halaga ng Php 34,000.,Laking gulat na ­lamang ng biktima nang maiabot niya ang cellphone sa suspek ay agad itong tuma­lilis sakay ng traysikel, ­inihahanda na ang kasong ­Estafa na isasampa ­laban sa tumakas na suspek. ­",,
"MURDER, KIDNAPPING VS DUTERTE",,"Patung-patong na kaso laban kay Pangulong Rodrigo Duterte, anak nitong si Davao City Vice Mayor Paolo Duterte, kay PNP chief Director General Ronald Dela Rosa at 25 iba na may kaugnayan sa Davao Death Squad (DDS) ang isinampa kahapon sa Office of the Ombudsman ng self-confessed killer na si Edgar Matobato.,Kasong murder, kidnapping, paglabag sa Republic Act No. 9745 o Anti-Torture Act at paglabag sa Philippine Act on Crimes Against International Humanitarian Law at Genocide ang isinampa ni Matobato sa pamamagitan ng abogado nito na si Atty. Jude Sabio.,Sa kanyang complaint affidavit, iginiit ni Matobato na si dating Davao Mayor at ngayon ay Pa­ngulong Duterte ang lider ng DDS. Ang naturang death squad din umano ang nasa likod ng serye ng pagpatay sa Davao City simula noong 1988 hanggang Setyembre 2013 at kung saan target ng operasyon ng death squad ang mga pinaghihinalaang mga kriminal, pangunahin na rito ang mga magnanakaw at rapist.,“Ang pagkakaalam ko, hindi puwedeng pumatay ng hindi inutos o ‘di na-clear kay Mayor,” nakasaad sa affidavit ni Matobato.,Ipinaliwanag ni Matobato na hustisya ang siyang dahilan kung bakit ito naghain ng kaso at nakatitiyak umano siyang may sapat na ebidensya para patunayan ang kanyang alegasyon. Iginiit din ng abogado nito na si Atty. Sabio na isa pang testigo na magbibigay ng corroborative statement ang magba-backup sa pahayag ng kanyang kliyente.,Ang nasabing testigo ay nakasaksi umano na isang tao ang binaril mismo ni Pangulong Duterte sa isang kalye sa Davao City noong 2012.,Tinukoy ni Matobato si SPO4 Arthur Lascanas bilang “second-in-command” kay Pangulong Duterte na s’yang nag-uutos kung sino ang nais ipapatay ng dating alkalde habang si SPO4 Sanson Buenaventura ang umaaktong “little mayor” na nagbabayad sa mga taong nagsagawa ng pagpatay.,Mula sa 7 katao ay dumami ang miyembro ng DDS, na kalaunan ay sumapi na rin sa kanilang grupo ang mga rebel returnees mula sa New People’s Army na ang gawain naman sa DDS ay mga “small time jobs” lamang gaya ng pagpatay sa mga siga sa barangay, miyembro ng gang at mga rugby boys.,Isinalaysay rin ni Matobato sa kanyang affidavit na ang kanilang pinapatay ay sinasakal sa loob ng sasakyan pagkatapos dukutin at sa order ni Lascanas ay tsina-chop-chop ang bangkay saka itinatapon sa dagat o sa Laud Firing Range sa Barangay Ma-a Davao City.,Maging si Pangulong Duterte umano ay naging saksi sa pag-chop-chop ng bangkay dahil nagpupunta ito sa Laud Quarry kapag bigtime ang kanilang na­ging biktima.,Ang operasyon umano ng DDS ay abot din sa General Santos City, Butuan, Tagum, Panabo, Davao del Sur, Digos, Maitum Sarangani at maging sa Maynila.,Sa kabuuan umano ay mahigit 1,000 katao ang napatay ng DDS.,Si Matobato ay kasalukuyang nasa kustodiya ni Sen. Antonio Trillanes. Aniya, may konsensya pa rin ito kaya naman nais n’yang isiwalat ang nalalaman at kasuhan ang nasa likod ng DDS.",,
"Bigtime na tulak ng marijuana sa Davao, timbog",,"Bumagsak sa kamay ng pinagsanib na pu­wersa ng Philippine Drug Enforcement Agency (PDEA) at ng Philippine National Police (PNP) ang isang pinaghihinalaang big-time na tulak ng mga pinatuyong dahon ng marijuana sa isinagawang buy-bust operation sa Davao del Sur.,Ayon kay PDEA Director General Isidro Lapeña, nakilala ang naarestong suspek na si Ritchim David y Paraso alyas Jimmy Bilaan, 30, residente ng Purok 1, Tacub, Kiblawan, Davao del Sur.,Lumilitaw sa report na dakong alas-kuwatro ng hapon nang maaresto si David ng mga elemento ng PDEA Regional Office 11 at ng Kiblawan Municipal Police Station.,Isang civilian ang nagpanggap umanong poseur-buyer at bumili ng pinatuyong dahon ng marijuana sa suspek at nasa aktong nagpapalitan ng biniling marijuana at marked money ng arestuhin ang suspek.,Narekober ng mga operatiba kay David ang anim na kilo ng pinatuyong dahon ng marijuana na tinatayang may market value na P240,000.00.",,
Pagkaka-impeach sa SoKor prexy ipinagdiwang,,"Kasunod ng matagumpay na impeachment kay South Korea President Park Geun-Hye, ­dahil sa eskandalo nitong kinasangkutan, muling luma­bas ang mga tao sa kalsada at nagsagawa ng ‘selebrasyon’ sa halip na protesta.,Nabatid na sa loob ng pitong linggo, nagsagawa ng kilos protesta ang mga taong nagsusulong para bumaba sa kanyang puwesto si Park.,Sa kabila ng nangyaring impeachment kay Park sa national assembly noong Biyernes, ­hindi umano titigil ang mga aktibista sa pag-pressure sa impeachment ni Park dahil kinakailangan pa nito ang final approval ng Constitutional Court at ang proseso nito ay aabutin din umano ng buwan.,Madami rin ang nananawagan na kaagad na magbitiw sa tungkulin si Park at harapin ang criminal prosecution.,Nalaman na hanggang walang ruling ang Constitutional Court mananatiling suspendido ­lamang si Park at sa kanya pa rin ang titulong Presidente at mayroon pa rin siyang immunity.,Kaugnay nito, nagsagawa naman ng ­protesta ang mga die hard supporters ni Park na nana­nawagan na ipawalang bisa ang impeachment.",,
Shortage sa pailaw at paputok,,"Hindi inaalis ang posibilidad na tumaas ang presyo ng mga primera-klaseng paputok at fireworks design na gawa sa Bulacan dahil sa ina­asahang kakapusan ng produksyon ngayong t­aon ng mga firecrac­kers manufacturer bu­nga ng epekto ng mahigit dala­wang linggong work stoppage order (WSO) ng Department of Labor and Employment (DOLE).,Ayon sa mga miyembro ng Philippine Pyrotechnics Manufactu­rers and Dealers Association Inc. (PPMDAI)-Bulacan, inaasahan nilang magkakaroon ng malaking kakulangan sa suplay ng paputok at pailaw nga­yong paghihiwalay ng t­aon dahil sa epekto ng WSO bagama’t binawi na ito ng DOLE sanhi ng maraming manggagawa ang naghanap ng alternatibong trabaho kaysa magutom.,Asahan din ang pag­lobo ng presyo ng papu­tok at pailaw sa mga tindahan ng paputok sa Bocaue, Sta. Maria at Baliwag dahil sa pagkakahinto ng nasa kasagsagang produksyon nito bunga ng WSO na ibinatay sa kambal na pagsabog ng tindahan at pabrika ng paputok sa Bocaue at Sta. Maria na ikinasawi ng pitong katao at malubhang pagkakasugat ng 29 na iba pa.,Sa kabila nito, positi­bo ang paniniwala ng mga negosyante ng papu­tok na makakabawi s­ila sa ma­tinding pagkalugi sa multi-milyong pisong industriya ng papu­tok sa Bulacan dahil karaniwang dumadagsa ang namamakyaw ng papu­tok at pailaw sa Bulacan lalo na sa Bocaue dalawang araw bago sumapit ang pasko at sagad na ito hanggang bisperas ng Bagong Taon.",,
General na isinabit sa online gaming sumuko,,"Kusang-loob na nagtungo umano sa Natio­nal Bureau of Investigation (NBI) si dating Chief Supt. Wally Sombero para boluntaryong magpa kustodiya matapos masangkot sa umano’y ‘suhulan’ kasunod ng pagkakahuli ng mahigit 1,000 na Chinese nationals sa Pampanga na nagtatrabahong walang kaukulang dokumento.,Sinabi ni Justice Sec. Vitaliano Aguirre na nagtungo sa NBI para linisin ang kanyang pangalan., Nauna nang nakaladkad ang pangalan ni Sombero sa tangka umanong panunuhol ng kampo ng big time online gaming operator na si Jack Lam kay Aguirre.,Una nang sinabi ni Aguirre na si Sombero ang kumausap sa kanya at nagsabi na naghahanap umano ng padrino si Lam.,Naganap ang pag-uusap ay nangyari ilang araw matapos maaresto sa Fontana Resort sa Pampanga na pag-aari ni Lam ang 1,316 Chinese nationals na iligal na nagtatrabaho sa mga hindi lisensyadong online ga­ming na nag-o-operate sa Fontana.",,
LIBRENG SHUTTLE BUS PARA SA PASIG RIVER FERRY,,"Inilunsad kahapon ng Inter-Agency Council on Traffic (I-ACT), Department Of Transportation (D­OTr) at Metropolitan Manila Deve­lopment Authority (MMDA) ang Pasig Ri­ver Ferry Service shuttle bus para sa kombi­yente ng mga mananakay na magtutu­ngo ng Divisoria sa Maynila at Bonifacio Global City (BGC) sa Taguig City.,Ang paglulunsad n­ito ay pinangunahan n­ina DOTr Secretary Art Tugade at MMDA Officer-In-Charge (OIC) at General Manager Tim Orbos, na partnership ito ng naturang ahensiya sa Megaworld Corporation.,Ang pribadong kumpanya ang nagbigay ng mga shuttle buses bilang bahagi ng kanilang serbisyo publiko.,“This partnership with Megaworld is a big help in the government’s concer­ted effort in coming up with measures to improve the traffic condition in Metro Manila,” ani ni Orbos.,Ayon sa MMDA, nasa 11 shuttle bus ang kanilang itinalaga sa Guadalupe at Escolta Stations., Kung saan ang walong 25-seater coasters ay pa­wang nakahimpil sa Guadalupe Station at ang mga pasa­herong sumasakay sa Pasig River Ferry ay dadalhin sa area ng BGC, Taguig City.,Samantalang, ang tatlong shuttle vans na may 25 seater ay nakahimpil sa Escolta Station at ang mga pasa­hero ay dadalhin naman sa Lucky Chinatown Mall at Divisoria sa Maynila.,Magiging libre muna ang pamasahe sa mga sasakay sa mga shuttle bu­ses simula ngayong Disyembre hanggang Pebrero, 2017 at wala pang itinakdang halaga para sa pamasahe nito sakaling ipa­tupad na ang bayad dito.,Ang biyahe ng natu­rang shuttle bus ay magsisimula ng alas-siyete ng umaga hanggang alas-nuwebe ng gabi at ipo-provide lamang ang natu­rang mga shuttle bus para sa mga pasaherong tumatangkilik sa Pasig R­i­ver Ferry System.",,
Kulasisi ni misis binistay ni mister,,"Love triangle ang pa­ngunahing motibo na sinisilip ng mga elemento ng Lipa Component Police Station, sa nangya­ring pamamaril at pagkasawi ng isang trike drayber sa Rotonda, Bgy. Tali­say, Lipa City Batangas.,Sa inisyal na imbestigasyon ng pulisya, naganap ang krimen pasado alas-12:00 ng tanghali kamakalawa, habang minamaneho ng biktimang si Sonny Bucad y M­olina, 40-anyos, ang kanyang Honda TMX Tricycle (74930).,Sinundan umano ito ng suspek na si Ramon Camitan y Anoyo, 41-anyos, na sakay ng single MC. Pagsapit sa lugar ng krimen ay pinagbabaril ng suspek ang biktima sa iba’t ibang bahagi ng katawan, bago mabilis na tumakas patu­ngong Talisay Batangas.,Deklaradong dead on the spot ang biktima sa Metro Lipa Hospital, dahil sa mga tinamong su­gat sa katawan, napag-ala­man rin na may lihim na relasyon ang napaslang na biktima sa misis ng suspek na si Myra Cami­tan.",,
3 Sayyaf todas sa Sabah clash,,"ZAMBOANGA CITY — Tatlong mga armado na hinihinalang Abu Say­yaf o may koneksyon sa rebeldeng grupo – ang napatay at dalawang iba pa ang nadakip matapos silang makipagsagupaan sa pulisya sa karagatan ng Semporna sa Sabah, Malaysia.,Nailigtas naman ng pulisya nitong Huwebes ng gabi ang isang skipper ng fishing boat, ngunit natangay ng dalawang nakatakas na armado ang isa pang kapitan ng hiwalay na trawler sa Semporna.,Isang parak din ang sugatan matapos itong mabaril sa paa. Nabatid sa Sabah na pawang mga residente ng Tawi-Tawi ang mga napaslang at gayun din ang da­lawang nadakip.,Sakay umano ng isang speedboat ang pitong armado at nilusob ang mga fishing boat sa Semporna ngunit lingid sa kanilang kaalaman ay may isang barko rin doon na ang lulan ay mga parak na miyembro ng General Operations Force Tiger Platoon na nagbabantay sa mga trawlers doon.,Hindi naman mabatid kung bakit pumalya ang Philippine Navy at Philippine Marines, gayun rin ang Philippine Coast Guard na matiktikan ang pag-alis ng speedboat ng mga armado at pagpasok nito sa Semporna.,Tikom naman ang bibig ng mga opisyal ng Western Mindanao Command ukol sa naganap.",,
Military plane bumagsak sa Pacific Ocean,,"Patay ang isang US Marine pilot makaraang bumagsak ang sinasak­yan nitong F/A-18 sa Pacific Ocean.,Sa ulat, natagpuan ng Japanese rescuers ang nawawalang piloto sa pinagbagsakan ng eroplano sa karagatan sakop ng Japan.,Sinabi ni Marine Corps spokeswo­man Captain Sarah Burns na idineklarang patay na ang US Marine pilot na si Captain Jake Frede­rick.,Patuloy namang nagsasagawa ng imbestigasyon ang mga awtoridad para matukoy ang tunay na dahilan ng pagbagsak ng nasabing eroplano na nakatalaga sa US Marine Corps Air Station Iwakuni.,Noong naka­lipas na araw nang magkasabay na nagsagawa ng malawakang search and rescue operation ang US at Japan la­yong 90 kilometro sa karagatan sakop ng timog-kanluran ng Kochi prefecture.,Nagpadala ang Japan ng apat na sasakyang barko at walong eroplano para maghanap sa bumagsak na military plane.",,
Kaso ni De Lima ayaw pahawakan sa Ombudsman,,"Tinutulan ng mga complainant ni Senator Leila de Lima na mailipat sa hurisdiksyon ng Office of the Ombudsman ang apat na reklamong may kinalaman sa kalakaran ng ilegal na droga sa New Bilibid Prison (NBP).,Ito ay matapos dinggin ng Department of Justice (DOJ) panel of prosecutors ang mosyon ni De Lima na humihiling na malipat sa Tanggapan ng Ombudsman ang hurisdiksyon sa apat na reklamong inihain laban sa kanya kaugnay ng Bilibid Drug Trade.,Sa pagdinig ay nagsumite ng komento ang kampo ng ilan sa mga complainant na kinabibilangan ng Volunteers Against Crime and Corruption (VACC) at mga dating Deputy Directors ng NBI na sina Atty. Ruel Lasala at Atty. Reynaldo Esmeralda.,Tinutulan nila ang mosyon ni De Lima na agad maendorso ang reklamo sa Ombudsman at mag-inhibit ang panel of prosecutors sa paghawak sa reklamo.,Labag umano ito sa itinatakda ng Republic Act 9165 o Comprehensive Dangerous Drugs Act at sa nilagdaang kasunduan ng DOJ at Ombudsman.,Nakasaad umano sa Article 11, Section 90 ng RA 9165 na DOJ ay dapat na magtalaga ng special prosecutors para eksklusibong humawak ng mga kasong paglabag sa ilalim ng nasabing batas, at tapusin ang preliminary investigation sa loob ng 30 araw.",,
450 Filipino balik bansa,,"Pinabalik na sa bansa ang may 450 Filipino na illegal na naninirahan sa Sabah, Malaysia matapos ang ilang linggong pagkakadetine ng mga ito sa nasabing bansa.,Ayon sa ulat ng The Star, pinalaya na sa Papar and Sandakan temporary detention centers ang nasabing mga Filipino na unang nadakip dahil sa illegal na paninirahan nito sa Sabah.,Sinabi ni State Security Council director Datuk Rodzi Saad na kabilang ang 254 kalalakihan, 112 babae at 84 kabataan ang ipinadala sa Zamboanga City sakay ng Sandakan jetty.,Kasabay nito ay nagbabala si National Security Council (MKN) Sabah director Datuk Rodzi Md Saad sa mga employers na nagbibigay ng trabaho at nagtatago sa mga illegal immigrants.,Sa tala ng Malaysian authorities, aabot na sa 549,997 ang boluntar­yong sumuko o naipatapon pabalik ng kanilang bansa simula noong 1990.,Maliban dito, 41 Filipino at 18 Indonesians ang naaresto sa isinagawang pagsalakay sa pinagtataguan ng mga ito makaraang maipatapon pabalik ng Pilipinas ang 450 Filipinos.",,
Mala-fiestang protesta!,,"Mala-fiestang protesta ang isasagawa ngayong araw ng mga militanteng grupo para kalampagin si Pangulong Rodrigo Duterte sa kanyang mga polisiya at mga naging desisyon sa unang anim na buwang pamamahala sa Malacañang.,Magsasanib-pwersa ang mga militanteng grupo at bloke ng mga progresibong hanay para ipamukha kay Duterte ang mga usapin na hindi sinasang-ayunan ng iba’t ibang sektor ng lipunan.,Maliban sa malaking protesta rito sa Metro Manila na tatampukan ng parade of float na katulad ng taunang parade ng Metro Manila Film Festival (MMFF), magkakaroon din ng serye ng protesta ngayong araw sa iba’t ibang probinsya at sa ibayong dagat.,Sisingilin ng mga rali­yista ang palihim na pag­libing kay dating Pangulong Ferdinand Marcos sa Libingan ng mga Bayani (LNMB); ang lumala­lang extrajudicial killings (EJKs) sa bansa; luma­lalang militarisasyon sa kanayunan dahil sa Oplan Bayanihan; ang pag-appoint ng Pangulo kay Lt. Gen. Eduardo Año bilang bagong chief of staff ng Armed Forces of the Philippines (AFP); at ang mga pangakong hindi tinutupad ni Duterte tulad ng hindi pa nalulutas na isyu ng contractualization o endo; ang hindi pagpapalaya sa 400 political prisoners at marami pang iba.,Magsasagawa ng programa ang grupong Campaign Against the Return of the Marcoses to Malacañang (CARMMA), Karapatan at Bagong Al­yansang Makabayan (Ba­yan) sa Liwasang Bonifacio simula alas-kuwatro ng hapon hanggang alas-sais ng gabi.,Bandang alas-sais ng gabi, magmamartsa ang nasa may 10,000 raliyista na may bitbit na torch mula Liwasang Bonifacio at dudugtong sa malaking pulutong ng mga human rights organizations na pampitong araw nang naka-campout sa Mendiola at doon tatapusin ang protesta sa pamamagitan ng vigil at lightning rally hanggang hatinggabi.",,
6 bulagta sa droga,,"Anim na katao ang namatay sa magkakahiwalay na lugar ng Cavite, Nueva Ecija at Bulacan kaugnay ng patuloy na operasyon kontra iligal na droga.,Sa maliit na eskenita ng Bgy. Talaba 3 sa Bacoor, Cavite bumulagta si Alexander Alejandro y Abarico, 39-anyos matapos ang ikinasang buy-bust operation bandang alas-sais ng gabi.,Batay sa report ng Bacoor Component Police Station, tambak na text message ang natanggap ng Text Bato hinggil sa iligal na aktibidad ng napaslang na si Dagul.,Narekober sa crime scene ang isang caliber .38 revolver na kargado ng bala, 3 plastic s­achet ng shabu at buy-bust money.,Tatlo naman ang nasawi sa engkwentro sa kanto ng Vergara Highway at Tandang Sora., Bgy. Bantug Norte sa Nueva Ecija.,Nakilala ito na sina Ferdinand de Guzman Reyes ng Gumamela St. Bgy. Magsaysay Sur at Danilo de Jesus, 40 ng Bgy. San Josef. Sa Gapan City ay napatay din si Ra Duca ng Bgy. San Vicente.,Samantala, dalawang armadong shabu p­usher ang tumimbuwang sa drug entrapment sa Bgy. Mabolo at Bgy. Sumapang Matanda, Malolos City. Nakilala ito na s­ina alyas Jonel at Rolando de Leon na kapwa nagtamo ng tama ng baril.",,
"1st astronaut na nakaikot sa earth, pumanaw",,"Binawian na ng buhay ang dating US senator at isa sa unang astronaut na nakalibot sa earth., Sa ulat, sa edad na 95-anyos ay pumanaw na si John Herschel Glenn Jr. sa James Cancer Hospital sa Columbus.,Noong 2014 ay sumailalim si Glenn sa heart valve replacement surgery.,Si Glenn na isa ring piloto at engineer ay nakagawa ng kasaysayan noong 1962 matapos na makumpleto ang three-orbit flight lulan ang space capsule na Friendship 7.,Matapos ang pag-ikot sa loob ng apat na oras at 55 minuto ay lumapag ito sa Grand Turk Island sa Atlantic Ocean.,Kabilang ito sa tinaguriang ‘Mercury Se­ven’ o grupo ng military test p­ilots na pinili noong 1959 ng NASA para ma­ging kauna-unahang mga astronauts ng Estados Unidos.,Nanilbihan ito bilang senador noong 1998 at sa edad na 77 ay bumalik ito sa space na itinuring na pinakamatandang tao na nakagawa nito.",,
Grade 8 ‘naagasan’ sa ininom na cytotec,,"Inoobserbahan sa Justice Jose Abad Santos General Hospital (JJASGH) ang isang 14-anyos na dalagita matapos malaglag ang sanggol sa kanyang sinapupunan dahil sa pag-inom ng ‘cytotec’ kamakalawa ng gabi sa Tondo, Maynila.,Sa imbestigasyon ni PO3 Jennifer Cadatal, ng Manila Police District (MPD)-Police Station 2, kinilala ang biktima na si Eva, Grade 8 student ng Rajah Sulayman High School at taga-Parola Compound, Tondo, Maynila.,Nalaman na dakong alas-otso ng gabi nang isugod sa pagamutan ng kanyang ina na si Betty matapos magreklamo si Eva nang matinding pa­nanakit ng tiyan at ari kasunod ng pag-agos ng dugo.,Sa pagsusuri, nadiskubre na buntis ng tinatayang 3-buwan ang biktima at tinangka niya itong ilaglag matapos uminom ng cytotec na binili umano niya sa hindi niya nakilalang vendor sa halagang P1,500 sa Quiapo, Maynila.,Sa impormasyon, sinabi umano nito na hindi alam ng kanyang boyfriend ang kanyang pagbubuntis.,Isinailalim ngayon sa ‘raspa’ ang dalagita habang patuloy na iniimbestigahan ng pulisya ang insidente.",,
Militar ipoposte sa kalye,,"Ngayong inatasan na ni Pangulong Rodrigo Duterte ang Armed Forces of the Philippines (AFP) na tumulong na sa pag-hunting sa mga drug lords, asahan na ang presensya ng mga sundalo sa kalsada.,Ito ang pahayag ni Kabataan partylist Rep. Sarah Elago kasunod ng marching order ni Duterte sa bagong chief of staff ng Armed Forces of the Philippines (AFP) na si Lt. Gen. Eduardo Año na tumulong na sa paghahanap sa mga drug lords sa bansa na nakalista sa kanyang listahan.,Subalit ang labis na ikinatatakot ng mambabatas ay ang posibleng paglala ng human rights abuses lalo na’t si Año aniya ay kilala diumano bilang human rights violator.,Kaugnay nito, nanawagan ang grupong Families of Desaparecidos for Justice kay Pa­ngulong Duterte na ikunsidera ang appointment ni Año na responsable sa maraming kaso ng pagpatay at pagkawala ng mga aktibista noong panahon ni dating Pangulong Gloria Arroyo.",,
"DOJ probe sa Espinosa slay, walang whitewash",,"Tiniyak ni Justice Secretary Vitaliano Aguirre sa publiko na walang magaganap na ‘whitewash’ at hindi rin makikialam si Pangulong Rodrigo Duterte sa isinasagawang imbestigasyon ng DOJ, kaugnay sa isinampang kaso ng National Bureau of Investigation (NBI) laban sa mga miyembro ng Criminal Investigation and Detection Group-8(CIDG-8) kaugnay sa pagkamatay ni Albuera, Leyte mayor Rolando Espinosa at kapwa nito inmate na si Raul Yap noong Nobyembre 5.,Ang pahayag ay ginawa ni Aguirre kasunod ng sinabi ni Pangulong Duterte sa kanyang talumpati na hindi niya papayagan ang mga pulis na sangkot sa pagpatay kay Espinosa na makulong.,“Malinaw naman ang sinabi ng Pangulo that if you have the evidence charged them and that’s what the NBI has done. We have a free hand in the DOJ and I’m sure the President will not interfere,” ayon kay Aguirre.,Posible rin umano na ang pahayag ni Pangulong Duterte ay bahagi lamang ng kanyang pamamaraan para maipakita ang kala­yaan sa pamamahayag.,“Mahilig sa hyperbole, sa exaggeration ang Pangulo pero simple lang ang sinabi ng Pangulo and it is a freedom of expression, as a matter of fact every Filipino has that right,” dagdag pa ni Aguirre.,Iginiit naman ni Presidential Chief Legal Counsel Salvador Panelo na walang sablay sa mga sinabi ng Pangulo dahil ang nais lang nito ay alalayan para mabigyan ng pagkakataon na maidepensa ng mga pulis ang kanilang mga sarili sa kaso.,Una nang iniutos ni Aguirre ang pagbuo ng panel ng panel of prose­cutors para masimulan nang pag-aralan ang mga reklamong inihain ng NBI laban sa mga pulis na sangkot sa pagpaslang kay Espinosa at Yap.",,
Death penalty minadali,,"Naniniwala si Vice President Leni Robredo na minadali ang pag-apruba ng panukala para pagbigyan lamang si Pa­ngulong Rodrigo Duterte.,Ginawa ni Robredo ang nasabing pahayag matapos lumusot sa mother committee ng House justice ang nasa­bing panukalang batas na inakda mismo nina House Speaker Pantaleon “Bebot” Alvarez, House minority leader Danilo Suarez at House majority leader Rodolfo Fariñas.,“Tila minadali ng komite ang pag-apruba sa panukalang batas na ito para lamang mapagbigyan ang kagustuhan ng Pa­ngulo,” ani Robredo.,Ang nasabing panukalang batas ang isa sa kinokontra ni Robredo bukod sa paglibing kay dating Pangulong Ferdinand Marcos sa Libingan ng mga Bayani, extrajudicial killings at iba pa.,Samantala, tiyak na dadaan sa mahabang diskusyon ng Senado ang panukalang muling pagbabalik ng parusang kamatayan.,Ayon naman ito kay Senate President Aquilino “Koko” Pimentel III matapos makalusot na sa committee level ng Kamara ang panukala.,Kasabay nito ay nagkaisa namang ipinahayag ng mga senador mula sa Liberal Party (LP) ang kanilang pagtutol sa panukala.",,
Your President is a murderer!,,"Dahil sa pag-amin ni Pangulong Rodrigo Duterte na siya ang nag-utos sa mga operatiba ng Criminal Investigation and Detection Group (CIDG) na itumba si Albuera, Leyte Mayor Rolando Espinosa Sr., isa na rin itong pag-amin na siya ang utak ng extrajudicial killings (EJK) sa bansa, ayon kay Senador Leila de Lima.,“People of the Philippines, your President is a murderer,” banat ni De Lima sa Pangulo.,Sa pag-amin ng Pa­ngulo, sinabi ni De Lima na malinaw na ngayon na talagang ipinapatay niya ang higit 5,000 kataong naging biktima ng war on drugs ng administrasyong Duterte sapul noong Hulyo 1.,“Duterte’s admission seals his fate as the Father of all EJKs, first in Davao City, now throughout the entire Philippines, with the number of his victims now beyond the five thousand mark, and still rising,” ayon sa senadora.,Nawalan na rin aniya ng silbi ang committee report ng Senate committee on justice and human rights, na hindi state sponsored ang extrajudicial killings dahil umamin na ang Pangulo na siya ang nag-utos sa mga patayan sa drug personalities.,Idinagdag pa ni De Lima na supalpal din ang report ni committee chairman Sen. Richard Gordon na walang basehan ang testimonya ng testigong si Edgar Matobato na si Pangulong Duterte ang utak ng Davao Death Squad (DDS) noong siya ay Mayor pa lamang ng Davao City.,Ang pagkamatay ni Mayor Espinosa sa loob ng kulungan ng Baybay, Leyte noong Nobyembre 5 ay inimbestigahan ng Senate committee on public order and dangerous drugs na pinamumunuan ni Senador Panfilo Lacson.,Dahil sa pag-amin ng Pangulo na siya ang nag-utos na patayin si Espinosa, sinabi ni De Lima na napapanahon nang isara ang imbestigasyon ng komite dahil nalantad na kung sino ang nag-utos kay Supt. Marvin Marcos, dating hepe ng CIDG Region 8, para patayin ang alkalde sa loob ng kulungan.,“Let us pray that our President starts fearing God and respecting the gift of life in this season of love and hope,” hirit ni De Lima.,Nagbigay ng maling mensahe si Pangulong Rod­rigo Duterte sa mga pulis nang sabihin nito na hindi niya hahayaang mapunta sa kulungan ang mga pulis na sangkot sa pagpatay kay Albuera, Leyte Mayor Rolando Espinosa.,Ganito inilarawan ng Bayan Muna na kinakatawan ni Rep. Carlos Zarate ang pahayag na ito ni Duterte matapos lumabas sa imbestigasyon ng National Bureau of Investigation (NBI) na rubout ang pagpatay ng mga pulis kay Espinosa sa kanyang kulungan sa Baybay, Leyte.,“It encourages impunity and the blatant violation of the law. It is unacceptable as it is dangerous,” paglalarawan ng grupo ni Zarate.,Ayon sa mambabatas, hindi lamang mga pulis mula sa CIDG-Region 8 ang binigyan ni Duterte ng permiso na labagin pa ang batas kundi lahat ng mga pulis na isinabak sa giyera kontra droga.,Nababahala ang Commission on Human Rights (CHR) sa pagkampi ni Pangulong Duterte sa mga pulis na sangkot sa pagpatay kay dating Albuera Mayor Espinosa kung saan iginiit nitong dapat bigyang bigat ng Pangulo ang resulta ng isinagawang imbestigasyon sa kaso.",,
Noynoy pinapanagot,,"Alinsabay sa selebras­yon ng Human Rights Day sa Sabado, ipinanawagan ng ilang mambabatas na papanagutin sa mga human rights violations ang nakaraang administrasyon ni dating Pangulong Noynoy Aquino.,Ayon kay Bayan Muna partylist Rep. Carlos Isagani Zarate, hanggang ngayon ay wala pang tunay na hustisya sa mga pang-aabuso noong Aquino administration.,Sinang-ayunan naman ito ni Kabayan partylist Rep. Harry Roque. Aniya, maliban kay Aquino may iba pang naging pangulo ang lumabag sa karapatang pantao na hindi dapat palampasin.,“All previous presidents should also face justice for the supposed mindless violence and impunity committed in their respective administrations,” giit ni Roque.,Sa datos ng World Report 2016 ng Human Rights Watch, may gradong ‘disappointing’ si dating Pangulong Aquino pagdating sa performance nito sa human rights.,“Since his election, President Aquino held out the promise of a rights-respecting Philippines for which he has sadly been unable to deliver,” pahayag ni Phelim Kine, deputy Asia director ng Human Rights Watch.",,
VP SIGURADO SA 6 YRS,,"“There is no such thing as removing the Vice President.” Ito ang tuwirang pahayag ni Pangulong Rodrigo Duterte sa gitna ng mga espekulasyon at pangamba na nanakawin o may mang-aagaw sa posisyon ni Vice President Leni Rob­redo.,Bunsod nito, tuluyan nang pinawi ni Pangulong Duterte ang hakahaka na may planong agawin kay VP Leni ang posisyon nito.,Sa panayam ng media sa groundbreaking ceremony ng New Bicol International Airport Terminal Legazpi sa Albay, deretsahang sinabi ni Pa­ngulong Duterte na walang basehan ang pangamba na mayroong ibang makaka-epal sa posisyon ni VP Leni.,Binigyang katiyakan ng Presidente na matatapos ni VP Leni nang buo ang termino nito sa loob ng 6 na taon.,“I will assure Leni and the rest of the Bicol region that you will have there until the very end of her term,” pagdidiin ni Duterte.,“And there is no such thing as removing the Vice President,” giit pa ng Pangulo.,Nauna rito, nagbitiw sa gabinete ni Pangulong Duterte si Vice President Robredo, bilang chairman ng Housing and Urban Development Coordinating Council (HUDCC) matapos na makatanggang ng isang text message mula kay cabinet Sec. Jun Evasco Jr. na nagsasabing huwag na siyang dumalo sa lahat ng cabinet meetings simula noong Lunes alinsunod sa utos ng Pangulo.,Nilinaw ni Evasco na ang kautusan ay mula kay Pangulong Duterte dahil sa “irreconcilable differences” o hindi na pagkakasundo ng magka­bilang panig na malabo na umanong maayos.,Samantala, buo ang paniniwala ng ilang senador na sinsero si Pangulong Rodrigo Duterte sa kanyang pangako sa mga Bikolano na matatapos ni Vice Pre­sident Leni Robredo ang kanyang termino.,Kumbinsido naman sina Senate Majority Leader Vicente “Tito” Sotto III at Senador Sherwin Gatcha­lian na walang halong biro ang pahayag ni Pangulong Duterte sa Albay na aabot ng Hunyo 30, 2022 si Robredo.",,
PDU30 PRANING,,"Nagiging “paranoid” o praning na si Pangulong Rodrigo Duterte, kung kaya’t pati na ang mga taong pumupuna sa mga ginagawa ng kanyang administrasyon ay inaakala na niyang “ouster move” ng mga dilawan o ang bansag sa mga miyembro ng Liberal Party (LP).,Ginawa ni Senador Leila de Lima ang pahayag matapos umangal noong Miyerkules ng gabi si Pa­ngulong Duterte at mag-akusa na ang “yellows” ay gusto siyang patalsikin sa puwesto dahil sa hindi matanggap na pagkatalo.,Ayon sa senadora, tila nakalimutan na ng Pangulo na isa tayong demokratikong bansa kung saan lahat ng mamamayan, lalo na ang mga pulitiko, ay may karapatan na magsalita laban sa gobyerno.,Ganito rin ang reaksyon ni Magdalo partylist Rep. Gary Alejano sa panayam ng Abante.,Aniya, posibleng na­ra­­ram­daman na ni Pa­ngu­long Rodrigo Duterte ang unti-unting paglayo sa kanya ng mga tao kaya ina­akusahan na nito ang mga “dilaw” na nagpapla­no umanong patalsikin s’ya.,“Kasama na rin ang kapraningan dahil sa kapalpakan na kanilang ginagawa,” ani Alejano. Napabayaan na umano ni Duterte ang pangunahing pangangailangan ng mga tao dahil tanging sa ilegal na droga ito tumutok sa unang anim na buwan ng kanyang panunungkulan bilang Pangulo.,Lalong nadismaya ang mga tao kay Duterte dahil sa iba’t ibang uri ng pa­na­nakot na ginagawa nito tulad ng bantang sususpendihin ang writ of habeas corpus, pagdedeklara ng Martial Law at iba pa.,Samantala, hugas-kamay ang mga senador na kasapi ng Liberal Party (LP) sa pag-uugnay sa kanila sa sinasabing pagpapatalsik kay Pangulong Rodrigo Duterte.,Sa pangunguna ni Sen. Francis “Kiko” Pangi­linan, na siyang LP president, itinanggi nito ang bintang na sila ang nasa likod ng tangkang pagpapabagsak sa Pangulo.,Maging si Senate Pre­sident Pro-Tempore Franklin Drilon na isa pang LP member ay itinanggi rin ang naturang bintang.",,
PRO7/PDEA nakaabang sa ikakantang pulis ng drug queen,,"Hindi­ magpapatum­pik-tumpik ang pamunuan ng Police Regional Office 7 (PRO7) na kumilos at agad isailalim sa imbestigasyon ang sinumang pulis na pangangalanan ng tinaguriang drug queen na si Lovely Impal na sangkot sa kalakaran sa iligal na droga.,Ito ang mahigpit na babala ni PRO7 director, Chief Supt. Noli Taliño, na nagsabing sakaling may mga pulis nang papangalanan si Impal sa iligal na droga ay agad isasailalim sa imbestigasyon.,Inamin ni Taliño na dati nang naaresto si Impal noong nakatira pa ito sa Cebu kaya inaasahan na nitong may ikakanta itong pulis na dawit sa kanyang mga illegal drugs transactions.,Tinatrabaho na rin ngayon ng mga opera­tiba ng Philippine Drug Enforcement Agency (PDEA-10) ang umano’y mga pulis na nagsilbing mga protector ni Impal.,Inihayag ni PDEA regional director Adrian Alvariño, inamin nito na kumpirmadong may ilang pulis na nagbibigay proteksyon kay Impal.,Sinabi ni Alvariño na patunay dito ay ang pagkaroon umano ni Impal ng live-in partner na isa ring police official na nakabase sa Lanao del Sur.,Una nang ibinulgar ni Kerwin Espinosa, ang tinaguriang drug lord ng Eastern Visayas, sa pagdinig sa Senado na ang kanilang supplier ng illegal drugs kasama si Jaguar Diaz ay si Impal.,Matapos idawit ni Kerwin, agad namang sumuko kay PNP chief Director General Ronald dela Rosa sa Camp Crame si Impal.",,
Kondisyunes sa pagsuko ni Jack Lam inilatag,,"Naglatag ng mga kundisyon si Pangulong Rodrigo Duterte sa posibilidad na pagsuko ng big time on-line gaming operator na si Jack Lam.,Sa press briefing sa Camp Crame, kinumpirma ni PNP chief Director General Ronald dela Rosa na sang-ayon sa direktiba ng Pangulo, dapat umano ay bayaran ni Lam ang mga dapat bayaran sa gobyerno.,Maliban dito, dapat umanong ayusin ni Lam at ire-negotiate ang kanyang kontrata sa Philippine Amusement and Gaming Corporation (PAGCOR).,Giit ni Dela Rosa, hindi papayag ang Pangulo na maisahan ni Lam ang Pilipinas sa pamamagitan ng pandaraya sa buwis na dapat bayaran lalo na at malaki naman ang kinikita ng negosyo nito sa Pampanga.,Dagdag pa ng chief PNP, maituturing na economic sabotage ang ginagawa ni Lam na nagpasok ng mga Chinese nationals sa bansa para magtrabaho sa kanyang establisimi­yento nang walang kaukulang work permit.,Nauna nang sinabi ni Dela Rosa na nagpadala na ng surrender feeler si Lam sa pamamagitan ng isang emisaryo at ipinahayag ang intensyon nitong bumalik ng Pilipinas at sumuko.",,
"Paggawa ng paputok, pyrotechnic pwede uli",,"Binawi na ng Department of Labor and Employment (DOLE) ang inilabas nitong work stoppage order (WSO) laban sa 48 firecrackers at pyrotechnics company sa lalawigan ng Bulacan.,Ito ang sinabi ni Labor Secretary Silvestre H. Bello III kung saan base aniya sa natanggap nitong dokumento ay nakasunod ang mga ito sa isinasaad ng general labor and occupational safety and health standards.,“The 48 establishments were compliant with labor and OSH standards and other pertinent labor laws, rules, and regulations,” sabi ni Bello kasabay ng isinasagawang ika-83 taong anibersaryo ng ahensya sa Occupational Safety and Health Center sa Quezon City.,Paliwanag pa nito na hindi na kailangan pang magpatupad ng pagrereporma sa mga firecrackers at pyrotechnics industry partikular sa mga gumagawa at nagbebenta nito.,Nabatid na 40 iba pang establisimiyento na sangkot sa pagbebenta at paggawa ng mga paputok sa Bulacan ang patuloy na iniimbestigahan kung nakakasunod ang mga ito sa panuntunan ng ahensya.,Kabilang sa 48 kumpanya na binawi ng WSO ay ang 878 Fireworks store; 888 Prosperity Fireworks; A. Mercado Fireworks; A.T. Sayao Fireworks; Alex Fireworks; Analyn Mendoza Fireworks; Arjay’s Fireworks; ASJ Fireworks; ASP Fireworks; CPM Fireworks Store; D’Extacy Fireworks; D.C. De Guzman Fireworks; Diamond Firework; Dong Ding’s Fireworks; Dragon Fireworks; Elsie Fireworks; Elvie Navarro Fireworks; E.M. Fantasy Fireworks; EMHS Fireworks; Global Fireworks-Branch 1; Global Fireworks; Golden J’s Fireworks; Hailey Fireworks at JC Castillo Fireworks.",,
9 PARAK SINIPA SA PAGNANAKAW,,"Siyam na mga ­miyembro ng Caloocan City ­Police-Station Anti-Illegal Drugs (SAID) ang ni-relieved sa kanilang tungkulin matapos umanong mahuli sa close circuit television (CCTV) camera na ninanakawan ang bahay ng isa umanong suspected drug personalities sa Lungsod ng Caloocan noong nakaraang Martes ng gabi.,Malaki rin ang tulong ng nasabing CCTV footage dahil nalaman na mga pulis ang sangkot sa nakawan sa nasabing bahay.,Agad namang pinag-utos ni Northern Police District (NPD) ­Director Senior Supt. Roberto Fajar­do na i-relieved mula sa kanilang post ang mga sangkot sa pagnanakaw sa na sina SPO2 Noli Albis, SPO2 Remigio Valderama, PO2 Jay Jano, PO2 Benedict Antaran, PO2 John Francis Taganas, PO1 John Ray Dela Cruz, PO1 Carlomar Donato, PO1 Alexander Buhayo at PO1 Rodie Germina.,Mabilis ding kinum­piska ni PS/Supt. Johnson Almazan sa pag-uutos ni Fajardo ang mga service pistol at police badge ng mga sangkot na suspek, na ayon kay Almazan ay ililipat umano sa Caloocan Police Administrative Holding Unit ang mga ito habang nagsasagawa ng administrative proceedings at filing ng criminal case laban sa kanila.,Kung mapatunayang nagkasala ay antimanong madi-dismissed umano ang mga ito sa serbisyo.,Ayon sa saksi na si Emilia Calanday ng Barrio Santo Niño, Barangay 187, Tala ng nasabing lungsod, ang mga kalalakihang lulan ng isang Toyota Innova na may plakang JBU 434 ay pwersahang pinasok ang kanilang bahay saka pinagkukuha ang ilan sa kanilang mga kagamitan.,Nahagip ng CCTV sa lugar ang insidente dahilan upang agad na nagsagawa ng imbestigasyon ang mga tauhan ng Caloocan City Police North Extension sa pangunguna ni P/Supt. Reydante Ariza at doon na nga napag-ala­man na ang sasakyan na nakita sa CCTV ay issue sa SAID-Caloocan North.",,
‘AKO ANG MAY UTOS!’,,"Tahasang sinabi ni Pangulong Rodrigo Duterte na hindi niya hahayaan na makulong ang mga operatiba ng Crimi­nal Investigation and Detection Group (CIDG) ng Region 8 na nakapatay kay Albuera, Leyte Mayor Rolando Espinosa Sr. sa loob ng kulungan ng Baybay, Leyte noong Nobyembre 5 sa pagsasabing siya ang nag-utos para ipapatay ito.,“May findings sila? Good. File nila ng kaso. Pero hindi ko pabayaan ang mga pulis na ito kasi ako ang may utos eh,” banta ng Pangulo.,Ito ang paninindigan ni Pangulong Duterte matapos ilabas ng National Bureau of Investigation (NBI) ang kanilang findings na “rubout” ang pagkamatay ni Espinosa at hindi totoong nagkaroon ng palitan ng putok matapos umanong manlaban ang alkalde habang inihahain ang search warrant kaya sinampahan nila ng multiple criminal charges ang mga pulis na sangkot sa operasyon.,Umaabot sa 24 na ka­tao ang kasama sa ope­ras­yon na pinamunuan ng kontrobersyal na dating hepe ng CIDG Region 8 na si Supt. Marvin Marcos. Sinibak ni Philippine National Police (PNP) chief Director General Ronald “Bato” dela Rosa noong Oktubre 26, 2016 dahil sa pagtanggap ng drug money mula kay Kerwin Espinosa subalit agad na binalik sa puwesto matapos kausapin ni Pangulong Duterte.,“I will not allow these guys to go to prison maski na sabihin ng NBI na murder. Eh tutal under naman ang NBI ko eh under ko rin ‘yan eh Department of Justice, but just to tell you I do not interfere,” diin ni Pangulong Duterte sa bahagi ng kanyang talumpati sa Urban Poor Solidarity Week celebration na isinagawa sa Brgy. Addition Hills, Mandaluyong City.,Sinabi pa ni Pangulong Duterte na sa kanyang giyera laban sa ilegal na droga, hindi niya ha­hayaang makulong ang mga pulis dahil siya ang dapat managot dito at siya ang dapat makulong.,“Ngayon kung sino ‘yung pulis na sabit, na ganitong istorya, provided these conditions are met, I will be the one to answer for it and go to prison. Wa­lang problema sa akin. Noong bata pa ako labas pasok na ako sa presuhan. Sanay na ako. Walang problema iyan,” diin pa ng Pangulo.,Matatandaan na ilan sa kinunan ng statement ng pulisya ay ang inmates na nagsabing hindi nanlaban ang alkalde bagkus ay nakiusap pa itong huwag siyang taniman ng ebidensiya.,Sa salaysay naman ni Chief Insp. Leo Laraga, ang pulis na nakabaril at nakapatay kay Espinosa, pinaputukan niya ang alkalde matapos makita sa madilim na bahagi ng selda ang kislap ng putok ng baril.,Tanong pa ng Pangulo, sino ba ang dapat paniwalaan ng mga mayor o congressmen, ang bersyon ng pulis o ang bersyon ng kriminal?,“Kasi ako, naniwala ako sa pulis kami-kaming mga mayor, congressman, sino ba ang paniwalaan nila? Ang pulis o ang kriminal o ‘yung mga suspetsa suspetsa?” ayon kay Pangulong Duterte.",,
"Armas, droga nasamsam sa bahay ng Odicta",,"Iba’t ibang armas at mga iligal na droga ang nakumpiska mula sa bahay ng napaslang na tinaguriang PDEA-identified drug group leader ­Melvin Odicta Sr. sa isinaga­wang operasyon kahapon sa Iloilo City.,Kahapon ng umaga nang isilbi ng composite­ team ng PDEA, SAF at SWAT ang search ­warrant sa bahay ng mga Odicta kung saan ang subject ang anak nitong si Melvin ‘Vin-vin’ ­Odicta Jr. ­dahil sa pag-iingat ng mga ­armas at iligal na droga.,Ikinagulat naman ni Darryl Odicta, isa sa mga anak ng napatay na mag-asawang Odicta, ang ­ginawang pag-akyat sa pader ng mga operatiba at biglaang pinasok ang bahay nila.,Narekober sa loob ng bahay ang isang ­cali­ber .22 at isang caliber .45 na pinaniniwalaang pagmamay-ari pa ng napaslang na mag-asawa.,Nakakumpiska rin ng 19 na sachet ng shabu at higit sa P400,000 cash.,Dahil umano sa ­ginawang pagkuwes­tyon ng abogado ng mga ­Odicta na si Atty. Marvin Lumbo, na nagdulot ng bahagyang tensyon, ­dinala ito ng PDEA agent patungo sa kanilang opisina dahil sa isyu ng obstruction of justice.",,
4 sugatan sa Iligan City blast,,"Apat katao ang iniulat na sugatan sa naganap na pagpapasabog sa Freedom park sa Barangay Poblacion, Iligan City.,Ito ang kinumpirma ni AFP spokesman Restituto Padilla, na apat na bystander ang kumpirmadong sugatan sa insidente­ na agad na itinakbo sa ­ospital.,Kinilala ang mga ito na sina Cheryl Paguit Matugas, 22, vendor; Laureto Carabantes Jr.; Christine Mercaderos Perocho; at Sheila May Agad.,Sa mga testimonya ng mga saksi, may nakita silang isang lalaki na sakay ng motorsiklo ang nag­hagis ng hand grenade sa freedom park na naka­itim na pang itaas, naka-­bonnet at puting sapatos.,Sa ngayon ay nanga­ngalap na ng karagdagang impormasyon at ebidensya ang Iligan City police sa pag-asang makikilala at agad na maaresto ang ­suspek.",,
"Ina, binoga sa harap ng 2 anak",,"Nasawi ang isang 47-anyos na ginang matapos barilin ng hindi­ nakikilalang suspek sa harap ng kanyang dalawang anak na ihahatid sana niya sa paaralan, kahapon ng madaling-araw sa Port Area, Maynila.,Kinilala ni PO3 ­Marlon San Pedro, imbes­tigador ng Manila ­Police ­District-homicide ­section, ang biktimang si Nora Acielo, taga-12th St. Port Area, Maynila na namatay noon din dahil sa tatlong tama ng bala sa kanyang ulo at tiyan.,Inilarawan naman ang suspek na nasa edad 25-30, may taas 5’5, at ­nakasuot ng kulay pulang ­jacket na may hood.,Naganap ang ­insidente dakong alas-5:30 ng ­madaling-araw sa may ­Railroad St. malapit sa 12th St. Port Area, Maynila.,Naglalakad umano ang biktima kasama ang kanyang dalawang anak na ihahatid sa paaralan nang lapitan ng suspek at pagbabarilin ng .45 kalibre ng baril sa katawan.,Mabilis na tumakas ang suspek nang makitang bumagsak sa sementadong kalsada ang biktima.",,
Aso umatake sa iskul: 15 studes nakagat,,"ZAMBOANGA CITY — Inoobserbahan­ ngayon ang mahigit sa isang dosenang estud­yante matapos na makagat ng aso sa Isabela City sa Basilan province.,Naganap ang insidente sa loob ng Basilan National High School matapos na makapasok doon ang asong-kalye.,Bigla na lamang pinaghahabol ng aso ang mga estudyante at kinagat kung kaya’t nagkagulo sa loob ng paaralan.,Napatay din ang aso na kinakatakutang may rabies at inaalam pa kung may ibang hayop itong nakagat.,Nangangamba naman ang magulang ng mga biktima na may rabies ang aso at mahawa ang kanilang mga anak.,Hindi naman agad ma­laman kung paanong ­nakalusot sa loob ng paaralan ang aso.",,
Trump itinanghal na Person of the Year,,"Itinanghal na P­erson of the Year ng sikat na Time magazine para sa taong 2016 si US President-elect Donald Trump.,Ayon sa managing editor ng Time magazine na si Nancy Gibbs, maliban kay Trump ay pumangalawa rin ang natalong kandidato na si Hillary Clinton.,Aniya, naging ‘straightforward’ ang pagkakapili kay Trump para sa taong ito.,Itinuturing naman ito ni Trump bilang isang malaking karangalan, at aniya, mahalaga para sa kaniya ang nasabing pagkilala.,Sa ngayon ay nagha­handa na si Trump para sa kaniyang pag-upo bilang susunod na pangulo ng Estados Unidos sa susunod na taon at pinupunan pa ang mga pwesto sa kaniyang gabinete.",,
"Kulitan sa b-day party, 1 patay",,"Kulitan na nagkapikunan at nauwi sa suntukan ang dahilan ng pagkasawi ng isang lalaki sa isang birthday party kamakalawa ng gabi sa Libmanan, Camarines Sur.,Namatay habang ginagamot sa ospital ang biktimang nakilalang si Marlon Romagosa matapos na tamaan ng isang malakas na suntok sa mukha mula sa suspek na nakilalang si Abeth Brusi, pawang residente ng nasabing bayan.,Sa ulat ng Libmanan PNP, naganap ang insidente pasado alas-otso ng gabi sa isang birthday party ng kapatid ng biktima kung saan masayang nag-iinuman ang suspek at biktima kasama ang ilang pang kalalakihan.,Napag-alaman na pawang mga lasing na ang mga ito at nagbibiruan ng magkapikunan sina Brusi at Romagosa at magkaroon ng mainitang pagtatalo hanggang sa humantong sa suntukan ng dalawa.,Sa gitna ng away ay isang malakas na suntok ang pinakawalan ng suspek na tumama sa mukha ng biktima dahilan upang mabuwal ito at mawalan ng malay.,Mabilis naman ang ginawang pagsugod sa ospital ng ilang kalala­kihan subalit namatay din ito makalipas ang ilang oras na pananatili sa pagamutan.,Samantala mabilis na tumakas ang suspek ng malaman na napatay niya ang biktima na ngayon ay pinaghahanap na ng pulisya.",,
Oust DU30 plot completely untrue,,"Mariing itinanggi ng Magdalo Group ang kumakalat na text messages na naghahanda na ang kanilang grupo sa pa­ngunguna nina Sen. Antonio Trillianes at Magdalo partylist Rep. Gary Alejano ng isang kudeta kung saan ang natagpuang improvised explosive device (IED) kamakailan sa US Embassy at iba pang bomb threats ay bahagi ng planong pagpapatalsik kay Pangulong Rodrigo Duterte.,Ayon kay Alejano, kinokondena nila ang ganitong mga uri ng alegasyon. Ang kanilang grupo umano ay hindi terorista kaya naman ang kanilang apela sa publiko ay huwag agad maniniwala sa mga ipinapakalat na maling impormasyon na ang layunin lamang ay manakot at manggulo.,“This is completely untrue, a fabrication. We strongly condemned this kind of allegation. We do not subscribe to such tactics and we are not terrorists. People should be more discerning,” nakasaad sa text message ni Alejano.,Ani Alejano, kung ang ganitong pagbabanta ay para maiumang ang Martial Law ay hindi umano dapat kagatin ng publiko.",,
Death penalty lusot na sa mother committee,,"Tulad ng inaasahan, inaprubahan na sa House justice committee ang panukalang batas na ibalik ang parusang kamatayan sa bansa at nakatakda na itong iakyat sa plenaryo ng Kamara upang pagdebatehan at ipasa sa pangalawa at pangatlong pagbasa.,Sa pagdinig ng House committee on justice na pinamumunuan ni Mindoro Oriental Rep. Reynaldo Umali, 12 congressmen ang bumoto na ibalik ang parusang kamatayan sa bansa, 6 ang kontra at isa ang nag-abstain o hindi bumoto.,“With twelve (12) vote in favor of approval, six (6) against and one (1) abstentation, committee report on substitute bill restoring death penalty is hereby approved,” deklarasyon ni Umali.,Unang isinalang sa botohan ang sub-committee report no.2 na hindi lamang ang mga taong sangkot sa ilegal na droga ang gagawaran ng parusang kamatayan kundi ang mga gagawa ng mga karumal-dumal na krimen kung saan 12 ang bumoto ng pabor at 5 ang kontra.,Hinirit ni Dinagat Island Rep. Arlene “Kaka” Bag-ao na muling pag-aralan ang bawat probisyon at pahina ng sub-committee report no.2 subalit kinontra ito ni House Majority Leader Rodolfo Fariñas.,Dahil dito, pinagbotohan ang mosyon ni Bag-ao kung saan 5 ang pabor at 11 ang hindi pumabor.,Matapos nito, nagmos­yon si Cebu Rep. Gwendolyn Garcia na isalang na sa botohan ang panukalang ibalik ang parusang kamatayan sa bansa kung saan 12 ang pumabor, 6 ang kontra at 1 ang nag-abstain.,Kabilang sa mga kumontra sina Quezon City Rep. Kit Belmonte, Bayan Muna partylist Rep. Carlos Zarate, Siquijor Rep. Ramon Rocamora, Negros Occidental Rep. Julie Marie Ferrer, Agusan del Sur Rep. Lawrence Fortun at Bag-ao.,Pumabor naman na ibalik ang parusang kamatayan sina Anwaray partylist Rep. Victoria Isabel Noel, Northern Samar Rep. Edwin Ong, Leyte Rep. Vicente Veloso, AAMBIS-OWA partylist Rep. Sharon Garin, Compostela Valley Rep. Ruwel Peter Gonzaga, Capiz Rep. Fred Castro, 1-Care partylist Rep. Carlos Roman Uybarreta, Pampanga Rep. Juan Pablo Bondoc, Cebu Rep. Gwendolyn Garcia at Fariñas.",,
"Appointment ni Gen. Año, pinagdudahan",,"Ang kasalukuyang commanding general ng Philippine Army (PA) na si Lt. Gen. Eduardo Año ang napili ni Pangulong Rodrigo Duterte bilang bagong chief of staff ng Armed Forces of the Philippines (AFP).,Si Año ay miyembro ng Philippine Military Academy Matikas Class of 1983 at dati ring nagsilbi bilang commander ng 10th Infantry Division at pinuno ng Intelligence Service of the Armed Forces of the Philippines (ISAFP) mula 2012 hanggang 2014.,Mistula namang natulala ang isang militanteng mambabatas sa Mababang Kapulungan ng Kongreso matapos italaga ni Pa­ngulong Rodrigo Duterte si Año.,“No words can rightfully express our horror and rage over the appointment of Lt. General Eduardo Año as the new Armed Forces of the Philippines chief of staff,” ani Kabataan partylist Rep. Sarah Elago.,Ginawa ni Elago ang pahayag dahil si Año umano ang itinuturong nasa likod ng pagdukot kay Jonas Burgos noong 2007 na hanggang ngayon ay hindi pa nakikita.,“A known human rights violator, Año has been tagged not only in the abduction of Jonas Burgos, son of late press freedom fighter Jose Burgos, back in April 2007, but also in leading (as head of the 10th Infantry Battalion) the killing of New People’s Army commander Leoncio “Ka Parago” Pitao in 2015,” ayon pa kay Elago.,Dahil dito, kabadung-kabado ang mambabatas dahil tiyak na lalong magiging brutal umano ang AFP sa pamumuno ni Año at lalo umanong lalala ang paglabag sa karapatang pantao.",,
Duterte pinaghahanda ng kritiko sa 2017,,"Sa Enero 1, 2017 tapos na ang honeymoon period para sa Duterte administration.,Ito ang banta ni House Minority Leader Danilo Suarez kay Pangulong Rodrigo Duterte kung saan tiniyak nito na magiging kritiko na ang oposisyon at pupunahin ang mga maling programa at pamamalakad ng administrasyon lalo na sa usapin sa ekonomiya na tila napaba­yaan sa unang taon ng administrasyon dahil nakatuon sa war on drugs.,“Honeymoon period is only until December 31, 2016, come January 1, 2017 maging wake-up call na ito kay Pangulong Duterte because we will be a critic to the administration on several issues,” pahayag ni Suarez.,Aniya, kung noong unang taon ay walang masyadong inaning batikos si Pangulong Duterte dahil pinagbigyan nila ang adjustment period ng bagong administrasyon, subalit ibang usapan na pagdating ng 2017.,Ayon kay Suarez, kung ang 2016 ay nakatuon sa war on drugs, inaasahan nilang sa 2017 ay ibang concerns naman ang pagtutuunan – pangunahin na rito ang problema sa kahirapan, traffic, unemployment, ekonomiya at edukasyon.,“Hindi lang illegal drugs ang problema ng Pilipinas, napakarami at ito ang inaantay nating bigyang pansin at solusyon din,” dagdag pa ni Suarez.",,
NPA umatake sa Cotabato,,"Umatake muli ang mga rebeldeng New People’s Army (NPA) sa Koronadal, South Cotabato matapos silaban at sunugin ang limang heavy ­equipment sa isang quarry site sa boundary ng Barangay ­Concepcion at Barangay Magsaysay.,Batay sa report na ipinarating sa Camp ­Crame, ­kamakalawa ng gabi nang isagawa ng may 20 ­armadong rebelde ang pagsunog.,Bukod pa rito, tinangay pa ng mga armadong rebelde ang tatlong baril na 12-gauge shotgun, ­dalawang .38 caliber revolver at isang computer.,Mahigpit ngayon ang ipinatutupad na monitoring ng pulisya at militar sa lugar upang tiyakin na hindi na mauulit ang insidente.",,
Ginang kalaboso sa panunuhol,,"Kalaboso ang kina­hantungan ng isang ­ginang na nagtangkang manuhol sa pulis na dumakma sa kanyang anak na sabit sa kaso ng iligal na droga pasado alas-siyete ng gabi kamakalawa sa Batangas City Component Police Station (CPS).,Nabatid mula sa Batangas CPS na ­inaresto ang suspek na si Imelda Rebancos y Alvarez, 47-anyos ng De Joya Compound, Brgy. Ala­ngilan, Batangas City, matapos sadyaing suhu­lan ng P20,000 si PO2 Eric ­Joseph Aclan Delos Reyes, kapalit ng kala­yaan ni Samuel Rebancos Alvarez alyas ‘Aso’.,Inilagay umano ng suspek na si Imelda sa puting sobre ang pera na 9 pirasong tig-P1,000 bills at 22 piraso na tig-P500 bills saka iniabot sa parak.,Napag-alaman din na dinakma ang anak ng suspek kamakalawa ng gabi sa isinagawang drug operations ng Batangas CPS.",,
Pasahero sugatan sa MRT-3 accident,,"Sampung pasahero ng Metro Rail Transit ­(MRT-3) ang nasugatan makaraang masira ang isang escalator nito sa bahagi ng Taft Avenue Station Edsa, Pasay City kahapon ng umaga.,Ayon kay MRT-3 ­General Manager Deo Manalo, bandang alas-9:45 ng umaga nang big­lang huminto ang andar ng isang escalator na pababa dahilan para masaktan ang mga pasaherong gumagamit nito.,Aniya, pawang mga minor injuries lamang ang tinamo ng mga pasahero, pero dalawa rito ay napilayan sa kamay na kinakailangan gamutin.,Hindi na inihayag ang mga pangalan ng mga nasaktan sa nasabing ­insidente.,Sinabi ni Manalo matapos na suriin ang mga biktima ay agad naman itong nakauwi matapos malapatan ng lunas.,Sa post sa twitter account ng DOTC-MRT3, sinabi nitong tinulungan ng kanilang medical personnel ang mga pasahero na nasaktan sa escalator sa Taft Station.",,
Dalaga inasinta sa mukha,,"Dead on the spot ang isang 45-anyos na dalaga, makaraang pagbabarilin ng riding in tandem crimi­nal sa kanyang mukha sa Quezon City kahapon ng hatinggabi.,Kinilala ang nasawi na si Herminia Larios­ y Buenaventura alyas ‘Minyang’, ng No. 17 Eagle Alley, Congressional Road, Barangay Batasan Hills, ng nasabing lungsod.,Mabilis naman tumakas­ ang mga suspek sakay ng isang motorsiklo na hindi na plakahan dahil sa bilis nang pangyayari.,Sa pagsisiyasat ng pulisya, dakong alas-12:00 ng hatinggabi nangyari­ ang krimen sa Sitio 2, Congressional Road, Quezon City.,Agad naman nakara­ting sa mga opisyal ng barangay ang nasabing krimen kung kaya’t agad itong ini-report sa pulisya.,Sa pagsisiyasat nagtamo ang biktima ng mga tama ng bala sa mukha at kamay ang biktima na siyang agad nitong ikinamatay.,Narekober sa crime scene ang dalawang basyo ng kalibre .45 ng baril at dalawang tingga ng bala.",,
Political prisoners ‘hostage’ ng gobyerno,,"Tinuligsa ng militanteng grupong KARAPATAN-Alliance for the Advancement of People’s Rights ang anila’y tila pangho-‘hostage’ ng Government of the Republic of the Philippines (GRP) sa mga political prisoners para marendahan ng Duterte admi­nistration ang Communist Party of the Philippines-New People’s Army (CPP-NPA) at National Democratic Front of the Philippines (NDFP).,Hindi nagustuhan ng grupo ang pahayag ng GRP na hindi pakakawalan ng gobyerno ang mga bilanggong pulitikal hangga’t walang umiiral na bilateral ceasefire o pagkakasundo ang NDFP at pamahalaan para sa tigil-putukan.,Inihayag ni government negotiator at Labor Secretary Silvestre Bello III na gustong makita ni Pangulong Rodrigo Duterte ang pirmadong bilateral ceasefire agreement, bago pakawalan ang mga political prisoners sa loob ng 48-oras.,Pero giit ni Cristina Palabay, secretary general ng Karapatan, hindi dapat ginagawang hostage ng gobyerno ang mga bilanggong pulitikal dahil walang kinalaman ang mga ito sa gustong pag-usapan ng GRP at NDFP.,“Walang kinalaman ang mga political prisoners sa tinatakbo ng usapan sa peace talk, bakit sila ang nasasakripisyo? Bakit sila ang nagiging ‘hostage’ ng gobyerno para mapasunod nila ang NFDP? Sana naman ay magkaroon ng puso ang gobyernong ito para sa mga walang kamalay-malay na bilanggong pulitikal,” wika ni Palabay.",,
Gloria sumaklolo kay PDigong,,"Ipinagtanggol ni da­ting Pangulo at ngayo’y Pampanga Rep. Gloria Macapagal-Arroyo si Pangulong Rodrigo Duterte na walang nilabag na protocol sa kontrobersiyal na pag-reinstate nito kay CIDG Region 8 Director Supt. Marvin Marcos.,Ayon kay Arroyo, hindi dapat husgahan si Pangulong Dutete na nakikialam ito sa affairs ng PNP, bilang commander-in-chief umano ng PNP at AFP ay may kapangyarihan ito na mag-utos at gumawa ng hakbang na alam nyang mas makabubuti sa lahat at sa institusyon.,Ani Arroyo, bilang Pangulo ng bansa ay maraming nakakalap na impormasyon si Pangulong Duterte na siya lamang ang nakakaalam. Gaya umano nang maging Pangulo ito ay may mga hawak siyang mahahalagang impormasyon na mismong mga opisyal ng kanyang administrasyon ay walang nalalaman.,Ganito rin umano ang kinahaharap na sitwasyon ni Pangulong Duterte sa kaso ni Supt. Marcos lalo na sa naumpisahan nitong war on drugs.,“Walang sinuman ang basta-basta na lamang na makakapaghusga sa desisyon na ito ni Pangulong Duterte,” pahayag ni Arroyo kung saan maging siya umano na dating Pa­ngulo ay walang karapatan na makapagbigay ng opinyon sa nasabing usapin dahil wala naman siyang hawak na mga impormasyon na ta­nging si Pangulong Duterte lamang ang nakakaalam.",,
"Secret plan vs Leni, maugong",,"Bukod sa pulitika, naniniwala ang lehitimong oposisyon sa Mababang Kapulungan ng Kongreso na may ‘niluluto’ ang Palasyo ng Malacañang kaya tinanggal sa Gabinete si Vice President Leni Robredo.,Sa press conference kahapon ng Legitimate Minority sa Kamara, sinabi ni Albay Rep. Edcel Lagman na posibleng may mga sekreto ang Duterte administration na hindi puwedeng malaman ni Robredo.,“I think the Vice President was eased out from the Cabinet to bar her from having access to furtive plan in the cabinet as well as in the National Security Council,” pahayag ni Lagman.,Bilang miyembro ng Gabinete, regular na dumadalo sa lahat ng pulong si Robredo at bilang Pangalawang Pangulo ay kasama ito sa NSC meeting subalit inaasahan ni Lagman na hindi na padadaluhin ito sa pulong na may kaugnayan sa national security matapos siyang tanggalin sa Gabinete.,“So she has no access anymore. So most pro­bably there are clandestine secret plan which should not be known to her at a member to Liberal Party which is considered to be not closely allies,” ayon pa kay Lagman.,Sang-ayon din dito si Sen. Bam Aquio Aquino, isa sa mga kaalyado ni Robredo sa Liberal Party (LP).,Ayon kay Bam, hindi maalis ang posibilidad na mayroon ngang nilulutong planong agawin kay Robredo ang posisyon nito kung pagbabatayan na rin ang mga hindi inaasahang nangyayari sa ngayon sa bansa.,“I think so,” sagot ni Bam sa tanong kung sa tingin niya ay may pla­nong agawin ang vice presidency mula kay Robredo.,Paliwanag ng senador, lahat ay maaring mangyari kung saan inihalimbawa nito ang biglaan na lamang paglibing kay da­ting Pangulong Ferdinand Marcos sa ikinagulat ng lahat.",,
Dayan pinalaya matapos pigain,,"Dahil sa awa, pinalaya din ng mga senador nitong Lunes ng gabi si Ronnie Dayan matapos sumailalim sa debriefing.,Isiniwalat ni Sen. Panfilo Lacson, chairman ng senate committee on public order and dangerous drugs, na pinaakyat nila sa tanggapan ni Senate Majority Leader Vicente ‘Tito’ Sotto III si Dayan upang pigain sa iba pang detalyeng ayaw nitong isiwalat sa imbestigasyon ng komite.,“Kagabi kinausap namin siya nina Sens. Sotto at Honasan sa office ni Sen. Sotto. Hiningan namin ng kaunting debriefing. Napag-isahan namin tutal he will make himself available, at saka nariyan ang asawa, mga anak naawa kami. So pina-escort namin sa OSAA, may kasama ring PNP pabalik sa kanyang bahay,” ­paglalahad ni Lacson.,“Kung magkaroon pa ng susunod na pagdinig, sabi niya willing siya. May mga gusto siyang sabihin sana kahapon pero ‘di siya nagkaroon ng pagkakataon. So kung sakaling magkakaroon ng sunod na pagdinig palagay ko may sasabihin pa siya na ‘di pa nasabi,” dagdag ng senador.,Ilan sa tinanong nila kay Dayan ay kung bumisita sila sa Leyte kasama ang noon ay kalihim ng Department of Justice (DOJ) na si Senador Leila de Lima kung saan nagtatrabaho itong driver at bodyguard.,“Sabi niya nakapunta sila dahil sa ‘Yolanda’ binisita nina Secretary Leila de Lima noon at nagkaroon sila ng pakikipag-ugnayan sa iba’t ibang pulitiko rin doon. Siyempre pag nagpunta ka roon maski papaano makipag-usap ka sa mga mayor,” wika ni Lacson.,Palaisipan pa rin umano sa kanila kung paano nagkakilala sina Dayan at ang drug lord ng Eastern Visayas na si Kerwin Espinosa kung kaya’t natanong nila kung bumisita si De Lima sa Leyte noong 2015.,Ipinakulong ng komite si Dayan sa detention facility ng Office of the Se­nate Sgt. at Arms matapos itong i-contempt ni Sen. Manny Pacquiao dahil sa hindi pagsasabi ng katotohanan sa hearing.",,
"Hirit ni Bong Revilla sa SC, ibinasura",,"Wala nang balakid sa paglilitis ng Sandiganbayan 1st division sa kasong plunder na isinampa laban kay dating Senador Bong Revilla matapos na ibasura ng Supreme Court (SC), ang isinampang petisyon na humihiling na mabaligtad ang unang ru­ling ng Office of the Ombudsman na may probable cause para isalang siya sa paglilitis.,Ang kaso ay may kina­laman sa umano’y P224.5 milyon maanomalyang paggamit ng kanyang Prio­rity Development Assistance Fund (PDAF) noong siya ay isa pang senador.,Nabatid na sa ginanap na botohan ng mga Mahistrado ng SC en banc session, nagkaroon ng botong 13-1-1 kung saan sa botohan ay nag-inhibit si Associate Justice Francis Jardeleza sa pagboto at si Associate Justice Presbitero Velasco Jr. ang tanging nag-‘dissent’.,Sanhi ng nasabing ru­ling, mananatili si Revilla sa kanyang detention cell sa National Police Custodial Center sa Camp Crame, Quezon City.,Nabatid na si Revilla ay kabilang sa tatlong dating senador na kinasuhan ng plunder dahil sa paggamit ng kanilang PDAF sa mga pekeng Non Governmental Organization (NGO’s) kapalit ng kickbacks.",,
"Kontra kay PDU30, mag-resign na! — Alvarez",,"Para kay House Speaker Pantaleon Alvarez, walang puwang sa Gabinete ang mga sumasalungat sa mga desisyon o plano ni Pangulong Rodrigo Duterte kaya naman kung hindi umano magsisilbing alter ego ay mas mainam na magbitiw na lamang sa posisyon gaya ng ginawa ni Vice President Leni Robredo.,Sinabi ni Alvarez na hindi naman nangangahulugan na tikom na ang bibig ng mga cabinet members sa ilalim ng Duterte Administration, malaya naman umano silang magsabi ng suhestiyon o opinyon lalo na sa mga cabinet meetings subalit kung tahasan na ang gagawing pagkontra sa mga desisyon at mga polisiya gaya ng ginagawa ni Robredo ay dito na dapat putulin ang relasyon at mag-resign na lamang.,“As part of the executive you have to draw the line, kasi isang pamilya kayo d’yan, isang team kayo d’yan, hindi ka pwedeng magpahayag ng sarili mong opinion diyan. Although in a Cabinet meeting, lahat ng opinion diyan ay lumalabas, walang problema ‘yun but in public you cannot do that.. ‘yung meron kang public pronouncement against what the president is saying,” paliwanag ni Alvarez.,Dagdag pa ng speaker na hindi pwedeng gayahin ng mga cabinet officials ang mga mambabatas na nagpapahayag ng kanilang mga opinion sa publiko dahil nasa ibang sangay naman ang mga ito.,Pinapurihan pa ni Alvarez si Robredo na kahanga-hanga umano dahil agad na nagbitiw sa pwesto kumpara umano sa ilang cabinet members na pinagre-resign na ay kapit-tuko pa rin sa pwesto.",,
"6 bulagta sa Butig, Lanao del Sur",,"Sa patuloy na counter­ terrorism military ­operation laban sa Maute group, anim na katao ang iniulat na nasawi habang tatlo ang sugatan sa Butig, Lanao del Sur.,Sa ulat na ipinarating­ sa Camp Aguinaldo ni Col. Roseller Murillo, commanding officer ng 103rd Army Brigade na nakabase sa Camp Ranao sa Marawi City, sa anim na nasawi, isa rito ang kasapi sa scout ranger at lima ang miyembro ng Maute group.,Hindi naman kinilala­ pa ang sundalo na nasawi.,“The fierce firefight took place in west and southern part of the fo­rested hill in the ­village of Sandab at seven o’clock in the morning. Based on the report from the ground, an ­estimated 100 fully armed local terrorist group were ­encountered by government forces,” pahayag ni Murillo.,Kinilala naman ang mga nasugatan na ­sina Pfc. Lloyd A. Sarang­lao; Pfc. Herbert Bulok-­bulok; at Pfc. Amelito B. Lumingkit; pawang ng 1st Scout Ranger Company ng 1st Scout Ranger­ ­Battalion sa ilalim ng 103rd Brigade.",,
SINO ANG MAGNANAKAW?,,"“Parang between the two of us, ewan ko kung sino ‘yung mas may history ng pagnanakaw., Hindi yata ako.”,Ganito kasimple ang sinagot ni Vice President Leni Robredo ang bintang ni dating Sen. Ferdinand ‘Bongbong’ Marcos Jr., na ninakawan umano siya ng boto noong nakaraang vice presidential election kaya siya natalo.,Inaakusahan, lalo na ng mga biktima ng Martial Law ang mga Marcoses nang pagnanakaw sa kaban ng bayan sa loob ng 20 taong pamumuno ng mga ito sa bansa kung saan tinatayang $10 bil­yon ang hinahabol sa mga ito.,Sa nasabing halaga, halos $4 bilyon pa lamang umano ang nababawi ng gobyerno ng Pilipinas simula nang mapatalsik ang dating diktador sa kapangyarihan noong 1986 sa pamamagitan ng people power.,Sa pagharap ni Robredo noong Lunes ng gabi kasabay ng pagre-resign nito sa Gabinete ni Pangulong Rodrigo Duterte, sinabi nito na hindi sila nagpapabaya sa naturang kaso lalo na’t maugong na nanakawin umano sa kanya ang vice presidency.,“Ang pakiusap ko lang sa taumbayan, huwag ta­yong magpabaya. Huwag tayong magpabaya na manakaw ang posisyon sa atin. Kasi kung manakaw ito, hindi lang naman ang ninakawan kundi ang buong bayan,” ani Robredo.,Si Robredo ay nakakuha ng botong 14,418,817 habang si Marcos ay may 14,155,344 o manipis na kalamangan na 263,473 boto. Dahil dito ay naghain ng electoral protest si Marcos sa Presidential Electoral Tribunal (PET).,Sa pagbibitiw ni Robredo sa gabinete ni Pa­ngulong Duterte nitong Lunes, nanindigan ito na lalabanan niya ang pagtatangka na nakawin sa kanya ang vice presidency.,Hindi naman pinalampas ng kampo ni Marcos ang paratang ni Robredo sa pagsasabing pinakarurok ito ng ‘hypocrisy’.,“Whether she was fired or she resigned from her post is definitely not the business of former Senator Bongbong Marcos. However we take strong exception to her statement on not letting the vice presidency to be ‘stolen’ from her and the will of the people to be ‘thwarted’,” diin ng da­ting senador sa pamama­gitan ng abogado nito.",,
Pagpapalaya sa nakulong na Pinoy isinusulong ng DFA,,"Tiniyak ng Department of Foreign Affairs (DFA) na hindi titigil sa pagkilos para mapalaya ang isang Filipino seafarer na nakulong dahil sa pagpatay sa kababayan nito sa bansang Russia.,Ito ang sinabi ng DFA kung saan nagtungo na ang mga kinatawan ng Philippine Embassy sa Moscow sa Amur Region of Russia upang bisitahin ang hindi pinangalanang Filipino na nakadetine.,Sinasabing ang penal colony ay matatagpuan sa malayong lugar o 100 kilometro mula sa pinakamalapit na lungsod.,Ayon sa DFA, nagtungo na si Christian Baggas, ang Embassy’s Assistance to Nationals Officer at si Mr. Dmitry Khodzko, ang interpreter ng embahada, upang magdala ng pagkain at ilang personal na gamit.,Nabatid na ang nasabing Filipino ay hinatulan ng pagkakabilanggo dahil sa pagpatay sa isa pang Filipino habang sakay ng barko sa Russian territorial waters.,Iaapela ng Philippine Embassy Team sa mga kinauukulang ahensya ng Russia ang kaso ng nasabing Filipino para mapabilis ang pagpapalaya rito.",,
"Parak, 1 pa tigok sa ambus",,"CABANATUAN CITY — Isang pulis at kasama nito ang kapwa nasawi makaraang pagbabarilin ng ‘di nakilalang salarin noong Linggo ng gabi sa Purok Perigola, Brgy. Valdefuente sa lungsod na ito.,Sa ulat ni P/Supt. Ponciano Zafra nakilala ang napaslang na si PO1 Luis Esteban Cordova III naka­talaga sa Provincial Public Safety Command at isang hindi pa nakikilalang kasama nitong nakasakay sa motorsiklo noong pagbabarilin.,Nabatid sa imbestigasyon ni PO3 Erwin Gonzales na dakong alas-10:30 ng gabi sakay ang mga biktima ng motorsiklong walang plaka sa lugar noong ratratin ng mga salarin na sakay ng hindi pa nadeterminang sasakyan.,Kapwa namatay noon din ang mga biktima at ­mabilis tumakas ang mga salarin.,Sa pinangyarihan ng krimen ay nakarekober ng 17 piraso ng bala para sa caliber .40, 7 bala para sa caliber 9MM, ang service firearm na Glock 9MM ni Cordova na may 15 bala, nakasukbit nitong caliber .45 na may 9 na bala, isang caliber 22 revolver na may 4 na bala at dalawang sachet ng shabu.",,
2 BINATILYO ITINUMBA,,"Pinagbabaril hanggang sa mapatay ng hindi pa nakikilalang riding in tandem ang dalawang binatilyo habang ang mga ito ay nakatambay kahapon ng madaling-araw sa Makati City.,Kapwa hindi na uma­bot ng buhay sa San Juan De Dios Hospital ang dalawang biktima na sina Ace Bacoro at Randy Goroyon, pawang 18-anyos,­ at naninirahan sa Rock Feller St. Barangay San Isidro nang nasabing lungsod sanhi ng mga tinamong tama ng hindi pa mabatid na kalibre ng baril sa iba’t ibang bahagi ng katawan.,Batay sa isinagawang imbestigasyon ng Makati City Police dakong ala-una ng madaling-araw sa Rock Feller St. nang nasabing lungsod.,Base sa salaysay ng ilang residente sa lugar, nakatambay lamang ang dalawang binatilyo nang dumating ang dalawang lalaki sakay ng isang motorsiklo at walang habas na pinagbabaril ang mga biktima, bago tuluyang tumakas sa ‘di batid na direksyon.,Bagama’t itinakbo pa ng mga kaanak sa nasabing pagamutan ay hindi na ito umabot ng buhay sanhi ng mga matitinding tinamong tama ng bala sa iba’t ibang bahagi ng katawan.,Samantala ayon naman kay Chief Inspector Valmar Ponelas Police Community Precinct ng Makati City Police ang dalawang binatilyo ay kabilang umano sa kanilang drug watchlist at inaalam na rin kung ang mga ito ay sumuko na sa “Oplan Tokhang”.,Aminado naman ang mga kaanak ng mga biktima na umano’y gumagamit ng ipinagbabawal na gamot ang kanilang kaanak ngunit hindi naman ang mga ito na nagtutulak.,Ayon sa pulisya kitang-kita sa close ­circuit television (CCTV) ­footage ang grupo ng mga kalalakihan na nakatambay kabilang ang dalawang biktima sa naturang lugar nang big­lang dumating ang mga suspek at pinagbabaril ang mga biktima.",,
Mali ang Ombudsman kay Villanueva — SENADO,,"Iginiit ng mga supporters ni Sen. Joel Villanueva­ na sana ay malinawan ang Ombudsman sa mga ebidensiyang naisumite rito na Buhay Partylist ang ginamit na letterhead gayung CIBAC member siya, ang ginawang pamemeke sa kanyang pirma na mismong pinatunayan ng NBI at ang mga SARO numbers kaugnay sa sinasabing misuse ng P10 milyong PDAF.,Ito ay matapos ihayag ng lahat ng miyembro ng Senado na hindi nararapat sundin ang dismissal order ng Ombudsman laban kay Sen. Villanueva dahil mali ito batay sa pag-aaral ng Senate legal dahil hindi ­nito sakop ang miyembro ng Kongreso.,Sumang-ayon lahat ang mga senador nang iharap ni Senate Majority Leader Vicente ‘Tito’ Sotto lll sa floor ang opinion ni Senate legal counsel Ma. Valentina Cruz kaugnay sa dismissal order ng Ombudsman laban kay Sen. Villanueva para i-adopt ng Senado.,Sa 15-pahinang opinion ng senate legal, hindi maaaring ipatupad ng Senado ang dismissal ­order ­laban kay Sen. Villanueva na iniutos ng Ombudsman dahil malinaw sa rules mismo ng Ombudsman na ­exempted ang miyembro ng Kongreso sa kanilang administrative authority particular sa section 21 ng RA 6770 o Ombudsman Act of 1989 at section 2 rule 2 ng Rules of Procedures ng Ombudsman.",,
Nurse dinampot sa estafa case,,"Isang registered nurse ang dinakip ng operatiba ng Bulacan Provincial Public Safety Company (PPSC) makaraang salakayin ang kanyang tinitirhan bunga ng kasong estafang kanyang kinakaharap at sa bisa ng warrant of arrest sa Brgy. Balite, Malolos City, Bulacan kamakalawa.,Kinilala ni P/Supt. Frankie Candelario, Company Commander ng PPSC, ang naarestong si Menchie Constantino y Mauricio, 40, may asawa na nasakote sa kanyang tinitirhan sa nabanggit na lugar, sa bisa ng warrant of arrest na ipinalabas ng Malolos Regional Trial Court (RTC) dahil sa kasong estafa.,Dakong alas-9:30 ng umaga nang salakayin ng Bulacan PPSC sa pangunguna ni P/Senior Inspector Carlo Santos, platoon leader ng Technical Support Platoon, ang tinitirhan ng nurse at hindi na ito pu­malag at boluntaryong sumurender sa awtoridad.",,
10 puganteng Chinese sumuko,,"Sumuko na ang 10 Chinese nationals na kabilang sa 57 Instik na tumakas mula sa detention cell nito sa Clark, Pampanga.,Ayon kay Bureau of Immigration (BI) Commissioner Jaime Morente, matapos ang ilang araw na pagtatago ay muling sumuko sa mga immigration officers ang nasabing 10 Chinese nationals kung saan 16 na iba pa ang pa­tuloy pa ring pinaghahanap.,Sinabi naman ni Atty. Ma. Antonette Mangrobang, BI spokesperson, na umaasa itong susuko na rin ang 16 na Chinese nationals sa mga susunod na araw upang tuluyan nang maisaayos ang papeles ng mga ito para maipatapon pabalik sa kanilang bansa.,“We are therefore appealing to these 16 Chinese to return to our custody so that their cases can be resolved with dispatch in the ongoing deportation proceedings,” sabi ni Mangrobang.,Dagdag pa nito na iisa ang dahilan umano ng pagtakas ng nasabing mga dayuhan, at ito ay dahil sa hindi matanggap ang masamang kondisyon sa pansamantalang detention cell ng mga ito kung kaya’t bumalik sa kanilang inuupahang villas upang maligo at matulog.,Itinanggi rin ng mga sumukong Chinese na sinuhulan nila ang mga nagbabantay na mga immigration officers.,Ang mga sumuko ay kabilang sa may kabuuang 1,316 Chinese na nahuli sa isang online gambling sa loob ng Fontana Leisure and Casino na pag-aari ng tumakas na si Jack Lam patungong Hong Kong.",,
"P/Supt. Marcos, 23 pa tinambakan ng kaso",,"Pinasasampahan ng National Bureau of Investigation (NBI) sa Department of Justice (DOJ) ng kasong Multiple murder at Perjury ang mga opisyal ng Criminal Investigation Detective Group (CIDG) at iba pang indi­biduwal na sangkot sa pagkakapatay kay Leyte Mayor Rolando Espinosa at Raul Yap noong nakalipas na Nobyembre 5 sa Baybay sub-provincial jail sa lalawigan ng Leyte.,Kasama sa mga pinakakasuhan ng NBI sa DOJ ang 24 opisyal ng CIDG Regional Office No. 08 at Regional Mari­time Unit Operatives sa Tacloban City na pina­ngungunahan ni P/Supt. Marvin Wynn Marcos.,Gayundin sina PC/Insp. Leo Diao Laraga; PO3 Norman T. Abellanosa; at Paul Olendan y Granados ng Search and Warrant at 20 iba pang sangkot.,Si Olendan na dating inmate ng Abuyog Penal Colony ay kakasuhan dahil na rin sa kwestyunableng paghahain nito ng search warrant at pagbibigay ng maling testimoniya.,Inirekomenda ng NBI ang pagsasampa ng kaso laban sa mga nabanggit na opisyal matapos ang isinagawang imbestigasyon ng ahensya at mga testimonya ng ilang mga testigo.,Sinabi ni NBI Spokesperson at Deputy Director for Technical Services Ferdinand Lavin, sa imbestigasyon at testimonya ng ilang inmates ay walang naganap na shoot out kundi sinadya ang pagpatay kay Mayor Espinosa at Yap.,Batay sa forensic results, walang indikasyon na nagpaputok si Mayor­ Espinosa dahil walang nakitang tama ng bala papalabas ng pintuan o sa direksyon kung saan nakatayo ang mga pulis.",,
"IED sumambulat, tauhan ng SAF sugatan",,"ZAMBOANGA CITY — Isang police commando ng PNP-Special Action Force ang sugatan sa diumano’y sagupaan kahapon sa grupo ng mga jihadist sa bayan­ ng Butig sa Lanao del Sur province na kung saan ay nilusob ng mga awtoridad ang ilang kabahayan ng Maute brothers.,Nasamsam sa mga bahay ang ilang ­piraso ng pampasabog at ­armas, ngunit wala naman doon ang magkapatid na Abdullah at Omar Maute na siyang lider ng Dawlah Islamiya. Kabilang sa bahay na pinasok ng mga parak at sundalo ay ang tahanan ng ina ng magkapatid.,“Joint law enforcement operations launched early today by the military and police against Farhana Maute, mother of the Maute brothers, led to the recovery of a firearm and several war and explosive materials in Butig,” ani army Major Filemon Tan, ang spokesman ng Western Mindanao Command.,Dalawang Improvised Explosive Device (IED) ang natagpuan ng mga awtoridad sa mga sinala­kay na bahay bukod pa sa sumabog na ikinasugat ng isang pulis.",,
Galing sa court hearing binistay,,"Binistay ng bala ng mga hindi nakilalang suspek ang isang 56-an­yos na lalaki sa loob mismo ng kotseng ­sinasak­yan nito sa bayan ng Rosario, Batangas kamaka­lawa ng tanghali.,Dead on the spot sa loob ng kanyang ­kulay pulang kotse na may plakang PLU 444 ang biktimang si ­Alberto Tapalla y Dimacula­ngan ng Brgy. Pansol, Padre Garcia, Batangas sanhi ng mga tinamong tama ng bala sa iba’t ibang ­bahagi ng katawan.,Napag-alaman na ga­ling sa court hearing ang biktima sa Regional Trial Court (RTC) Branch 87 ng Rosario, Bata­ngas para sa kasong ­paglabag sa RA 10591 (Illegal Possesion of Firearms), at pa­balik na sana sa Padre Garcia, nang tambangan ng dalawang suspek na sakay ng motorsiklo.,Nabatid rin na kabilang sa drug watch list at rank number 7 sa top 10 illegal drug pusher ng Lambat Sibat sa kanilang ba­yan ang napaslang na biktima.",,
Bitay iraratsada pa rin,,"Tuloy ang pagpapatibay ng Mababang Kapulungan ng Kongreso sa panukalang ibalik ang parusang kamatayan sa bansa upang mapalakas ang kampanya ng gobyerno laban sa iba’t ibang krimen tulad ng droga.,Ito ang tiniyak ni House Speaker Panta­leon ‘Bebot’ Alvarez sa pana­yam kahapon kaugnay ng kanilang ipapasang panu­kala sa natitirang dalawang linggong sesyon ng Kongreso., “Ang inaasahan ko r­ito, sana maipasa namin ‘yung death penalty bago mag-Christmas break,” ani Alvarez.,Nakausap na umano ni Alvarez si Pangulong Rodrigo Duterte ukol dito at isa ito sa panukalang ina­antay aniya ng Pangulo kaya gagawin umano ng mga ito ang lahat ng makakaya para maipasa ito kahit sa ikalawang pagbasa.,Nauna rito, inindorso ng sub committee on judicial reform ang pagpapataw ng death penalty sa lahat ng heinous crimes kasama ang droga sa ilalim ng House Bill 1.,Subalit ayon kay Albay Rep. Edcel Lagman, kanilang tututulan hanggang sa plenaryo ang nasabing panukala dahil naniniwala ito na marami sa supermajority ang kontra dito subalit hindi lang sila nagsasalita.",,
Trillanes tamang duda na sa ‘war on drugs’ ni PDU30,,"Nagpahayag ng pagdududa si Sen. Antonio Trillanes IV sa sinseridad ng giyera kontra iligal na droga ng administrasyong Duterte.,Ito ay dahil hanggang sa ngayon ay hindi ginagalaw at hindi iniimbestigahan ang mga pinangalanang drug lord na sangkot sa sinalakay kamakailan na pinakama­laking shabu factory sa Virac, Cantanduanes.,Kinuwestiyon ni Trillanes kung bakit hindi nababanggit ang pangalan nina Catanduanes Governor Joseph Cua at Virac Mayor Samuel Laynes sa natuklasang mega shabu laboratory sa kanilang lugar.,Tiniyak naman ni PNP chief Director General Ronald dela Rosa  na wala silang pinoprotektahan at sa ngayon ay hinihintay pa nila ang resulta ng imbestigasyon dahil kamakailan pa lang naman nangyari ang raid.,Ayon kay Dela Rosa, nakilala na nila ang Intsik na nagrenta sa lugar kung saan itinayo ang mega shabu laboratory kung saan lumitaw na ito ay common law wife ng isang NBI agent.,Giit ng PNP chief, totohanan ang kanilang pinatutupad na kampanya laban sa illegal drugs kung saan wala umano silang pinipili at kinikilingan.,Nang tanungin ng senador ang hepe ng PNP kung sino ang pinakamalalaking drug lord at protector sa bansa, sumagot si Dela Rosa na nasa loob ng New Bilibid Pri­sons (NBP) ang pinakamalalaking drug lord at ang nakakalayang si Peter Lim na umano’y kumpare ni Pangulong Duterte at matatandaang nakipagkita at nakipag-usap pa ito noon sa huli.,Ayon kay Dela Rosa, hinahanap nila si Lim pero ‘di niya maisasapubliko ang detalye nito.",,
"Fontana casino sa Clark, kinandado",,"Naikandado na ng Philippine Amusement and Gaming Corporation (PAGCOR) ang Fontana casino sa Clark Freeport, Pampanga.,Kahapon nang pormal nang isilbi ng PAGCOR katuwang ang Angeles Police Office at regional Criminal Investigation and Detection Group (CIDG) ang closure order sa nasabing online-gaming.,Sa harap ng casino, ipinaskil ang closure order, kung saan nakasaad na ang pagsasara ay effective immediately habang isinasagawa ang imbestigasyon ng Department of Justice (DOJ) sa alegasyon ng iligal o hindi lisensyado ang online-gaming operations ng kumpanya at ang umano ay pag-hire nito ng mga dayuhan ng walang karampatang permits.,Nilinaw naman ng CIDG na tanging ang casino lamang ang sakop ng closure order at hindi ang iba pang establisyi­mento sa Fontana sa Clark.",,
TIME FOR COURAGE!,,"“This is not the time for fear. It is a time for conviction. It is a time for courage.”,Ito ang mensahe ni Vice President Leni Robredo kagabi sa sambayanang Filipino kasabay ng pormal na pagbibitiw nito sa Gabinete ni Pangulong Rodrigo Duterte matapos pagbawalan na itong dumalo sa mga pulong ng gabinete simula kahapon.,Ayon kay Robredo, handa itong pangunahan ang oposisyon para ipagpatuloy na ipaglaban ang nararapat at labanan ang mga polisyang hindi nila pinagkasunduan ni Duterte tulad ng pagli­bing kay dating Pangulong Ferdinand Marcos sa Libingan ng mga Bayani, extrajudicial killings, pagbabalik ng death penalty sa bansa, pagtatangol sa mga kababaihan at iba pa.,“I must be free to speak my mind to protect you, your dreams, and your future. Ang kapakanan ng ating mga anak ay matitiyak lamang ng isang gobyernong nakikinig, na bukas kahit pa sa mga salungat na pananaw,” ani Robredo.,Sinabi ni Robredo na alam niyang hindi nagugustuhan ng Pangulo ang kanyang pagsasalita laban sa mga nabanggit na isyu ay kanyang ginawa para sa sambayanang Filipino.,“Kaya’t lagi nating ipaglalaban, ang karapatan ng taumbayan, na malayang maipahayag ang kanilang damdamin. Sasanggalan natin sila’t ipagtatanggol, upang la­ging manaig ang diwa ng ating batas. Ang tunay na hustisya’y walang kinikilala, mayaman man o mahirap, nasa poder man o walang impluwensiya,” dagdag pa nito.,Handa rin umano si Robredo na pangunahan ang oposisyon ngayong wala na ito sa gabinete ni Duterte upang masiguro na ang tunay na hustisya, katarungan at katotohanan ang mananaig sa bansa.,“Higit sa lahat, buong tapang tayong magmamatyag at magbabantay nang hindi na magbalik pa ang anumang diktadurya na siyang kumitil sa libu-libong buhay noong rehimeng Marcos. We have fought this battle before and won. We will never let anyone revise our history and twist it to turn evil into good,” ayon pa sa Bise Presidente.,Naniniwala si Robredo na ang kanyang pagsasalita laban sa pag­libing kay Marcos sa Li­bingan ng mga Bayani ang pinakadahilan kung bakit hindi siya tinanggal sa gabinete.,Ang anak Marcos na si dating Sen. Ferdinand ‘Bongbong’ Marcos – na nagsampa ng election protest laban kay Robredo – ay minsan nang ipinakilala ni Duterte sa China bilang Vice President.,Inamin ni Robredo na nilunok na lang nito ang nasabing isyu sa kagustuhang mapagsilbihan ang sambayanang Filipino lalo na ang mga nangangailangan ng mga pabahay.,Gayunpaman, hindi umano nito hahayaang manakaw sa kanyang ang vice presidency dahil kapag nangyari ito, ay hindi lang siya ang ninakawan kundi ang sambayanang Filipino lalo na ang nagluklok sa kanya sa ikalawang pinakamataas na posisyon sa bansa.,“Hindi natin hahaya­ang nakawin ang pagka-Bise Presidente, sapagkat iyon ay taliwas sa boses ng nakararami. The Vice Presidency is not just about one person; it’s about you and your rights. What is at stake here is our collective future,” ayon pa kay Robredo.,“Ako’y narito para sa inyo. Ako’y mananatili para sa inyo. At patuloy nating bubunuin ang anumang trabaho, nang makapag-ambag sa adhikan ng ating gobyerno na solusyunan ang kahirapan at maitaguyod ang pagkakapantay-pantay,” dagdag pa ni Robredo.,“As your duly elected Vice President, I will continue to serve with all my strength and passion, confident that in the end, what is right will prevail,” ayon pa dito.",,
Mga obrero tuloy pa sa laban kontra kontraktuwalisasyon,,"Sa harap ng tanggapan ng Department of Labor ay nagpahayag kahapon ng isang nationwide campaign network ang pribado at pampublikong sektor para sa kanilang protesta bilang pagkadismaya sa naging desisyong suportahan ang “win-win” solution na daan sana upang mahinto na ang kontraktuwalisasyon sa bansa.,“This is not what was in the ouput of the labor summit. The workers’ opposed this because it is not a “win” but a “lose”, ayon kay Anne Villasica, spokesperson ng All Workers Unity (AWU).,Matapos ang labor summit sa buong bansa, naghain ang labor groups na matigil na ang anumang uri ng kontraktuwalisasyon na nagbabasura sa “win-win” solution ng Department of Trade and Industry (DTI).,Ayon sa naturang grupo, ang solusyon ng DTI ay magpapatuloy pa sa kontraktuwalisasyon. “Workers will be regulars under the service provider but not under the principal company. Our workers will not be the full responsibility of the principal company and will not receive full benefits and rights,” ayon pa sa AWU.,Iginiit pa ng grupo na dapat kabilang sa prohibisyon sa kontraktuwalisasyon ay ang “endo” at iba pang iligal na uri ng kontraktuwalisasyon tulad ng fixed term employment, l labor-only contracting at manpower agencies.,“Our workers should only be direct-hired by these companies and should not be sourced out because they are performing core functions that are essential to the companies’ operation. Now the company should give the right wage and full benefits because without the workers in these functions, the company will not earn anything. It’s only a “win” for the multinational corporations and other businesses because they can get away with their responsibilities to their workers,” giit pa ni Villasica.",,
ENOUGH OF YOU!,,"Sumipot din sa pagdinig ng Senado kahapon si Sen. Leila de Lima sa Kabila na nauna nitong sinabi na hindi siya dadalo para makaharap ang kanyang dating driver-bodyguard at lover na si Ronnie Dayan.,Sa kanyang pagdalo, si PNP chief Director General Ronald dela Rosa ang kanyang nasermunan na nauwi sa bahagyang talakan ng dalawa.,Sentro ng tanong ng senadora ay ukol sa nag-utos kay Dela Rosa para i-reinstate si Supt. Marvin Marcos ng CIDG 8 sa puwesto sa kabila ng pagkakaugnay nito sa isyu ng iligal na droga.,Pero giit ni Dela Rosa na nagsalita na sa natu­rang isyu si Pangulong Rodrigo Duterte kaya ayaw na niyang magbigay pa ng mga pahayag.,Pero pinipilit pa rin siya ni De Lima na sagutin ang tanong para umano sa ikalilinaw ng pagdinig.,Pagtatanong pa ni De Lima, “Bakit hindi ninyo kaagad sinabi sa amin at sa publiko na ‘yung nag-utos sa inyo ay mismong ang Pangulong Duterte? Nagpaikot-ikot ka pa eh. Kumpare, ganyan-ganyan.”,Sagot naman ni Dela Rosa, “We are trained not to divulge. Alangan naman sabihin ko kaagad, may rason si Presidente bakit niya pina-reinstate.”,Sinundan pa ng tanong ng senadora, na kung hindi pa umano inamin ng Pangulo ay kung sasabihin ba nito.,Sa puntong ito, bahagyang tumaas ang boses ni Dela Rosa sa pagsasabing, “Kung maipit, sasabihin ko. Magpalit tayo ng position, your Honor, ikaw maging chief PNP kung kaya mo.”,Ang pagsagot na ito ni Dela Rosa ay ikinagalit din ni De Lima sa pagsasabing, “Do not argue with me. I am not the one asking here. Do not argue with me! I’ve had enough of you, kayong lahat na mga nagsisinungaling.”",,
"Pagbibitiw ni Robredo, tinanggap ni PDU30 ‘with a heavy heart’",,"Tinanggap na ni Pa­ngulong Rodrigo Duterte ang pagbibitiw ni Vice President Leni Robredo bilang chairperson ng Housing and Urban Development Coordinating Council (HUDCC).,Ayon kay Presidential Communications Office (PCO) Secretary Martin Andanar, mabigat sa kalooban ni Pangulong Rodrigo Duterte nang tanggapin nito ang re­signation ng halal na Bise Presidente bilang pinuno ng HUDCC.,“I was just with PRRD (President Rodrigo Roa Duterte) and this is what he said—it is with a heavy heart that I accept the resignation of Vice President Leni Robredo,” ani Andanar.,Bandang alas-9:07 ng umaga kahapon nang matanggap ng tanggapan ni Executive Secretary Salvador Medialdea ang resignation letter ni Robredo.,“I have exerted all efforts to put aside our differences, maintain a professional working relationship, and work effectively despite the constraints because the Filipino people deserve no less.,However, your directive for me to ‘desist’ from attending all Cabinet meetings has effectively made it impossible for me to do my job. Remaining in your Cabinet has become untenable,” anang sulat pagbibitiw ni Robredo bilang kalihim ng nasabing ahensya.,Ang kapartidong si Sen. Risa Hontiveros, full support ang ibinigay sa desisyon ni Robredo habang inilalarawan ang pangit na relasyon ng dalawa sa umpisa pa lamang, “It was an abusive and toxic relationship, after all.”,Dagdag pa nito, “Worse, as a woman, she was disrespected and objectified on many occasions, by no less than the President himself. Her way of dressing was made object of sexist remarks, she was subjected to inappropriate advances and was even reduced to well-rounded knees.”,Reaksyon naman dito ni House Speaker Bebot Alvarez, “Pinupuri ko naman si VP Leni Robredo dahil kusang loob naman siyang nag-resign, hindi kagaya ng iba pinagre-resign na, ayaw.”,Normal lang din umano na inayawan ng Pangulo si Robredo dahil, “Awkward masyado. Alter ego ka ng Presidente tapos merong sinasabi ang Presidente na kinokontra mo.”,Si Pampanga Rep. Gloria Macapagal-Arroyo, nagsabing matagal nang nababanaagan ang paghihiwalay ng landas ng Pangulo at ni Robredo bilang miyembro ng kanyang gabinete.,“It was inevitable because of the divergence on issues,” anang kongresista.",,
"CHED chairwoman, may ‘break up’ text din",,"Hindi lamang si Vice President Leni Robredo ang tumanggap ng text message mula sa Malacañang, na binabansagan ngayong ‘break up’ text, kundi maging ang chairperson ng Commission on Higher Education (CHED) na si Patricia Licuanan.,“On Sunday, December 4, 2016, I received a text message from Cabinet Secretary Leoncio Evasco Jr. relaying President Rodrigo Duterte’s instructions to stop attending Cabinet meetings starting this Monday, 05 December, 2PM,” ani Licuanan.,Ayon sa opisyal, tata­lima siya sa utos ni Pangulong Duterte na huwag nang dumalo sa mga cabinet meetings ng kasalukuyang administrasyon.,Pero hindi tulad ni Robredo ay hindi umano siya magbibitiw sa posisyon.,Giit ni Licuanan, ang kanyang posisyon ay fixed term kaya hindi siya basta-basta pwedeng sibakin ng appointing authority.,Kinumpirma naman ito kahapon ni Evasco na ipinadala rin niya sa CHED head ang katulad na text message kay Vice President Robredo.,Nang tanungin kung mayroon pang ibang pinadalhan ng naturang text message, “The two of them, silang dalawa lang,” sagot ni Evasco.",,
‘SELFIE’ CONTEST SA LRT: P5K ANG PREMYO,,"Naglunsad ng Pamaskong pakulo ang pamunuan ng Light Rail Manila Corporation (LRMC) para sa mga masusuwerteng mga pasahero ng LRT Line 1 ngayong Christmas season.,Ayon kay Rochelle Gamboa, head ng Corporate Communications ng LRMC, magbibigay sila ng libreng ‘BEEP’ card na may lamang P5,000 kada linggo sa masu­werteng mapipiling pasa­hero.,Dapat lamang tumugon ang mga kalahok sa kanilang mechanics na pagse-selfie sa loob ng tinaguriang Christmas Train na dinisenyuhan ng temang Pamasko na may mga parol at iba pang Christmas décor.,Aniya, bawat kada linggo ay dalawang pasa­hero ang kanilang kukunin na mananalo na bibigyan ng nasabing beep card na naglalaman ng P5,000.,Pagkatapos na mag-selfie ay kailangan na i-upload ito sa Facebook, Instagram at Twitter gamit ang #paskuhan sa LRT line 1.,Sinabi pa ni Gamboa na nagsimula ang kanilang pakulo noong Nobyembre 28 hanggang Disyembre 8.,Magugunita nitong nakaraang linggo ay bumulaga sa mga pasahero ang ilang tren na tinaguriang Christmas train na may mga dekorasyon tulad ng parol, Christmas lights at marami pang iba.",,
"‘Basta nagsisinungaling, naji-jingle’ — Ping",,"“Yung mga hindi nagsasabi ng totoo naji-jingle.”,Sinita ni Sen. Panfilo Lacson ang dating driver/bodyguard ni Sen. Leila de Lima na si Ronnie Dayan at ang umano’y drug lord na si Kerwin Espinosa dahil sa malimit na paghingi ng permiso ng dalawa upang umihi sa palikuran habang isinasagawa ang pagdinig ng senate committee on public order and dange­rous drugs sa pagkamatay ni Albuera, Leyte Mayor Rolando Espinosa Sr.,Unang humingi ng permiso si Espinosa na pumunta sa comfort room at makalipas ang ilang minuto ay si Dayan naman ang humingi ng permiso.,“Wala pa ngang sinasabing totoo excuse nang excuse,” pabirong banat ni Lacson.,Bukod sa pagbabawas sa comfort room sa loob ng clinic ng Senado, nagpa­kuha din ng blood pressure si Dayan sa doktor doon.,Makalipas naman ang isang oras, si Espinosa ang muling humirit na umihi sa comfort room na nasa tabi ng Senate Lounge.,Dito na sinabi ni Lacson ang mga salitang, “Yung mga hindi nagsasabi ng totoo naji-jingle.”,Dahil sa hindi pagtutugma sa petsa ng bigayan ng pera, sinabi ni Lacson na isa kina Espinosa at Dayan ang nagsisinunga­ling sa komite.,Lalo pang nagkabuhul-buhol ang salu-salungat na pahayag ng dalawa nang isama na sa ‘face-off’ si Albuera police Chief Insp. Jovie Espenido.,Sumentro ang tanong kung paano nagkakilala ang tatlo para sa tran­saksyon ng drug money para kay De Lima. Sa sagot ng tatlo, wala isa man sa mga ito ang nagkatugma.,Pinanindigan ni Espinosa ang kanyang unang pahayag na si Espenido ang nagpakilala sa kanya kay Dayan at nagbigay pa ng cellphone number nito.,Ngunit itinanggi ito ni Dayan sa pagsasabing hindi niya kilala si Espenido at ngayon lang umano niya ito nakita.,Bukod dito, pinaninidigan din ni Kerwin ang nauna nitong sinabing taong 2015 sila nagkita ni Dayan para ibigay ang pera habang si Dayan naman ay pinanindigan na 2014 sila nagkita.,Dahil dito, sinabi ni Sen. Franklin Drilon na, “Somebody is lying here.”,Si Sen. Lacson naman ay hindi na napigilang pagalitan si Dayan dahil sa ipinamamalas nitong pagiging ‘selective’ ng kanyang memorya.",,
Bagets nabihag ng seksing ‘Dugo-Dugo Gang’,,"Nanghihina sa labis na panghihinayang ang isang binatilyo matapos umano siyang makuhaan ng mga alahas at gadget ng hinihinalang miyembro ng Dugo-Dugo Gang na sexy na babae sa Lungsod ng Caloocan kahapon ng umaga.,Ayon sa biktimang itinago sa pangalang Negan, 15-anyos, ganap umanong alas-10:00 ng umaga nang tawagan siya ng isang babae sa kanyang cellphone na nagpakilala sa pangalang Lanie. Ayon dito ay naaksidente umano ang kanyang mga ­magulang sa kahabaan ng Edsa.,Kailangan umano ng pera ng mga ito upang agad na maoperahan ang kanyang mga magulang. Nang sabihing wala umano siyang perang hawak ay pinayuhan pa umano siya nito na kunin na lamang ang mga alahas at gadgets sa kwarto ng mga magulang na agad naman niyang sinunod.,Nakipagkita umano ang nasabing babae sa isang footbridge sa may Puregold Supermarket sa ­Samson Road, Monumento at doon umano nito ibinigay ang pinakuhang mga gamit sa kanya.,Matapos iabot ang mga ito ay agad din umanong umalis ang seksing bebot at pinauwi na siya.,Pagdating niya sa kanilang bahay ay doon ­niya nalamang hindi naman pala naaksidente ang ­kanyang mga magulang.,Mabilis din namang nagtungo sa himpilan ng pulisya ang biktima at ini-report saka isinalarawan ang itsura ng suspek.",,
Zuckerberg nalugi sa US polls,,"Nalugi ng bilyong dolyar na kita sa kanyang net worth ang Facebook founder at CEO na si Mark Zuckerberg matapos ang US presidential election.,Ayon sa Forbes magazine, bumaba ng nasa $3.7 bil­yon ang net worth ni Zuc­kerberg base sa 7 pors­yento na pagbaba ng share price ng Facebook sa pagitan noong Nobyembre 8 hanggang Disyembre 2.,Base pa sa American business magazine, kumita naman ang ilang mga American billio_naires kasunod ng pagkapanalo ni President-elect Donald Trump sa halalan.,Kung pagbabasehan ang Forbes real time rankings of the World’s Billionaires ay kabuuang $9.4 bilyon ang idinagdag sa net worth ng 14 na Americans na nasa lista­han ng 20 richest people sa buong mundo.,Ngunit sa kabila nito ay si Zuckerberg pa rin ang ikalimang pinakamayaman sa mundo na may $49 bil­yon na net worth.,Nangunguna pa rin sa richest list ng Forbes ay ang Microsoft foun­der na si Bill Gates na may $82.7 bilyon na sinundan ng Spanish business magnate Amancio Ortega, $72.5 bilyon habang ikatlo naman ang bilyonaryo na si Warren B­uffett.",,
Multi-cab nawalan ng preno,,"ZAMBOANGA CITY — Isang multi-cab ang sumalpok sa pader sa Cagayan de Oro City sa Mindanao na ikinasugat ng mahigit sa dalawang dosenang pasahero nito.,Sinabi kahapon ng pulisya na patungo sana sa outing sa isang beach ang mga pasahero nang mawalan ng kontrol ang tsuper at bumangga sa Barangay Indahag kama­kalawa. Nawalan umano­ ng preno ang sasakyan­ dahilan kung bakit ito bumangga.,Nasa pagamutan pa rin ang ilan sa mga biktima at apat sa kanila ang nasa kritikal na kalagayan dahil sa tinamong mga sugat at pinsala sa katawan.,Kinilala ang mga itong sina Arturo Galendes,­ Adriano Galendes, Sheryl­ Canoy at Alfreda Galen­des, na magdiriwang sana ng kaarawan kamakalawa nang maganap ang aksidente.,Patuloy na iniimbestigahan ng pulisya ang naturang kaso. Inaalam pa rin ng mga imbestigador kung nakainom ang tsuper na kabilang sa suga­tan.",,
Hawaii inulan ng yelo,,"Sa pambihirang pagkakataon ay umuulan ng snow o yelo ang ilang lugar sa estado ng Hawaii.,Ayon sa ulat ng BBC, nagbabala na ang US National Weather Service na magpapatuloy pa sa mga susunod na araw ang pag-ulan ng yelo sa nasabing estado.,Sinasabing ang nasabing weather service ay dahil sa pag-iral ng low pressure at ‘deep tropical moisture’.,Binanggit ng ilang weather experts na hindi normal na umuulan ng yelo sa Hawaii na isang tropical island. Nabatid na mayroon nang winter warning ang Hawaii kung saan hanggang tatlong talampakan na tipak ng yelo ang bumabagsak.",,
Drug Queen ng South sumuko,,"Matapos idawit ng tinaguriang Eastern Visayas Druglord na si Kerwin Espinosa, boluntaryong sumuko sa pulisya ang itinuturong Drug Queen ng South na si Lovely Impal Adam.,Ayon kay PNP chief Director General Ronald dela Rosa, sumuko si Adam dahil sa pangamba sa ­buhay matapos idawit ni Kerwin ang kanyang pangalan sa illegal drug trade.,Si Adam ay isinasailalim na ngayon sa imbestigasyon at ito ay nasa pangangalaga ng PNP-Anti-­Illegal Drugs Group habang sumasailalim pa sa mga kinakailangang proseso.,Gayunman, wala namang idinetalye si Dela Rosa kung gaano kalawak ang operasyon ni Adam sa iligal na droga at sa ngayon ay inaaalam pa ng PNP kung may nakabinbin itong warrant of arrest.",,
SUPT. MARCOS ISINABIT SA AMBUSH,,"Matapang na hinarap­ kahapon ng biyuda ng isang pinaslang na pulis­ sa pagdinig ng senate committee on public order and dangerous drugs si dating Criminal Investigation and Detection Group (CIDG) Region 8 director Supt. Marvin Marcos upang idawit ito sa pagkamatay ng kanyang mister.,Sa testimonya ni My­lene Son, asawa ni Chief Inspector Jesus Napoles Son, napatay ang kanyang asawa sa isang ambush sa Leyte noong Setyembre 16 matapos nitong tanggihan ang ipinatrabaho sa kanya ni Marcos na pata­yin si Albuera, Leyte Mayor Rolando ­Espinosa Sr., “He was offered to look for an asset that will be used for a special project. He told me it was Mayor Espinosa’s life in exchange for P500,000,” paglalahad ng biyuda.,Dati na umanong nagkagalit ang kanyang asawa at si Marcos dahil sa tumakbo ang asawa ­nitong si Marites bilang vice-mayor ng Pastrana, Leyte subalit natalo ng ama ni Mylene na si Edgar Empillo Sr.,Makalipas ang ilang buwan, nakipag-usap uli si Marcos sa kanyang asawa at may gustong ipatrabaho, pero tinanggihan ito ng kanyang asawa dahil sa pagdududa.,“By realizing the weight and consequences­ if the project will ­become feasible, my husband ­decided to turn him down and it made ­Marcos ­furious,” paglalahad ni Mylene.,Sinabi ni Mylene na kahit na malagay ­nga­yon sa panganib ang buhay ng kanilang pamilya, ­pinili pa rin niyang humarap sa imbestigasyon ng ­Senado sa pagkamatay ni Mayor­ Espinosa upang magkaroon ng hustisya ang pagkamatay ng kanyang mister.,“I fear for the lives of my loved ones. I know that we will be in great danger because even my husband who was known to many as brave was killed. How much more for us, for me, for my children who are all girls? My girls are all scared seeing me on national television today,” paglalahad ng ­biyuda.,“I hope you understand our need of protection kasi may mga anak din kayo,” dagdag pa ­niya.,Itinanggi naman ni Marcos ang alegasyon na may kinalaman siya sa pagkamatay ni Son. Isiniwalat pa nito na ang napatay na police officer ay isa sa idinawit ng namayapang Espinosa bilang protektor ng drug operation ni Kerwin Espinosa.,“Sinabi niya, gusto niyo ako papatay sa mga Espinosa eh, ako papatay kay mayor. Baka siya may motibong patayin si mayor,” depensa ni Marcos.",,
Russia target ng OFWs,,"Tinitignan ng gobyerno ng Pilipinas ang bansang Russia bilang bagong work destination ng mga overseas Filipino workers (OFWs),Ayon kay Labor and Employment Secretary Silvestre H. Bello III, nakatakdang makipag-usap si Pangulong Rodrigo Duterte kay Russian President Vladimir Putin sa susunod na taon para talakayin ang relasyon ng paggawa sa nasabing bansa.,“I already sent a memo to the President requesting him to include the possible deployment of skilled and professio­nal workers to Russia,” sabi ni Bello.,Idinagdag pa nito na malaki ang demand para sa construction at household service workers sa Russian republic.,Sinabi pa ni Bello na dahil sa mababang presyo ng krudo sa Middle East, ay marami na ang nawawalan ng trabaho kung kaya’t magandang alternatibo ang R­ussia para sa mga skilled at professio­nal wo­­r­kers na naghaha­nap ng mala­king sahod.",,
Traffic enforcer patay sa bundol,,"Patay ang isang skyway traffic auxiliary nang mabundol at masagasaan pa ng isang lumilikong truck habang nagmamando ng trapiko sa San ­Andres, Manila.,Hindi na umabot sa Philippine General­ Hospital (PGH) ang biktimang si Ricardo ­Fullece, 44-anyos, skyway traffic auxiliary at residente ng 761 Buli, Muntinlupa City. Kinilala naman ang suspek na si ­Marjoe Marabe, 36, driver ng 1234 ­Barcelona St., Tondo, Manila.,Sa ulat ni SPO3 Bert Francisco, ng Vehicle­ Traffic Investigation­ ­Section ng Manila ­Police District (MPD)-Special Investigation and ­Detection Branch, ­dakong alas-12:10 ng madaling-araw, habang nagmamando ng trapiko ang biktima sa intersection ng Quirino Avenue at Pedro Gil St., sa San Andres ay bigla na lang itong nahagip ng hulihang gulong ng trailer (NUM-180), na hinihila ng Fuso tractor head (097437) at minamaneho ng suspek.,Dahil sa impact ay nabuwal ang biktima at nasagasaan pa ng hulihang double tire wheel ng trailer sa ibabang ba­hagi ng kanyang katawan. Naisugod pa sa pagamutan ang biktima ngunit ­patay na ito.,Kusa namang sumuko­ sa mga awtoridad ang suspek at nahaharap na sa kasong Reckless ­Imprudence Resulting to ­Homicide.",,
Jack Lam malabong madaklot — Bato,,"Aminado ang pamunuan ng Philippine National Police (PNP) na malabo na ang pag-asang maaresto pa sa kasaluku­yan ang illegal online-gaming operator na si Jack Lam kung ito nga ay nakalabas na ng bansa.,Ito ang inihayag ni PNP chief Director Gene­ral Ronald dela Rosa matapos una nang iha­yag ng Bureau of Immigration (BI) na nakalabas na ng bansa noon pang Nobyembre 29 si Lam bago pa man iutos ni Pangulong Rodrigo Duterte na arestuhin ito dahil sa economic sabotage.,Si Lam ang itinuturong nasa likod ng isang illegal online-gaming operation sa Fontana sa Clark Angeles, Pampanga, kung saan mahigit 1,300 illegal Chinese workers ang nahuli kamakailan.,Ipinaliwanag ni Dela Rosa na kung si Lam ay nasa loob pa ng Pilipinas, maaari siyang arestuhin kahit walang warrant of arrest dahil ang econo­mic sabotage ay isang continuing crime.,Pero kung nakalabas na ito ng bansa, ay kailangan makipag-coordinate ang PNP sa interpol para hulihin ito, na hindi naman pwedeng gawin hangga’t walang warrant of arrest laban Kay Lam.,“Magagawa lang natin ay hintaying bumalik ng bansa si Lam o hintayin na makapagsampa ng kaukulang kaso ang DOJ upang makakuha ng warrant,” pahayag ni Dela Rosa.,Kaugnay nito, nagpala­bas na ng lookout bulletin order ang Department of Justice (DOJ) laban kay Lam.,Sa inilabas na Extremely Urgent and Confidential Memorandum ni DOJ Sec. Vitaliano A­guirre kay BI Commissioner Jaime Morente, pinasasailalim nito sa lookout bulletin order si Lam.,“Considering the gra­vity of the offenses allegedly committed and apparent reports that he has already left the country, there is possibility that he may attempt to place himself beyond the reach of the legal processes of this government by leaving the country,” ayon sa nasabing kautusan.,Nakasaad sa kautusan na si Yin Lok Lam na tunay na pangalan ni Lam ay inilagay na sa Immigration Lookout Bulletin kasunod na rin ng direktiba ni Pa­ngulong Duterte na siya ay arestuhin dahil sa krimeng economic sabotage.,Bumiyahe umano ito patungong Hong Kong sakay ng Cathay Pacific at wala pang record kung nakabalik na sa Pilipinas.",,
"Kumasa sa drug buy-bust, todas",,"Dalawang tulak na ang isa ay sumuko na sa Oplan Tokhang ang napatay makaraang magtangkang arestuhin ng opera­tiba ng Sta. Maria police ang kanilang target na ginagawang drug den ang kanilang tinitirhan sa isang drug operation sa Brgy. Caysio, Sta. Maria, Bulacan kahapon ng madaling-araw.,Kinilala ni P/Supt. Raniel Valones, Sta. Maria police chief, ang mga napatay na sina Karl Ivan Pingol at kaibigang si Marvin Lestre Bantoto at kapwa residente ng Northville 5-A, Saint Marys Village, Brgy. Caysio, ng nasabing bayan na kapwa namatay sa pook ng engkuwentro bunga ng tama ng bala sa katawan.,Ang magkaibigang biktima ay matagal nang sinusubaybayan ng awtoridad dahil sa pagbebenta ng shabu sa nasabing lugar at lumilitaw na mismong ang tinitirhan ng pangunahing target na si Pingol ay ginagawang drug den ang kanyang tinitirahan at dito bumabatak ang kanyang mga suki sa droga.,Bandang alas-3:15 ng madaling-araw nang ipasailalim sa buy-bust ope­ration ang mga suspek.",,
"Relasyong Duterte, Trump babantayan",,"Hindi muna magi­ging kampante ang isang mambabatas sa umano’y maayos na relasyon nina Pangulong Rodrigo Duterte at United States (US) President-elect Donald Trump lalo na’t pabagu-bago ang una sa kanyang posisyon sa Amerika.,Sa panayam kay Magdalo party-list Rep. Gary Alejano, masaya umano ito na tila nagkakasundo sina Duterte at Trump matapos silang mag-usap sa pamamagitan ng telepono kamakalawa.,“Magandang development ‘yan ngayon para sa relasyon natin sa US,” pahayag ni Alejano dahil nagkasundo umano ang dalawang lider na magtulungan ang mga ito.,Gayunpaman, sinabi ni Alejano na wala pang dapat ipagsaya nang husto dahil maaaring magbago ang ihip ng hangin lalo na’t hindi mapakali umano si Duterte sa kanyang posisyon sa Amerika.,Bukod sa pagtutulu­ngan, tila suportado rin umano ni Trump ang kampanya ni Duterte laban sa iligal na droga dahil nagpalitan pa ang mga ito ng imbitasyon para bumisita sa kani-kanilang bansa.,“Pero tingnan natin ang susunod pang mga aksyon ng dalawang Pa­ngulo lalo na si Presidente dahil pabago-bago ito ng salitang patungkol sa United States (US),” ayon pa kay Alejano.,Magugunita na pagka-upung pagka-upo ni Duterte sa Palasyo ng Malacañang noong Hulyo ay agad nitong pinag-initan ang US matapos na punahin ang kanyang kampanya laban sa iligal na droga.",,
Dayan nililibre ang sarili kaya dinidiin si De Lima — Ping,,"Maghaharap nga­yong araw sa Senado sina Eastern Visayas confessed drug lord Kerwin Espinosa at ang driver/bodyguard/lover ni Sen. Leila de Lima na si Ronnie Dayan pero si Sen. Panfilo Lacson, nagsagawa na ng beripikasyon sa mga naunang impormasyong inilatag ng dalawa, partikular sa magkasalungat na kwento ng mga ito.,Base sa nakalap na mga impormasyon ni Lacson, nalinawan na mas nagsasabi ng totoo si Espinosa kaysa kay Dayan at dugtong pa ng senador ay inililigtas lamang umano ni Dayan ang sarili nang ilaglag ang dati niyang among si De Lima na diumano’y tumanggap ng pera kay Espinosa.,Ayon kay Lacson, chairman ng Senate committee on public order and dangerous drugs, nagposi­tibo ang pagberipika niya sa testimonya ni Espinosa na nasa Baguio City siya noong Nobyembre 2015.,“Para maipakita na tama ‘yung sinasabi ni Kerwin na November 19, 2015 sila nandoon at hindi 2014 na tulad ng sinasabi ni Dayan,” ani Lacson.,Aalamin din ng komiteng pinamumunuan ni Lacson kung bakit hindi inaamin ni Dayan ang P2.3 milyon na ibinigay sa kanya ni Espinosa sa parking building ng SM MOA noong Pebrero 2016. “Ano ‘yun? Pinitik ba ni Dayan ‘yun?,” tanong ni Lacson sa isang programa ng himpilang dzBB.",,
Bangaw attack sa CamSur,,"Pinangangambahang kumalat ang iba’t ibang klase ng sakit sa mga residente ng limang barangay sa Sipocot sa Camarines Sur matapos na lusubin sila ng napakadaming langaw at bangaw dahil sa pagsulpot ng mga poultry at piggery sa nasabing bayan.,Ayon kay Vince Casilihan, kilalang activist sa Bicol region, pinagpipiyestahan ng mga langaw at bangaw ang mga barangay ng Calagbangan North; Calagbangan South; Villazar; Bigaan at Bolo Norte dahil sa walang sistemang pagmamanukan at babuyan sa mga lugar.,Dagdag pa ni Casilihan, ilang beses na umanong ipinarating ang problema kay Sipocot Mayor Rogenor A­stor ng mga residente upang mabigyan ng solusyon dahil sa ilang buwan ng perwisyo ng mga insekto sa mga residente lalo na sa mga bata.,“May namatay ng bata sa Barangay Bolo Norte dahil sa Diarrhea kanya-kanya na lang diskarte ang mga tao, ‘yung iba kumakain ng nakakulambo para hindi langawin ang mga kinakain, kahit ang kapeng mainit nilalangaw d­ito,” pahayag ni Casilihan.,Kahapon ay nagbigay na ng paha­yag si Mayor Astor dahil sa lumalalang problema ng mga langaw at nangakong hindi na mare-renew ang mga business permit ng mga piggery at poultry na hindi susunod sa mga sanitary permits.",,
BATO TATABLA NA KAY PDU30?,,"Kung uutusan muli ni Pangulong Rodrigo Duterte na ibalik sa puwesto si P/Supt. Marvin Marcos bilang pinuno ng CIDG Region 8, handa na siyang tablahin ni Phi­lippine National Police (PNP) chief Director General Ronald ‘Bato’ dela Rosa.,Ito ang ipinabatid ng PNP chief kay Sen. Panfilo Lacson matapos na madismaya ang senador sa pagpayag ni Dela Rosa na ibalik sa puwesto si Marcos matapos siyang tawagan ni Pangulong Duterte.,“Ang ipinarating sa akin this time kung uutusan muli siya eh talagang titigasan na niya. Ang pagkaka-relay diumano ‘kung iri-relieve man ako, ready na akong ma-relieve’,” pagbabahagi ni Lacson sa ipinarating na mensahe sa kanya ni Dela Rosa.,Bago ito, hindi itinago ni Lacson, dati ring PNP chief, ang pagkadismaya sa tila ‘mala-robot’ na pagsunod ng heneral sa anumang utos ng Pa­ngulo.,“Medyo nakaka-disappoint dahil ‘yung una hindi ganyan ang pagkakakilala ko sa kanya. Sobrang bilib ko sa kanya,” wika ni Lacson.,Sinabi ni Lacson na noon pang Oktubre nagpaliwanag si Dela Rosa sa kanya na wala siyang nagawa dahil sa utos ito ng Pangulo.,Pero noong Nobyembre 23, isang pinagkakatiwalaang opisyal ni Dela Rosa ang kumausap sa kanya at nagpa­sabi na kung tatawag muli ang Pangulo para ibalik sa puwesto si Marcos, tatablahin na ito ng PNP chief kahit duma­ting sa punto na sibakin siya sa puwesto.,Gayunpaman, hindi naman matukoy ni Lacson kung ito ang dahilan ng pag-iyak ng PNP chief sa hearing ng komite noong Nobyembre 23.,Nitong Biyernes ng gabi ay inamin ni Pa­ngulong Duterte na siya ang kumausap kay Dela Rosa noong Oktubre para ibalik sa puwesto si Marcos dahil sa iniimbestigahan pa daw niya ang koneksyon sa droga ng opisyal ng pulisya.,Subalit nang duma­ting sa bansa si Kerwin Espinosa noong Nobyembre 18 at magbigay ng affidavit kung saan idinadawit si Marcos na humingi sa kanya ng P3 milyon, doon na tuluyang ni-relieve sa puwesto si Marcos.,Kinuwestyon naman ni Lacson ang naging rason ng Pangulo sa pagpapanatili sa puwesto ni Marcos noong Oktubre.,“Pangulo ka ng Pilipinas nag-iimbestiga ka? Hindi naman nag-iim­bestiga ang Pangulo,” punto ni Lacson.,Pinalagan din ni Lacson ang naging desisyon ni Dela Rosa at ng Internal Affairs Service (IAS) ng PNP na alisin ang restrictive custody kay Marcos at sa kanyang team para makakuha umano ng dokumento sa Leyte para sa kanilang depensa.,“Di ba nila naisip, lahat na testigo sa pagkapatay kay Espinosa sa Baybay, mga inmates, jail guard at posibleng mag-testify, baka mag-retract ng statement ang mga ‘yan. Makaka-obstruct ‘yan sa ginagawang investigation ng IAS at DOJ. Nagsasagawa ng investigation sa criminal aspect ang NBI at papunta sa DOJ. ‘Di ko talaga matanggap,” diin ni Lacson.",,
ROBREDO NAG-RESIGN!,,"Ngayong araw isusumite ni Vice President Leni Robredo ang kanyang resignation letter bilang miyembro ng gabinete ni Pangulong Rodrigo Duterte.,“We had hoped this day would not come,” ani Robredo kahapon habang inaanunsyo na pormal na siyang kakalas bilang chairperson ng Housing and Urban Development Coordinating Council (HUDCC).,“I had been warned of a plot to steal the Vice Presidency. I have chosen to ignore this and focus on the job at hand. But the events of recent days indicate that this plot is now being set into motion,” ani Robredo.,Ayon kay Robredo, bagama’t marami isyung hindi nila pinakakasunduan ni Duterte ay ipinakita nito ang kanyang suporta sa programa ng administrasyon.,Kabilang na dito ang paglibing kay dating Pa­ngulong Ferdinand Marcos sa Libingan ng mga Bayani (LNMB) kung saan dumalo ito sa okasyon sa Banta­yog ng mga Bayani noong Nobyembre 30, para sa pagpaparangal sa mga taong lumaban sa diktadurya noong panahon ng Martial Law.,“Then, we received a text message last Sa­turday from Cabinet Se­cretary Jun Evasco Jr., relaying the President’s instruction through Bong Go for me ‘to desist from attending all Cabinet meetings starting this Monday, December 5’,” ani Robredo.,“This is the last straw, because it makes it impossible for me to perform my duties. Hence, I am tendering my resignation from the Cabinet on Monday, December 5, 2016. With this resignation, you can expect that I will continue to support the positive initiatives of this administration and oppose those that are ini­mical to the people’s interest “ ayon pa sa Bise Presidente.,Si Robredo ay sinampahan ng election protest ng anak ni Marcos na si dating Sen. Ferdinand ‘Bongbong’ Marcos Jr., na kanyang tinalo sa vice presidency noong nakaraang election.,Kasabay ng paglili­bing kay Marcos sa LNMB noong Nobyembre 18 ay kumalat ang text message na nagsasabing sa susunod na taon magkakaron na ng bagong bise presidente bagay na binalewala ni Robredo.,“However, as your duly elected Vice President, I will not allow the Vice Presidency to be stolen. I will not allow the will of the people to be thwarted. I will continue to serve the Filipino family and fulfill their dream for a better life,” ayon pa kay Robredo.",,
Bato: Kung sakaling mag-Martial Law…,,"Muling siniguro kahapon ni Philippine National Police (PNP) chief Director General Ronald ‘Bato’ dela Rosa na hindi tatawid sa Martial Law ang idineklarang Terror Alert 3 sa buong bansa pero kung sakaling iutos ni Pangulong Rodrigo Duterte ang Martial Law ay mayroon ding tinitiyak ang heneral.,“Kung sabihin ni Pa­ngulong Duterte na Martial Law at iatang sa’kin ang pagpapatupad, alam ko na gagawin ng maayos pero tinityak ko hindi mauuwi sa pang-aabuso sa karapatan pantao,” paniniyak ni Dela Rosa.,Pero hindi naman na idinetalye ni Dela Rosa ang plano nitong gawin kung sakaling iutos at ipinairal na ang Martial Law.",,
Chinese jailbreak sa Clark,,"Nagkukumahog nga­yon ang Bureau of I­mmigration (BI) sa paghahanap sa 26 na tumakas na Chinese nationals na kabilang sa 57 pumuga mula sa detention facility sa Clark, Pampanga.,Ayon kay Atty. Ma. Antonette Mangrobang, BI spokesperson, patuloy na hinahanap ng mga immigration officers ang mga tumakas na Chinese nationals na kasama sa nahuling mahigit sa 1,316 iligal na nagtatrabaho sa isang online gaming sa loob ng Club Fontana casino sa Clark, Pampanga.,Sinabi pa ni Mangrobang na umaasa itong susuko ang mga tumakas na 26 Chinese nationals sa paniniwalang walang pupuntahan ang mga ito kung hindi sa loob lamang ng tahanan ng mga ito sa loob ng Clark Freeport.,“It is better if they surrender, lest they forfeit their opportunity to air their side and present their defense while undergoing deportation proceedings before our bureau,” sabi pa ni Mangrobang.,Samantala, isang Chinese national na kabilang sa 57 tumakas ang sumuko sa BI kung saan itinanggi nitong nagbayad ito ng suhol para makatakas.,Kinilala ito na si L­iang Kun, 24-anyos, na sa pamamagitan ng interpreter nito ay nagsabing tumakas lamang sa holding facility sa Fontana convention center noong nakalipas na Nobyembre 30 para maligo at magpahinga sa tinutuluyan nitong villa.,Nabatid na sa 57 Chinese nationals na nakatakas sa holding facility ay 31 pa lamang ang naibalik na sa kustodiya ng BI.",,
3 bahay naabo sa jumper,,"Naabo ang tatlong bahay habang bahagyang nadilaan ng apoy ang isang pampublikong paaralan dahil sa isang sunog na naganap sanhi­ ng umano’y ikinabit na ‘jumper’ na iligal na koneksyon ng kur­yente kahapon ng umaga sa Tondo, Maynila.,Ayon sa Manila Fire Bureau (MFB), dakong alas-siyete ng umaga nang magsimula ang sunog sa bahay ni Marita Aberjio sa may Tindalo St., Tondo, Maynila. Nabatid na dakong alas-7:30 ng umaga nang ideklarang fire out ng MFB ang sunog na uma­bot sa ikalawang alarma.,Bahagyang nadilaan ng apoy ang isang gusali ng M. Hizon Elementary School kaya binugahan na rin ng tubig ng mga bumbero at hindi na kumalat ang apoy.,Wala namang nasaktan o nasawi sa nabanggit na sunog.,Inaalam pa ng MFB kung sino ang nagkabit ng iligal na koneksyon ng kuryente na naging sanhi ng sunog.",,
Maute kakasahan ng mga Muslim,,"ZAMBOANGA CITY — Nais umanong mag-armas ng mga residente ng bayan ng Butig sa Lanao del Sur upang maipagtanggol ang kanilang lugar mula sa banta ng mga jihadist ng grupo ni Abdullah Maute.,Ito ay matapos na matakasan ng halos 200 mga jihadist ang isang linggong opensiba ng mili­tar at mabawi ang bayan mula sa naturang grupo na sumusuporta sa ISIS.,Ngunit tutol naman dito ang alkalde ng bayan na si Dimnatang Pansar at ang nais nito ay perma­nenteng kampo ng militar sa lugar upang mabigyan ng proteksyon ang mga residente., Isa naman si Pundi Ander, ang barangay chairman ng Poblacion, sa pabor na pag-aarmas sa mga residente dahil ito lamang ang paraan upang ma-protektahan nila ang sarili at lugar laban sa masasamang loob.,Nangangamba naman ang mga awtoridad na kung mag-aarmas ang mga residente ay baka magkaroon ng labanan sa pagitan ng magkakaaway na pamilya at angkan.,Posibleng dagdagan ng militar ang mga ­militiaman sa bayan na siyang tutulong sa mga awtoridad na magbantay sa Butig.,Ilang beses ng umatake sa mga sundalo ang grupo ni Maute, ngunit bigo pa rin ang militar na pigilan ito.",,
"Next move vs De Lima, pag-uusapan pa — Kamara",,"Bigo ang Kamara na makakuha ng sagot kay Sen. Leila de Lima sa show cause order na ibinigay ng mga ito sa Senado na nag-aatas sa Senadora na sumagot sa loob ng 72-oras.,Sa isang panayam kahapon, kinumpirma ni House justice committee chairman Reynaldo Umali na hanggang kahapon ay walang natatanggap na sagot kay De Lima kahit natapos na ang 72-oras noong Biyernes.,“Hindi pa po (hindi pa sumagot).. Sa kanyang mga pahayag ay wala naman yata siyang plano kaya we are not even expecting that kasi she has defied all of our invitations and all our mga paghihikayat sa kanya. And she remained de­fiant up to the very end,” ani Umali.,Dahil dito, nakatakdang magpulong anumang araw ngayon ang mga lider ng Kamara para sa susunod na hakbang na gagawin ng mga ito laban kay De Lima dahil sa patuloy na pagbabalewala nito sa Kamara.,Tatlong aksyon ang gagawin ng Kamara laban kay De Lima na kinabibilangan ng paghahain ng reklamo sa Senate Ethics committee, pagsasampa ng disbarment sa Korte Suprema at kasong contempt sa Regional Trial Court (RTC) sa Quezon City na siyang may sakop sa Batasan Pambansa.",,
NATIONWIDE MANHUNT NG PNP KAY JACK LAM,,"Nationwide ­manhunt ang inilunsad ng ­Philippine National ­Police (PNP) laban sa negosyanteng si Jack Lam ­kaugnay sa isyu ng online ­gaming sa Fontana, Clark, ­Pampanga.,Ayon kay PNP chief, Director General Ronald Dela Rosa, inilabas nito ang nationwide manhunt laban kay Lam base sa kautusan ni Pangulong Rodrigo Duterte na maaresto ang negosyante dahil sa bribery at ­economic sabotage.,Nagpalabas na rin si Dela Rosa ng kautusan sa lahat ng PNP units sa ­buong bansa para ­arestuhin si Lam, iyan ay maliban pa sa pakikipag-ugnayan sa Bureau of Immigration hinggil sa direktiba ng pangulo.,Nanawagan ang hene­ral sa taumbayan na agad ipagbigay-alam sa pulisya ang anumang impormasyon na magiging resulta sa pag-aresto kay Lam.,Mistula namang na­ngangapa sa dilim ang isang opisyal ng Malacañang sa naging utos umano ng Pangulo kahit walang arrest warrant.,“Hindi ko masasagot ‘yung tanong… kasi wala naman ako doon noong sa scenario na iyon,” paliwanag ni Presidential Communications Office (PCO) Secretary Martin Andanar.,“Anything that has got to do with Mr. Lam, I defer to the Department of Justice. Pwede ninyo pong tawagan si Secretary Aguirre para po mas klaro ang sagot.” paliwanag ni Andanar.,Iginiit naman ni Justice Sec. Vitaliano Aguirre II na hindi mapipigilan ng kampo ng online gaming tycoon na si Lam ang pag-aresto kahit wala pang isinasampang kaso laban sa kanya., Ang pahayag ay ginawa ni Aguirre matapos idepensa ang kautusan ni ­Pangulong Rodrigo Duterte na arestuhin si Lam, matapos maaresto­ ang nasa 1,316 mga undocu­mented Chinese workers sa kaniyang ­casino.,Gusto ni Pangulong Duterte na maaresto si Lam dahil sa bribery at economic sabotage.,“There is such a thing as warrantless arrest for continuing offense,” ayon kay Aguirre.",,
Tanim-droga sumingaw!,,"Kabado ang mga mambabatas na mas maraming inosenteng mamamayan na mabibitay kapag ibinalik na ang parusang kamatayan sa bansa dahil marami umanong pulis o law enforcers ang nagtatanim ng droga.,Ginawa ni Siquijor Rep. Ramon Rocamora ang nasabing pahayag matapos makalusot na sa sub-committee level ang panukalang ibalik ang parusang kamatayan sa bansa lalo na sa mga kriminal na nasasangkot sa iligal na droga at iba pang karumal-dumal na krimen.,“For one, 60% of all drug-related cases stem from fabricated testimony or evidence-planting. It would be a travesty of justice to execute people based on trumped-up charges,” ani Rocamora na 24-taong naging prosecutor.,Dahil dito, ang mga ordinaryong tao lamang umano ang delikadong mabitay at hindi ang mga mayayaman na may kakayahang magbayad ng magaga­ling na abogado upang makalusot sa kanilang kaso.,Maliban dito, hindi pa umano handa ang criminal justice system sa bansa para sa ipatupad ang death penalty kaya tutol aniya ito na maibalik ang parusang kamatayan na inalis ni dating Pangulong Gloria Macapagal-Arroyo noong 2006.,Sa panig naman ni Buhay partylist Rep. Lito Atienza, inilarawan nito na ‘very sick patient’ ang criminal justice system sa bansa dahil ‘tumor’ na umano ang katiwalian sa sektor na ito.,“Our criminal justice system is like a very sick patient that needs immediate surgical treatment. If we are to save the patient, we have to cut off the rampant tumor of corruption. A simple band-aid solution such as the death penalty won’t work,” ani Atienza.,Mismong sa imbestigasyon umano ng Senado at Kamara napatunayan kung gaano kalala na ang sistema ng hustisya sa bansa dahil sa mga katiwalian, mula sa law enforcement hanggang sa ‘correctional’.",,
Indonesian plane bumagsak,,"Patuloy ang search and rescue ng awtoridad sa nawawalang twin-engine Indonesian police plane na patungo sa isla ng Batam sa Timog bahagi ng Singapore.,Ayon sa ulat, nawawala pa rin at hindi matagpuan ang bumagsak na eroplano.,Sinasabing lumipad ang naturang eroplano sakay ng 15-katao sa Pangkal Pinang bandang at hinihinalang bumagsak sa pagitan ng isla ng Mensanak at Sebangka o Gentar.,Ayon naman sa Search and Rescue Agency (BASARNAS) ng Indonesia, narekober ang ilang upuan, mga bagahe at dokumento na posibleng pag-aari ng mga pasahero ng naturang aircraft.,Dagdag pa ni BASARNAS chief Bambang Soelistyo, patuloy ang isinasagawang search operation ng apat na police vessels at navy vessels sa 200-square nautical mile na lugar.",,
95 Pinoy workers balik-bansa,,"Panibagong bilang ng mga overseas F­ilipino workers (OFWs) ang naka­balik na sa bansa mula sa Damman, Saudi Arabia.,Ang 95 OFWs ang pinakahuling bilang na nakauwi sa bansa 20-araw bago ang Kapaskuhan kung saan kabilang ang mga ito sa libu-libong na-stranded at nawalan ng trabaho sa nasabing bansa.,Sinasabing galing ang mga umuwing OFWs sa kumpanya ng Muhamad Almujat Group (MMG) na nalugi sa Saudi kung saan naantala ang kanilang mga sweldo at hindi nakuha ang mga benepisyo.,Kabilang sa grupo ang ilang Pilipinong ilang taon nang natengga sa Damman matapos hindi ma-renew ang kanilang residential ID, dahilan para maghanap ang mga ito ng patagong pagkakakitaan sa Dammam.,Sa pamamagitan ng gobyerno ng Pilipinas ay nakabalik na sa bansa ang mga nasabing OFWs.",,
"Bus vs kotse, 3 nadale",,"Patay ang isang lalaki habang sugatan ang dalawa pang kasama nito makaraang ang sinasakyan ng mga itong kotse ay masalpok ng isang bus sa Maharlika Highway Diversion Road, Brgy. Domoit, Lucena City kamakalawa ng gabi.,Kinilala ang namatay na si Regie S­uguitan Agunoy, 35-anyos, na idineklarang dead on a­rrival sa ospital.,Base sa imbestigasyon ng Lucena PNP, bandang alas-10:30 ng gabi, magkasunod na tumatakbo ang Toyota VIOS (PUI 928) na sinasakyan ng mga biktima at isang bus ng Lucena Lines (UYD 274) na minamaneho ni Rogelio Fortes Alegria, ng biglang kumaliwa ang kotse patungo sa isang restaurant sa kabilang bahagi ng highway.,Nasugatan din ang driver ng kotse na si R­enie Larida Enteliso at isa pang pasahero na si N­ikki C­onstantino Enteliso, 18-an­yos.",,
Ipapakain n’yo ako sa mga leon — De Lima,,"“They are feeding me to the lions kapag pipilitin nila akong sagutin ‘yan, I don’t think they will do that.”,Ayon ito kay Sen. Leila de Lima kapag pipilitin umano siya ng kanyang mga kasamang senador na sagutin ang isinilbi sa kanyang show cause order (SCO) ng Kamara.,Kamakalawa ay nagtapos na ang 72-oras na ibinigay sa kanya ng Kamara upang sagutin ang naturang show cause order na isinilbi sa kanya ng kapulungan.,Bunga ito ng ginawa niyang pagpayo sa kanyang dating driver bodyguard at lover na si Ronnie Dayan na huwag humarap sa pagdinig ng Kamara ukol sa illegal drug trade sa loob ng New Bilibid Prison (NBP).,Pinanindigan ng senadora na hindi niya kila­lanin ang show cause order dahil unang-una hindi naman niya kinikilala ang naturang ginawang proceedings ng kapulungan na ang tanging layunin ay para siraan at pahiyain siya.,Pero sa kabila ng mga pangamba, mataas pa rin ang pag-asa ni De Lima na darating din ang araw na mananaig ang katotohanan.,“I’m gonna wait for the right atmosphere for truth telling, nandiyan ang Diyos hindi natutulog,” anang senadora.",,
"Wish list ng seniors, PWDs prayoridad ng QC",,"Ipaprayoridad ng lokal na pamahalaan ng Quezon City ang ‘wish list’ o hi­ling na proyekto ng mga Persons With Disabilities (PWDs) at mga Senior Citizens.,Sa isinagawang public consultation ng Konseho ng QC, inisa-isa ng grupo ng mga PWDs at seniors ang mga pagawaing bayan at priority projects na dapat ay pagtuunan ng administrasyon ni Mayor Herbert Bautista.,Nanguna sa wish list ng mga ito ang mas maa­yos na kalsada, serbisyong pang-edukasyon, social services at pagpapabuti sa proyektong para sa mga may kapansanan at nakatatanda.,Ginawa ng city council at ng Office of City Assessor ang konsultasyon sa mga bara-barangay upang maging batayan kung papaano gagamitin ang pondong malilikom sa pagtaas ng fair market value (FMV) ng mga lupa at ari-arian.",,
Amoy crackdown sa mga aktibista,,"Hindi malayong isakay sa ‘maskara’ ng terror threat ang gagawing crackdown o pagapang na pagtugis at paglipol sa mga aktibista at lantarang kumukontra sa ilang polisiya, posisyon at pala­kad ng adminitrasyong Duterte.,Ito ang ibinabala kahapon ng militanteng grupong Anakbayan habang ikinukumpara ang magkahawig na magkahawig umanong estilo, paglikha ng senaryo o sitwasyon at pagkokondisyon sa isip ng publiko noon ni yumaong Pangulong Ferdinand Marcos at ngayon ni Pa­ngulong Rodrigo Duterte.,Ganitung-ganito rin umano ang mga hakbang na ginawa noon ni Marcos bago nagdeklara ng Martial Law noong dekada ’70 kung saan pinagdadampot ang lahat ng binansagang komunista na ang tanging ipinaglalaban sa kalye ay ang sinisikil na demokrasya.,Partikular na pina­ningkitan ng mata ng mga militanteng grupo ang mga pagkakasunud-sunod ng pangyayari: 1) Natagpuan umanong bomba malapit sa US Embassy na labis ding pinagdududahan na maaaring ‘moro-moro’ ng gobyerno; 2) Malaking anti-Marcos rally sa EDSA na kumukondena rin kay Duterte dahil sa “[perceived] pagsisilbi nito sa interes ng mga Marcos”; at 3) Pagsasailalim sa buong bansa sa Terror Alert Level 3 na inanunsyo ng Philippine National Police (PNP).,“We warn Duterte against using the threat of terrorism to repress political dissenters. We urge public vigilance especially since this terror warning comes suspiciously at a time of mounting protests against the Duterte-Marcos alliance,” ani Vencer Crisostomo, national chairperson ng Anakbayan.,Ayon pa kay Crisostomo, kung pagtatagpi-tagpiin ang mga naging galawan ni Duterte ay hindi imposibleng gulantangin ang bansa ng biglaang deklarasyon ng Batas Militar.,Una aniya ang pagkunsinti sa panakaw na libing ni Marcos sa Li­bi­ngan ng mga Bayani (LNMB); ang intensyon na pagbuhay sa kontro­bersyal na Bataan Nuclear Power Plant (BNPP) na legacy ni Marcos; ang paglala ng extrajudicial killings; ang pahaging na pagsuspinde sa writ of habeas corpus; ang planong muling pagbuhay sa Philippine Constabulary (PC) na nanguna sa pagpaslang sa mga aktibista at militarisasyon noong Martial Law; at ang banta ni Duterte na papatayin ang mga human rights defender.,“Hindi na ito normal na mga pangyayari. Kami sa hanay na kabataan ay nangangamba na muling mabuhay ang kamandag ng diktador sa katauhan ni Duterte.,Gayunpaman, hindi umaatras sa laban ng bayan ang mga kabataan. Kami ay maninindigan para sa kasarinlan at demokrasaya sa bansang ito,” giit ng Anakbayan.",,
Tour legend kids sasabak  sa LBC Ronda qualifying,,"Tatlong anak ni former Tour champion Rolando Pagnanawon ang sasabak sa dalawang natitirang qualifying races sa Bacolod City, Negros Occidental upang makakuha ng slots sa gaganaping LBC Ronda Pilipinas 2017 edition sa sususnod na taon.,Sina Jaybop, Jhundie at Jetley na ang kanilang ama ay nagkampeon sa Marlboro Tour noong 1986 ay nakatanaw na makasama sa 30-man qualifier para sa main race ng LBC Ronda Pilipinas sa Pebrero 4 hanggang Marso 4, 2017.,Pagbabalik padyak na rin ito ng pinakamatanda sa magkakapatid na si 27-year-old Jaybop na iwawagayway ang Team Pagay Construction matapos hindi makasali nakaraang taon.,“I will do my best to make it to Ronda this year because I’m still dreaming of doing what my father has done, which is win a race,” wika ni Pagnawon.,Nasikwat ni Pagnanawon ang unang dalawang stages sa Visayas qualifier nakaraang taon matapos talunin sina former Ronda winner Irish Valenzuela at Balir Ravina pero nagkaroon ito ng mechanical problems sa final stage kaya hindi nakakuha ng spot sa main race.,Mag-uumpisa ang 117-kilometer race sa harapan ng Bacolod City Hall at babaybayin ang bulubundukin ng Don Salvador Benedicto at San Carlos at saka babalik din sa Don Salvador Benedeicto para sa finish line ng karera.",,
PNP ININSULTO NI PDU30!,,"Insulto at pag-atake sa ‘professionalism’ ng buong organisasyon ng Philippine National Police (PNP) ang ginawang pagpapadrino mismo ni Pa­ngulong Rodrigo Duterte kay Supt. Marvin Marcos, director ng Criminal Investigation and Detection Group (CIDG) Region 8.,Malinaw umano na sumusunod sa proseso ang pamunuan ng PNP nang baklasin sa puwesto si Marcos matapos na direktang isangkot sa pagpatay kay Albuera, Leyte Mayor Rolando Espinosa habang nasa kulungan at pati na sa seryosong alegasyon na sawsaw rin ito sa illegal drug trade sa Eastern Visayas.,Pero ang ginawa ni Pangulong Duterte ay malinaw na paghamak din sa sarili nitong slogan na “change is coming,” ayon kay Magdalo partylist Rep. Gary Alejano na ang tinutukoy ay ang utos mismo ng Pangulo na i-reinstate ito.,“Giving in to the request from a kumpare in spite the ongoing investigation on the controversial issue of Supt. Marcos et al in the killing of Mayor Espinosa is an assault to professionalism of PNP and government officials,” punto ni Alejano.,Naniniwala rin si Alejano na may implikasyon ang ginawang pagtawag ni Pangulong Duterte kay PNP Chief Ronald dela Rosa sa mismong kaso ni Marcos at lalo lamang nitong pinagtibay ang hinalang may “basbas sa itaas” ang ginawang raid sa Leyte sub-provincial jail sa Baybay City kung saan napatay si Espinosa at isa pang bilanggo.,“This explains the display of confidence by Marcos et al in the Senate hearing,” dagdag pa ni Alejano.,Samantala, sinabi naman ni Ako Bicol party­list Rep. Rodel Batocabe na isa sa implikasyon ng ginawang pag-arbor ni Pangulong Duterte sa ‘reinstatement’ ni Marcos ay pagkakaroon ng duda ng taumbayan na talagang kinukunsinti ni Pangulong Duterte ang garapalang pagpatay sa mga taong may kinalaman sa droga.,“Alam ng taumbayan na ang grupo ni Marcos ang namuno sa raid sa kulungan at kaduda-dudang pagpatay kay Mayor Espinosa, nirerespeto natin ang desisyon ng Pangulo dahil may alam siguro s’ya na hindi natin alam kaya ipinabalik niya si Supt. Marcos sa CIDG pero kailangan ipaliwanag n’ya itong mabuti at makumbinsi ang taumbayan,” pagtatapos pa ni Batocabe.,Walang lumutang na ‘kumpare’ taliwas sa u­nang pahayag ni PNP chief Director General Dela Rosa na siyang tumawag sa kanya para ipa-reinstate ang sinibak na si Supt. Marcos bilang hepe ng CIDG Region 8.,Sa halip at sa pagkasorpresa ng lahat ay mismong ang Pangulo ang umako sa naturang utos., Sinabi ng Pangulo sa ambush interview ng CNN na nagpukol ng tanong na, “Did you order the reinstatement of Marcos?”, “Ganito ‘yan, si Bong (Go) inorderan ko, call. By the time pinasa niya, ang sumagot si Dela Rosa. Sabi ko, do not remove the guy because kasali ‘yan sa… I am doing an investigative job,” paliwanag ng Pangulo.,Tapos na aniya ang imbestigasyon at napatunayang malinis si Chief Supt. Asher Dolina sa ibinibintang na pagkakasangkot sa operasyon ng ilegal na droga.,“…si Dolina was cleared. Marcos, positive. Kasi I was keeping track of his (Marcos) movements. Alisin mo ako doon, mawala bigla ang… Mawala lahat. Hindi ko masundan,” paliwanag ng Pangulo kung bakit niya ibinalik sa puwesto ang akusadong opisyal.,Pero bago ito, ma­tindi na ang pressure kay Dela Rosa na pangalanan kung sino itong kumpare na taga-Malacañang na tumawag sa kanya para arborin si Supt. Marcos.,Ito’y makaraang ibunyag ni Sen. Leila de Lima na si Special Assistant to the President Bong Go ang tumawag sa hepe ng PNP, bagay na mariing itinatanggi ni Dela Rosa.,Dahil sa pagpapabulaan ng heneral na si Go ang tumawag sa kanya ay lalong tumindi ang hamon kay Dela Rosa na pangalanan na ang ‘kumpare’.",,
32 minero nasawi sa pagsabog,,"Aabot na sa 32-katao ang nasawi matapos ang nangyaring pagsabog sa isang minahan sa bansang China.,Sa ulat ng Xinhua News Agency, ito na ang ikalawang coal mine explosion sa loob lamang ng isang linggo.,Ayon sa inisyal na imbestigasyon, nangyari ang gas explosion sa isang minahan sa Chifeng city sa Inner Mongolia region na pag-aari ng Baoma M­ining Co. Ltd.,Sa 181 minero na nagtatrabaho sa ilalim ng lupa ay 149 lamang ang nagawang makaligtas at nakatakas sa tiyak na kapahamakan habang ang iba pa ay nasawi.",,
Narco celebs pinalalantad ni Vandolph,,"CABANATUAN CITY — “Lumabas kayo at linisin ang inyong mga pangalan!”.,Ito ang naging payo ni Parañaque counci­lor at dating child actor V­andolph Quizon sa may tinatayang 30 mga entertainment celebrities na napaulat na kasama sa talaan ng mga artistang gumagamit ng droga.,Sa idinaos na halalan para sa mga opisyales ng Phil. Councilors League sa Gitnang Luzon sa Harvest Hotel, dito ay binigyang-diin ni Quizon, PCL national chairman on membership, na dapat lang drug-free ang mga iniidolong artista.,Ayon kay Councilor Quizon, na half-brother ni actor Mark Fernandez na naaresto noong Oktubre dahil nahulihan ng marijuana, dapat linisin ng mga artistang nasa talaan ang kanilang mga pangalan.,“I say to those who are being linked to drugs, that you go to General Bato, confess and clear your names,” ani Quizon na ang tinutukoy ay si Philippine National P­olice (PNP) Chief, Director General Ronald dela Rosa.",,
CPP nagbantang kakapit ulit sa baril,,"Kasabay ng pagsisimula kahapon ng 7-araw na hunger strike ng mga political prisoners at kanilang mga tagasuporta, nagbigay ng ultimatum kahapon ang Communist Party of the Philippines (CPP) sa gobyernong Duterte na wawakasan nila ang unilateral ceasefire at muli silang kakapit sa baril para sa armadong pakikibaka kung hindi nito palalayain ang 432 bilanggong pulitikal.,Binibigyan ng grupo si Pangulong Rodrigo Duterte hanggang sa Enero ng papasok na taon para tuparin ang pangakong pagpapalaya sa mga political prisoners.,Una nang tinanggihan ng grupo ang alok ng pamahalaan na magpalaya muna ng 50 bilanggo bago matapos ang 2016.",,
‘WAG IPITIN ANG BONUS!,,"May panawagan si Sen. Bam Aquino sa Department of Education (DepEd) na huwag ipitin ang suweldo at iba pang benepisyo tulad ng bonus ng libu-libong guro sa mga pampublikong paaralan.,Kaalinsunod na rin ito sa report na nakarating sa kanyang tanggapaan na maraming guro ang hindi pa nakakatanggap ng suweldo at mga bonus.,Sa sulat na ipinadala ni Aquino kay DepEd Sec. Leonor Briones kamakalawa, nakiusap ang senador na tiyaking maibigay ito bago man lamang mag-Pasko para naman masaya magdiriwang ng Pasko ang mga ito.,“Nais ko pong ipakiusap na madaliin sana ang paglabas ng suweldo, bonus at iba pang benepisyo na nakalaan para sa ating mga guro upang maging maligaya ang pagdiriwang nila ng Pasko, kasama ang kanilang mga mahal sa buhay,” ayon kay Aquino, chairman ng Senate committee on education.,Naniniwala ang senador na ang mga suporta at insentibong ito ay makatutulong upang maging kaakit-akit para sa mga guro ang magturo sa pampublikong paaralan.,Sa kasalukuyan ay may isinusulong na isang panukala si Aquino na magbibigay ng relocation allo­wance, hazard pay at health care insurance sa mga guro.,Bukod dito, inihain na rin ng senador ang Senate Bill No. 173 o ang Free Education for Children of Public School Teachers Act.,Kapag naisabatas, bibigyan ang mga anak ng public school teachers sa lahat ng antas ng libreng edukasyon sa state universities sa buong bansa, kung nais nilang makakuha ng baccalaur­eate degrees o short-term training courses.,Saklaw ng subsidy program ang 100 porsiyen­to ng tuition at iba pang miscellaneous fee na hinihingi sa isang estudyante kapag nag-enroll sa isang state college o university.,Maliban sa dagdag na benepisyo, nais din ng senador na mas magandang kalagayan sa pagtatrabaho ang mga public school teacher sa pamamagitan ng pagresolba sa backlogs sa classrooms, pagpapaganda ng pasilidad, access sa internet at online educational materials.",,
"LALAKI GINULPI, BINIGTI NG MAG-AMA",,"Kalunus-lunos ang naging kamatayan ng isang lalaki sa kamay ng isang mag-ama matapos na patayin ng mga ito sa gulpi saka binigti pa sa Lungsod ng Caloocan, kahapon ng medaling-araw.,Sa ulat ng Caloocan City Police Community Precint I, ito ay ganap umano dakong alas-2:30 ng hapon sa kanto ng Serrano Street at 6th Avenue, Barangay 112 ng nasabing lungsod.,Kasalukuyan umano noong nakatambay sa ilalim ng isang punong mangga sa nasabing kanto ang biktimang si William Bautista, 56-anyos ng Quezon Street, Barangay 124, Grace Park East ng nasabi ring lungsod nang dumating ang mag-amang suspek na sina Artemio Aloro, 21-anyos at Artemio Sr., 42-anyos at walang anu-anong bigla na lamang na pinagsusuntok hanggang sa matumba saka pinagtatadyakan ang biktima dahilan upang mawalan ito ng malay.,Hindi pa nakuntento at kumuha pa ng nylon cord ang mag-ama saka itinali sa leeg ng biktima at magkatuwang na binigti sa katabing puno kung saan nakatambay ang biktima bago siya pagtulungan ng mga suspek.,Matapos ang insidente ay agad ding nagsitakas ang mga suspek, ngunit lingid sa kanilang kaalaman ay nasaksihan pala ng isa sa mga residente sa lugar na si Raffy Quinones ang ginawa ng mag-ama kaya agad siyang humingi ng saklolo sa nasabing himpilan at kasama ang mga iba pang residente sa lugar ay tulung-tulong silang ibinaba ang mga labi ng kawawang biktima.,Samantala sa isinagawang follow-up operation ay naaresto naman ang anak na Aloro ngunit bigong mahagilap ang kanyang ama.",,
US Embassy naglabas ng  holiday security guidance,,"Nagpalabas ang United­ States Embassy ng isang holiday security guidance para sa kanilang mamamayan na gustong magdiwang ng kapaskuhan sa Pilipinas.,Sa advisory, pinayuhan ng US Embassy ang kanilang mga mamamayan na naninirahan at bibiyahe sa Pilipinas na maging maingat ngayong holiday season, na itinuturing nilang prime time para sa mga criminal activity sa bansa.,Ang naturang advisory ay nagtataglay ng mga paalala sa kanilang mga mamamayan na maaari nilang sundin upang mabawasan ang panganib na mabiktima ng mga kriminal.",,
"Illegal Chinese sa Clark,  sisilipin ng Senado",,"Iimbestigahan na rin ng Senado ang pagkakahuli sa mahigit 1,000 undocumented Chinese na sangkot sa illegal online gaming sa Clark sa Freeport Zone in Pampanga.,Ayon kay Senador Joel Villanueva, chairman ng Senate committee on labor, employment, and human resources development.,Sinabi ni Villanueva, nakakaalarma na ang lomolobong bilang ng mga illegal foreign workers na pumapasok sa bansa.,“The huge ­number of illegal Chinese ­wor­kers arrested in Clark signi­fies the growing bulk of undocumented workers across the country. This already calls for an immediate action by our government authori­ties as this might bring serious implications in our labor situation,” ayon kay Villanueva.,Ito’y napakalaking ­epekto umano sa manggagawang Filipino kung kaya’t mahalaga ang mahigpit na monitoring poli­cies ng Department of Labor and Employment (DOLE).,Ipapatawag umano sa pagdinig ang mga opis­yal ng Bureau of Immigration (BI), DOLE at Philippine National Police (PNP) na itinakda sa Disyembre 7.,Lumilitaw na mara­ming Illegal foreign wor­kers ang nasa mining sa Caraga region gayundin sa construction, manufacturing, electronics at services industries na naririto sa Metro Manila, Central Visayas, Davao Region, Zamboanga Peninsula, Bataan at Batangas.,Dagdag ni Villa­nueva, na ang gaga­wing pagdinig ay posibleng magresulta sa pag-amienda sa Labor Code, immigration laws, at iba pang batas.",,
10K magmamartsa sa Mendiola,,"Isang klasikong marching protest ang isasagawa ng mga anti-Marcos sa Diyembre 10 kasabay ng pagdririwang ng International Human Rights Day.,Ayon sa grupong Campaign Against the Return of the Marcoses to Malacañang (CARMMA), hindi bababa sa 10,000 raliyista ang sasama sa ‘Mendiola March’ na gagawing kakaibang kilos protesta dahil magkakaroon ng parade of float.,Katulad ng taunang parada ng Metro Manila Film Festival (MMFF), ipaparada rin ng CARMMA sa pakikiisa ng iba pang militanteng grupo ang mga effigy at float na nagpapakita ng malagim na dinanas ng mga Filipino noong panahon ng Martial Law.,Isasabuhay din sa pamamagitan ng mga float ang pagdarahop at hinagpis ng mga political prisoners na hanggang ngayon ay pinagkakaitan ng kalayaan sa ilalim ng Duterte administration.,Sisingilin din ng mga biktima ng torture at paglabag sa karapatang pantao ang tila pagbubulag-bulagan ng Duterte administration sa kanilang mga hinaing at dalamhati.",,
LRT hanggang alas-onse na ng gabi,,"Pahahabain ang biyahe ng Light Rail Transit Line 1 (LRT-1) ngayong Holiday season bilang tugon sa rush hour lalo na habang papalapit ang Kapaskuhan.,Ayon sa Light Rail Manila Corp. (LRMP), simula kahapon, ang operating hours ng mga tren ay extended ng hanggang alas-11:00 ng gabi araw-araw hanggang sa Disyembre 24.,Ang nasabing extension ay isang oras na dagdag sa weekday operations at isa’t kalahating oras tuwing weekends.,Magkakaroon din ng mas maraming northbound trains mula sa Baclaran bawat 10 minuto pagkalipas ng alas-9:30 ng gabi at 15 minuto naman pagkalipas ng alas-10:00 ng gabi tuwing weekdays habang ang huling biyahe naman mula sa Baclaran ay aalis ng alas-11:00 ng gabi.,Ang biyahe naman mula sa Roosevelt tuwing weekdays ay madagdagan ng mga southbound trips.,Pag-aaralan pa umano ng LRMP kung kaila­ngan pang pahabain ang extended na operasyon. Oras na kailangan pa umanong habaan ang biyahe, pwede itong gawing alas-12:00 ng hatinggabi ang last trip ng mga tren.",,
"Mga Manileño sa danger zone,  bibigyan ng pabahay",,"Tutulungan umano ng lokal na pamahalaan ng Maynila ang libu-libong informal settlers sa mga lugar na itinutu­ring na ‘danger zone’ na mabigyan ng maayos na pabahay.,Nabatid kay Manila Mayor Joseph Estrada na nakipagpulong na si Estrada kay National Housing Authority (NHA) General Manager Marcelino Escalada upang talakayin ang kanilang gagawing aksyon upang mabigyan ng ayuda ang mga ISFs na naninirahan sa mga riles ng tren, ilog, mga creek, at tambakan ng basura.,“Pinangako ng NHA na bibigyan ng housing assistance ang mga informal settlers, lalo na ‘yung mga naninirahan sa mga tinatawag na danger zones,” ayon kay Estrada.,Dagdag pa ng alkalde, ang Maynila ang kapital ng bansa pero ito ang pinakamaraming informal settlers.,“Mga alagang aso nga ‘pag umaaraw at umuulan, sinisilong. Tao pa kaya,” dagdag pa ni Estrada.,Tiniyak naman ni Estrada na mahigpit na pinatutupad ng kanyang administrasyon ang “No relocation, No demolition” polisiya ni Pangulong Rodrigo Duterte kaugnay sa mga informal settlers.",,
Lola kalaboso  sa droga,,"Nanlumo at napaiyak nalang ang isang senior citizen na lola matapos na maaresto sa isinagawang drug operation ng mga awtoridad sa Lapu-Lapu City.,Kinilala ng Lapu-Lapu City Police Station ang suspek na si Rosita Bragat, 64 at umano’y nasa top 2 drug list ng ng ­pulisya.,Nag-ugat ang pagkaaresto sa suspek matapos ilatag ng mga operatiba ng City Intelligence Branch ng Lapu-Lapu City Police Office, ang isang drug operation laban sa suspek kung saan nakuha umano sa lola ang ilang pakete ng hinihinalang shabu na tinatayang nagkakahalaga ng P60,000.00.,Pilit pa umanong itinanggi ng suspek ang pagkakasangkot nito sa iligal na droga subalit base sa pulisya ay dati na rin umanong nasampahan ito ng kaso na may kaugnayan sa katulad na kaso subalit nakapagpiyansa ito kung kaya’t nakalaya.,Bukod pa sa mariing pagtanggi ng suspek na sangkot siya sa iligal na droga, ay idiniin naman umano ito ng isa pang suspek na dati nitong kapitbahay na naunang naaresto sa kasong iligal na droga.,Kasalukuyang naka­kulong ang suspek sa Lapu-Lapu City Police Station Detention Cell at nahaharap sa reklamong paglabag sa R.A. 9165 o Comprehensive Dangerous Drugs Act of 2002.",,
Baka ‘labor alert’ hindi terror?,,"Sablay na naman para sa mga manggagawa ang prayoridad ng Duterte administration at Phi­lippine National Police (PNP). Sa halip umano na itaas ang Terror Alert 3 sa seguridad sa bansa, dapat unahing alertuhin ang mga korporasyon at industriya hinggil sa pagkaudlot ng 13th month pay ng mga manggagawa.,Ayon sa grupong Partido ng Manggagawa (PM), tila nakatuon na lamang ang focus ng gobyerno sa patayan at kampanya ng PNP sa illegal drugs – habang ang mga manggagawa ay halos hindi na mabigyan ng importansya ni Pangulong Rodrigo Duterte.,“Mas malaking peligro ang abusadong employers kaysa terror groups. Number 1 on the labor alert list are employers who plan to steal the 13th month pay of their workers. Ma­ging alerto din po sana tayo sa mga mandurugas ngayong Kapaskuhan. Sa mga employers na hindi nagbibigay ng bonus at 13th month pay,” giit ni Wilson Fortaleza, secretary general ng PM.,May patama rin ang grupo kay Labor Secretary Silvestre Bello sa anila’y hindi naman seryosong kampanya para wakasan ang contractualization sa hanay ng paggawa.,“Dapat tayong mag-ingat din sa mga pwersahang nagpapatrabaho pero hindi o kulang naman ang ibinibigay na overtime at holiday pay. Sa hindi nagpapatupad ng settlement agreement. At sa magpapalabas ng bagong department order na win-win ang laman sa halip na end endo,” anang grupo.,Giit naman ni dating Congressman Rene Magtubo, national chairman ng PM, mas prayoridad sana ng Duterte admi­nistration ang pagbibigay ng kakarampot na kasiyahan sa mga manggagawa ngayong Kapaskuhan lalo’t lahat ng mga manggagawa ay laging nakadepende ang handang Noche Buena sa kanilang matatanggap na 13th month pay.,Hinggil naman sa pagsasailalim sa buong bansa sa Terror Alert Level 3, kinuwestyon ni Ifugao Rep. Teddy Baguilat kung ano ba talaga ang totoong sitwasyon dahil magkaiba ang pahayag ukol dito ng Philippine National Police (PNP) at Armed Forces of the Philippines (AFP).,“PNP goes to terror alert 3 but AFP says no need to raise level threat. Ano ba talaga? Confusion could stir more fear,” ani Baguilat na miyembro ng Legitimate Minority bloc sa Kamara.",,
Si ‘temperamental brat’ kasi!,,"Isa sa gumising sa diwang makabayan ng mga aktibista ang pagtawag ni Communications Sec. Martin Andanar sa mga anti-Marcos na ‘temperamental brat’ o kulang sa pansin kaya’t nagwawala ngayon sa lansangan ang mga kabataan.,Ayon sa radical youth group na Samahan ng Progresibong Kabataan (SPARK), mas aktibo ngayon ang diwang maka­bayan ng mga kabataang estudyante na halos ilang dekada na ring namamahinga at hindi gaanong nakikilahok sa malalaking usaping pampulitika.,Huling nagpamalas ng makasaysayang youth power ang mga millennials noong patalsikin sa pwesto si dating Pangulong Joseph Estrada.,Dahil sa bansag na temperamental brat ni Andanar sa mga anti-Marcos, ikinasa ang Black Friday protest ng mga militanteng kabataan sa pangunguna ng Anakbayan, League of the Filipino Students (LFS) at Spark.,Sa kabilang banda, iginiit ng grupo na ang nagbubuklod ngayon sa pwersa ng mga kabataan ay ang masidhing paglaban sa pagbabalik ng Martial Law.",,
Palasyo  nagpasalamat  sa Chinese  Coast Guard,,"Pinasalamatan ng Palasyo ng Mala­cañang ang pagkaka-­rescue ng Chinese Coast Guard (CCG) sa ­dalawang ma­ngi­ngisdang ­Pinoy malapit sa Panatag Shoal.,Napag-alaman sa tanggapan ni Presi­den­­­tial Communica­tions O­ffice (PCO) ­Secretary Martin Andanar na ­naki­­pag-­ugnayan ang Philippine Coast Guard (PCG) sa CCG patungkol sa search and rescue ope­rations.,“We thank the ­Chinese Coast Guard for the assistance,” pahayag ni Sec. Andanar.,Ang nasabing aksyon ng China ayon kay Andanar ay nagpapakita ng pagbabalik ng maayos na relasyon ng Pilipinas at China.,“Philippines-­China relationship is now back on friendly footing after the recent successful visit of President Duterte to China, and we expect the ties between the two countries to further improve in the years ahead,” ayon pa kay Andanar.",,
Oil exploration sa WPS pinabubuhay,,"Muling  hinimok ng isang mambabatas ang Department of E­nergy (DOE) na bawiin na ang ipinalabas na kautusan at simulan nang muli ang oil at gas exploration sa West Philippine Sea na matatandaan ay sinuspinde noong 2015 upang bigyang daan ang kasong ini­hain ng Pilipinas kaugnay sa territorial dispute sa China sa Permanent Court of Arbitration.,Ayon kay Surigao Rep. Johnny Pimentel, national interest na maituturing na agad masimulan muli ang gas exploration lalo na at inaasahan na mauubos na sa susunod na mga dekada ang natural gas deposits sa Malampaya.,“It’s high time to a­llow the resumption of the stalled projects. We expect the DOE to revoke the suspension orders issued against the projects, while the Philippine government pursues strong and effective diplomacy with China,” paliwanag ni Pimentel.,Batay sa datos isa sa mga sinuspindeng gas exploration activities ay sa Northwest Palawan partikular ang Service Contract 72 na tinutu­ring na ‘most promi­sing’ lalo at sumasakop ito sa Reed Bank na sinasabing mayroong 55.1 trillion cubic feet ng gas at 5.4 billion bariles ng oil reserves batay na rin sa isinaga­wang pag aaral ng U.S. Energy I­nformation Administration.",,
Impeachment vs SoKor president isinampa na,,"May 171 mambabatas sa 300 solons sa South Korea ang nagkaisa para sampahan ng kasong impeachment si President Park Geun-Hye, kasunod ng pagputok ng eskandalo laban sa kanya.,Nabatid na mayorya ng mambabatas ay kasapi ng joint opposition commands pero kinakailangan pa nila na makakuha ng 30 mambabatas para makamit ang 2/3 majority kailangan para ma-impeach ang isang Presidente.,“If the impeachment motion fails to get passed because of the lack of cooperation from the ruling party, it must take responsibility for all consequences”, ayon kay main opposition Democratic Party’s floor leader Woo Sang-Ho.,Una nang inakusahan si Park ng korupsyon matapos umano nitong tulungan ang isang matalik na kaibigan para makakuha ng pera sa mga negosyante para sa kanyang sariling foundation at pakikialam din umano ng nasabing kaibigan sa mga government affairs.,Tinawag din si Choi Soon-Sil na siyang pinag-ugatan ng eskandalo kay Park na ‘Korea’s female Rasputin’.,Sinabi rin ni Park noong nakalipas na linggo na nakahanda siyang bumaba sa puwesto sa harap ng mass protest sa mga kalsada sa Seoul.",,
Evacuees ‘di pa pinauuwi,,"Bagama’t idineklara na ng mga military na tuluyan nang nabawi ang kinubkob na lugar sa Butig ng mga armadong Maute group ay mananatili pa rin sa mga evacuation centers ang mga residenteng naapektuhan ng gulo sa Lanao del Sur.,Ayon kay Autonomous Region in Muslim Mindanao Vice Governor Al Rashid Lucman, kaila­ngan umanong hintayin ng mga residente ang clearance mula sa Armed Forces of the Philippine (AFP) bago makabalik ang mga ito sa kanilang mga tirahan.,Ito’y para umano matiyak na ligtas na sa panganib ang mga residenteng mula naman sa mga lugar na sinakop ng nasabing terror group na posibleng may mga nakatanim pa umanong mga pampasabog.,Tiniyak na rin ng pamahalaan ng Lanao del Sur na namamahagi na sila ng mga tulong sa may 2,540 na pamilya sa mga evacuation centers sa Butig at maging sa bayan ng Lumbayanague.,Dahil sa nangyaring matinding kaguluhan sa pagitan ng militar at ng Maute terror group sinabi pa ng opisyal, na nagdulot din ng trauma ang nangyaring engkuwentro sa mga bata. ()",,
Bala ibinayad sa utang,,"Nasawi ang isang vendor matapos bayaran ng ‘bala’ ng isang lalaking may pagkakautang sa kanya, kamakalawa ng umaga sa Tondo, Maynila.,Namatay dahil sa tama ng bala sa dibdib ang biktimang si Bernard ‘Bonnie’ Franco, 36, taga-234 C. P. Garcia St. Tondo, Maynila.,Habang tumakas naman ang suspek na nakilala­ sa alyas na ‘Mac-mac’ nang makitang ­bumulagta ang biktima.,Ayon sa imbestigasyon ni PO3 Jorlan Taluban, ng Manila Police District–homicide section naganap ang insidente dakong alas-10:30 ng umaga nang magkasalubong ang landas ng dalawa sa ­Duhat Street, kanto ng C. P. ­Garcia Street sa Tondo.,Naglalakad umano ang biktima kasama ang kaibigang si Bryan Cruz nang makasalubong nila ang suspek na nabatid na may pagkaka-utang sa biktima na hindi nito mabayaran.,Nagulat umano ang suspek nang makita ang biktima at inakalang sisi­ngilin siya nito sa kanyang utang kaya kaagad na bumunot ng baril at pinaputukan ang biktima sa dibdib bago tumakas.",,
"Tulak ng damo, shabu bumulagta",,"Isa pang notorious pusher ng shabu at mari­juana ang napatay habang nakatakas ang kanyang kasamahan makaraang maghinalang pulis ang kanyang ­binebentahan ng droga sa ­isinagawang buy-bust operation ng City Anti-Illegal Drugs (CAID) ng Malolos City Police sa Brgy. Caingin, Malolos City, Bulacan kamakalawa.,Kinilala ni P/Supt. Heryl Bruno, OIC ng Malolos City Police Station ang suspek na si Jose Alberto ­Gesmundo y Marquez, 40, ng Brgy. Caingin ng nasabing lungsod na namatay sa pook ng engkuwentro bunga ng tama ng bala sa katawan habang nakatakas ang kanyang kasamahan na lulan ng traysikel.,Nabatid na bandang alas-12:15 ng madaling-araw nang maganap ang insidente nang ipasa­ilalim sa drug operation ng PNP-CAID operatives ang kanilang target na si Germundo ngunit nahalata ng suspek na ­pulis ang kanyang katransaksyon kaya bumunot ito ng baril.",,
Away Tugade-Alvarez sa e-power?,,"Ayaw magbigay ng komento ng Malacañang sa sinasabing hidwaang namamagitan kina Department of Transportation (DoTr) Sec. Arthur Tugade at House Speaker Pantaleon Alvarez na nag-ugat sa nabalam na pagpapasa sa panukalang pagbibigay ng emergency powers kay Pangulong Rodrigo Duterte upang maresolba ang malalang problema sa trapiko.,Sa isang panayam, binigyan-diin ni Presidential Communications Office (PCO) Secretary Martin Andanar na sa kanyang pagkakaalam ay maigting pa rin ang kahilingan ni Sec. Tugade na magkaroon ng sa emergency powers para makapaglatag ng solusyon na tutugon sa problema sa trapiko.,“Hindi pa namin napag-usapan iyong isyung iyan (hidwaan nina Tugade at Alvarez). Ang alam ko lang ho ay… ang punto sa lahat ay ang traffic ng Metro Manila. At sinabi naman ng Pa­ngulo, ito, noon pa man na there’s no silver bullet solution to the traffic. It will not be overnight,” pahayag ni Andanar.,Anang kalihim, sa ngayon, ang hinihingi ni Sec. Tugade ay iyong emergency powers na hindi rin maibigay.,“Pero alam ko, sabi ni (Catanduanes) Congressman (Cesar) Sarmiento ay mayroon silang bagong version ng emergency powers. So hopefully, lalabas ngayong December para lahat po ng solusyon na nasa drawing board,” ayon pa sa PCO chief.",,
Dalaw ban ulit sa Bilibid,,"Ikinokonsidera ni PNP chief Director Ge­neral Ronald dela Rosa na magpatupad ng ‘no visitor’s policy’ sa New Bilibid Prisons (NBP).,Ito ay matapos ma­bunyag ang bagong modus operandi ng mga druglords sa bilibid kahit na walang ginagamit na cellphone.,Ipinaliwanag ni Dela Rosa na ang ginagawa ngayon ng mga druglord ay ibinibigay ang kanilang mga instructions sa mga taong bumibisita sa kanila na siya namang nakikipag-coordinate sa mga supplier ng mga iligal na droga sa labas ng kulungan.,Natuklasan ito ng pulisya makaraang mahuli ang dalawang drug courier sa Guadalupe, Makati kamakailan na nakumpiskahan ng mahigit sa 40 kilo ng shabu na idedeliber sana sa mga customer sa utos na rin ng contact sa loob ng NBP.,Sinabi ni Dela Rosa na malaking paraan para matigil ang operasyon ng iligal na droga ay pagbawalan na rin ang mga pagbisita sa mga preso para wala nang paraan na magkaroon sila ng contact sa labas ng piitan.,Kaugnay nito’y may panibagong batalyon ng mga tauhan ng Philippine National Police-Special Action Force (PNP-SAF) ang itinalaga at pinalitan ang mga dating nagbabantay sa loob ng NBP.,Ito’y kasabay ng turn-over ceremony kahapon na ang panibagong deployment ng PNP-SAF na papalit sa 410 na bilang na nauna nang nagbantay at nagpatupad ng seguridad sa loob ng limang buwan sa nasabing piitan.,Kahapon ay pormal nang itinalaga ang bagong BuCor Director na si Retired Senior Supt. Benjamin delos Santos na kung saan nangako itong ipapatupad niya ang tunay na reporma o mo­dernisasyon sa naturang piitan.",,
De Lima ‘no show’ sa PI,,"No show si Senator Leila de Lima sa preliminary investigation (PI) na itinakda kahapon ng Department of Justice (DOJ) kaugnay sa reklamo na isinampa laban sa kanya na may kinalaman sa talamak na illegal drug trade sa loob ng New Bilibid Prison (NBP) noong siya pa ang kalihim ng DOJ.,Sa halip, nagpadala na lamang ng kanyang kinatawan ang senadora para kumuha ng kopya ng apat na reklamong isinampa laban sa kanya.,“It’s not really the preliminary investigation yet as I understand it because the subpoena that I received was just the subpoena to obtain co­pies of the complaint and supporting evidence. Ang nakalagay pa nga doon, you or your authorized representative. I’m just sending a representative who will obtain copies of all those complaints,” pahayag ni De Lima sa mga mamamahayag kasabay ng dinaluhan nitong forum kahapon sa University of the Philippines Diliman.,Sinabi pa ni De Lima na maghahain din ang kanyang abogado ng Omnibus motion.,Magugunitang, isinampa ang mga reklamo ng high profile inmate na sina Jaybee Sebastian, National Bureau of Investigation (NBI), Volunteers Against Crime and Corruption, at dating NBI deputy directors Ruel Lasala at Reynaldo Esmeralda.,Samantala, haharapin o kilalanin lamang umano ni De Lima ang ethics complaint laban sa kanya sa Senado dahil ito ang tanging may hurisdiksyon sa kanya partikular sa pagpapataw ng anumang disciplinary action laban sa sinumang miyembro ng kapulungan.",,
7-day hunger strike ng political prisoners,,"Sisimulan ngayong araw ng 402 political pri­soners ang pitong araw na hunger strike bilang protesta sa anila’y hindi seryosong pagpapalaya sa kanila ng Duterte a­dministration.,Ayon sa grupong KARAPATAN Alliance for the Advancement of People’s Right, magtatayo rin sila ngayong araw ng ‘Peace Tent’ sa Don Chino Bridge sa Mendiola, Manila bilang pakikisimpatya sa hunger strike ng mga bilanggong pulitikal.,Ani Christina Palabay, secretary general ng Karapatan, ang itatayo nilang peace tent sa Mendiola ay magtatagal hanggang sa mismong araw ng selebrasyon ng International Human Rights Day sa December 10.,Kakalampagin din ng grupo ang Duterte administration hinggil sa hindi umano seryosong pagpapalaya sa mga political prisoners na dapat ay paksa sa sinasabing peace talk ng gobyerno at ng Communist Party of the Philippines-New People’s Army-National Democratic Front (CPP-NPA-NDF).,Binatikos din ng grupong Bagong Alyansang Makabayan (BAYAN) si Pangulong Rodrigo Duterte dahil sa pag-isnab sa mga bilanggong pulitikal.,“Ilan pang political prisoner ang kailangang magbuwis ng buhay at mangamatay. Sana hindi binawian ng buhay ang ating kasamang si Berna­be Ocasla kung kumilos lang agad ang gobyerno para palayain sila,” giit ng Bayan.,Si Ocasla ay na-stroke habang nasa Manila City Jail at na-comatose sa Jose Reyes Memorial Hospital bago nalagutan ng hininga kamakailan.,Ayon sa Bayan, si Ocasla ay pangalawa ng political prisoner na namatay ngayong taon sumunod kay NDF consultant na si Ed Serrano na namatay sa kulungan noong January 2016.",,
DAYAN NASA CRAME NA,,"Upang matiyak ang kaligtasan ni Ronnie Dayan, ang dating driver-lover ni Senator Leila de Lima, inilipat na ito sa kustodiya ng PNP sa Camp Crame.,Ito ang kinumpirma kahapon ni PNP chief Director General Ronald dela Rosa, pero tumanggi itong ibunyag kung saan ang partikular na lugar sa Camp Crame ang kustodiya nito.,Ayon kay Dela Rosa, nagpasya silang ilagay sa kustodiya si Dayan matapos ang mga ulat na mayroon umanong mga umaaligid na mga hindi kila­lang indibidwal sa bisinidad ng Pangasinan Provincial Police Office kung saan unang dinala si Dayan matapos ang ginawang pagdinig sa Kamara.,“Mabuti nang masiguro natin ang kaligtasan niya (Dayan) kaya kinuha na lang namin dito sa Camp Crame para i-custody,” wika ni Dela Rosa.,Sa Lunes, inaasahang magkakaharap sa senate hearing sina Dayan at ang sinasabing druglord ng Eastern Visayas na si Kerwin Espinosa.",,
"Unang Duterte-Trump  phone call, inaabangan",,"Inaasahan bandang alas-10:30 ng gabi kagabi ay mag-uusap sa pamamagitan ng telepono sina Pangulong Rodrigo Duterte at US president-elect Donald Trump.,“As to kung ano ang pag-uusapan hindi pa natin alam. Well antayin na lamang natin hanggang mamayang gabi kung may posibilidad na maiimbitahan at kung pupunta man ang Pangulo sakaling maimbitahan siya (sa inagurasyon ni Trump sa Enero 2017),” ayon kay Presidential Communications Office (PCO) Assistant Secretary for Operations and Special Concerns Ana Marie Banaag.,Samantala, malugod na tinatanggap ng Palasyo ng Malakanyang ang bagong talagang embahador ng Amerika sa Pilipinas na si Sung Kim.,“We welcome the new ambassador of the United States to the Philippines at sana po mas maganda ang pag-uusap at pakikipagnegosasyon natin, pakikipagdiplomasya, pakikipagpalitan natin ng diplomasya with the US dahil Asian ang ating counterpart from the US,” paghahayag pa ni Banaag.,Si U.S. Ambassador-designate to the Philippines Sung Kim ay dumating sa bansa nitong Huwebes.,Nangako si Kim na mas magiging maayos ang relasyon ng Pilipinas at Estados Unidos sa bagong liderato ng nasabing bansa.",,
"2 tulak kumasa sa parak, tigok",,"Dalawa pang tulak kabilang ang isang pedicab driver ang kapwa napatay ng awtoridad makaraang lumaban nang sabayan nang makahalatang pulis ang kanilang katransakyon sa buy-bust operation sa bayan ng Obando at Malolos City, Bulacan kamakalawa.,Kinilala ng pulisya ang mga napatay na tulak na sina Emil Montoya y Baradero, 33, may-asawa, pedicab driver ng No. 12 Macopa St., Bilog, V­alenzuela City at Darwin Sulit na nasa BADAC list ng Brgy. Pinagbakahan, Malolos City na kapwa nasawi bunga ng mga tama ng bala sa kanilang katawan.,Ayon kay P/Chief I­nspector Arnulfo T­angol, Acting Chief of Police ng Obando PNP, dakong alas-7:35 ng gabi nang ipasailalim sa buy-bust operation ang suspek na si Montoya sa Brgy. Pag-asa, Obando habang si S­ulit ay dakong alas-10:15 ng gabi ayon naman kay P/Supt. Heryl Bruno, OIC ng Malolos City PNP.",,
"Deployment ban ng Pinay DH sa Kuwait, pinag-iisipan",,"Pinag-aaralan ng D­epartment of Labor and Employment (DOLE) na magpatupad ng ban sa pagpapadala ng mga Filipino domestic hel­pers sa bansang Kuwait bunsod ng mga ulat ng pang-aabuso ng kanilang mga employers.,Ayon kay DOLE Sec. Silvestre Bello III, nababahala ito na tumataas ang bilang ng mga kaso ng pang-aabuso sa mga dayuhang household helpers sa nasabing bansa maliban pa sa marami ring kaso ng mga tumatakas na domestic helpers sa kanilang mga employers.,Ngunit nilinaw ni Bello na hindi naman maaapektuhan ang mga skilled workers tulad ng mga electricians, welders at construction workers sa nasabing ban sa Kuwait.,Ipinangako naman ng DOLE na ang mga Filipino workers na lilikas sa nasabing bansa ay makakasiguro ng tulong at livelihood opportunities para makapagsimula ng negosyo sa bansa.",,
"Dismissal vs. Sen. Villanueva, hahatulan sa Lunes",,"Hahatulan ng Senate committee on rules sa Lunes kung kikilalanin o iisnabin ang utos ng Ombudsman para sa pagsipa kay Senador Joel Villanueva.,Magpupulong nga­yong Lunes ng hapon ang mga miyembro ng komite para pag-usapan ang ipinada­lang liham ni A­ssistant Ombudsman Jennifer Jardin Manalili kay Senate President Aqui­lino ‘Koko’ Pimentel III tungkol sa dismissal order laban kay Villanueva.,Kinumpirma ni Senate Majority Leader Vicente ‘Tito’ Sotto III na dedesisyunan ng komite kung may jurisdiction o wala ang Ombudsman sa isang miyembro ng Senado.,Kung kikilalanin ng komite na may jurisdiction ang Ombudsman, tuloy ang implementasyon ng dismissal order kay Villanueva. Kung wala naman silang hurisdiksyon, hindi ipatutupad ng Senate President ang utos ng Ombudsman laban kay Villanueva.,Nauna nang naglabas ng legal opinion ang legal counsel ng Senado kung saan nanindigan itong hindi maaaring sibakin si Villanueva dahil sa walang jurisdiction ang Ombudsman sa isang miyembro ng Senado.",, 14 patay
"Kung hindi si Bong Go, sino si Pare?",,"Mariing itinanggi ni Philippine National Police (PNP) chief Director General Ronald ‘Bato’ dela Rosa na si Special Assistant to the President Christopher ‘Bong’ Go ang kanyang tinutukoy na kumpareng tumawag sa kanya mula sa Malacañang para maibalik muli sa puwesto si CIDG Region 8 director Supt. Marvin Marcos.,Sinalubong naman ito ng hamon ni Sen. Leila de Lima na kung hindi si Bong Go ay sino itong “pare” na ito na mas mataas ang posisyon sa kanya (Dela Rosa).,Pero matigas rin ang pagtanggi ni Dela Rosa.,Sa halip, ibinalik din ang hamon kay De Lima na banggitin ang source nito na nagpangalan kay Bong Go bago aminin kung sino ang tumawag sa kanya na kanyang kumpare.,“Sabihin n’ya (De Lima) sino ang nagsabi sa kanya bago ko naman sabihin kung sino ang kumpare kong sinasabi,” giit ng hepe ng PNP.,Ngunit gaya ni Dela Rosa, hindi rin mapipiga si De Lima.,“That information was given to me in confidence. I cannot breach the confidence accorded me by my source,” ayon kay De Lima.,“The duty to disclose belongs to him, and not to me, since he was the one who revealed the giving of the order,” dagdag pa nito.,Pinaratangan naman ng Malacañang si De Lima na nanggugulo lang sa walang batayang akusasyon kay Go. Pero kailangan ding malinawan kung sino talaga ang tumawag kay Dela Rosa at nagpa-reinstate kay Marcos na sinibak sa puwesto matapos pangalanan ni suspected drug lord Kerwin Espinosa na kabilang sa mga ‘narco cops’.,“Alamin natin ho muna kung sino si kumpare kasi malaking bagay iyan na kailangang malaman ng publiko,” sabi pa ni Presidential Communications Office (PCO) Assistant Secretary for Operations and Special Concerns Ana Marie Banaag.",,
Millennials ginising mismo ni PDigong,,"Mismong si Pangulong Rodrigo Duterte na ang gumising sa millennials kaya nag­lalabasan na ang mga ito sa kalsada upang hadlangan ang mga banta sa demokrasya at ang lantarang paglapastangan sa kasaysayan.,Ito ang paniniwala nina Akbayan partylist Rep. Tom Villarin at Magdalo partylist Rep. Gary Alejano matapos masaksihan na mayor­ya sa mga nagprotesta noong Miyerkules ay mga tinaguriang millennials o ipinanganak matapos mapatalsik si dating Pa­ngulong Ferdinand Marcos noong 1986.,“Millennials are the new faces and forces of democracy, awakened by a rising culture of impunity and lack of decency in government,” pahayag ni Villarin nang tanu­ngin kung ano’ng mensahe ng mga millennials sa kanilang pagsama sa mga kilos protesta laban sa paglilibing kay Marcos sa Libingan ng mga Bayani.,Sa hiwalay namang panayam kay Alejano, sinabi nitong, “Sa mga panahon ngayon na kung saan ang impormasyon ay available na sa isang pindot ng daliri, ito ay nagdulot ng malawak na kamalayan sa mga millennials ng bansa.”",,
Solon kay PDU30: Kahirapan ang patayin mo!,,"Sa halip na puro adik at may banta pang isasama ang mga human rights defenders, kahirapan ang dapat umanong unang patayin ni Pangulong Rod­rigo Duterte sa bansa.,“The government should address poverty which leaves the Filipinos vulnerable to the ills of illegal drugs,” ani CT Teachers partylist Rep. France Castro dahil hanggang hindi umano naibabaon sa hukay ang kahirapan ay maraming mamamayan ang kakapit sa patalim.,Pinaalala ng mambabatas na isa sa mga inaasahan ng sambayanang Filipino kay Duterte noong manalo ito bilang pangulo ng bansa ay magdala ng pagbabago (change) sa buhay ng mga Filipino.,Samantala, lubhang ikinabahala rin ni Rep. Antonio Tinio ang banta ni Duterte.,“What he said was a clear threat to those who raise concerns about the extrajudicial killings occurring in the course of his anti-drug war. What he committed is extremely unbecoming of a President whose influence greatly impacts the lives of millions of Filipinos,” ani Tinio.,Kinalampag din ng Network Against Killings in the Philippines (NAKPh) si Pangulong Duterte sa pagbabanta nito sa mga human rights advocates kung saan pinababawi ng grupo ang binitiwang mga pahayag ng Chief Executive.,“We appeal to President Duterte to revoke this statement so as not to give police officers and the death squads out there the wrong impression that, in the war on drugs, human rights are also targeted. Human rights activists are not the enemy,” giit ng grupo.,Pinagtanggol naman nina Foreign Affairs Sec. Perfecto Yasay at Communications Sec. Martin Andanar ang diumano’y “hindi seryosong salita” ng Pangulo.,“The President knows that he cannot do that. The President as a lawyer knows that it is wrong to do that,” sabi ni Yasay sa panayam sa TV.,“It was just a figure of speech… Kilala naman natin ang Pangulo na ganoon talaga siya magsalita,” depensa naman ni Andanar.",,
Bangkay sa harap ng iskul,,"May tama ng apat na saksak sa leeg, nababalutan ng plastic at packa­ging tape ang ulo at kamay ang bangkay ng isang hindi nakikilalang lalaki na hinihinalang biktima ng salvage na itinapon sa harap ng isang pampublikong paaralan kahapon ng madaling-araw sa Sampaloc, Maynila.,Nabatid kay P/Supt. Aquino Olivar, station commander ng Manila Police District (MPD)-Police Station 4, na dakong alas-2:34 ng mada­ling-araw nang madiskubre ng messenger na si Marco Buensuceso, 35, ang bangkay sa harapan ng Graciano Jaena Lopez Elementary School sa Matimyas St., Sampaloc, Maynila.,Inilarawan naman ni PO1 Joel Endozo, ang biktima na nasa edad 35-40, may taas na 5’5”, katamtaman ang pangangatawan, nakaasul at dilaw na shorts at may tattoo na ‘Bugoy’ sa kaliwang braso.,May apat na tama ng saksak sa leeg ang biktima, na siya umanong sanhi ng kamatayan nito, nakatali ng packaging tape ang mga kamay habang ang ulo nito ay binalutan ng plastic bag at packaging tape.",,
"Sige, magpapapugot ako! — Bato",,"“I’m willing for my head to be cut off.”,Ito ang paninindigan ni Philippine National Police chief Director General Ronald dela Rosa matapos iulat ng isang himpilan ng telebisyon na binawi na ni confessed drug lord Kerwin Espinosa ang kanyang pagsasangkot kay Albuera Police chief Jovie Espenido sa illegal drug trade.,Sa lumabas na ulat, sinasabing wala umanong katotohanan ang paglinis ni Kerwin sa pangalan ni Espenido at sinabi rin ni Atty. Leilani Villarino, abogado ni Kerwin, na wala namang pagbabago sa testimonya ng kanyang kliyente.,Ito’y bilang pagpapasinungaling sa naunang pahayag ni Dela Rosa na nilinis na ni Kerwin ang pangalan ng hepe ng Albuera Police.,“Wala naman akong mapapala kung nagsisinungaling lang ako at masisira lamang ang aking kredibilidad dito,” wika ni Dela Rosa.,Kasabay nito, halos sinermunan pa ng chief PNP ang media dahil tila pilit umano silang pinagbabangga ni Kerwin at gumagawa lamang ng istorya.",,
Libong OFWs aarestuhin sa Qatar,,"Pinangangambahang maraming overseas Filipino workers (OFWs) ang maaaresto ng Qatari government dahil sa pagiging ilegal na pananatili at pagtatrabaho ng mga ito sa nasabing bansa sa kabila na inilabas na amnestiya ng nasabing bansa na nagtapos ngayong Disyembre 1.,Ayon kay Department of Foreign Affairs (DFA) spokesman Charles Jose, base sa ipinadalang impormasyon ng Philippine Embassy ng Qatar, aabot pa lamang sa 240 OFWs ang nakikipag-ugnayan sa mga ito.,“Per our embassy in Doha in their last report, they issued around 240 travel documents to OFWs who wanted to avail of amnesty,” sa text message sa Abante ni Jose, na incoming Philippine Ambassador to Malaysia.,“But more of the estimate, 2,000 undocumented OFWs may have gone directly to Qatar government to avail of amnesty,” dagdag pa nito.,Sinabi pa ng DFA na hindi nagkulang ang mga opisyales ng Philippine embassy sa Qatar sa mga illegal OFWs sa karapatan at pananagutan ng mga ito sakaling tumangging tanggapin ang amnesty na ipinagkaloob ng pamahalaan ng Qatar.",,
NBI off’l sinibak sa shabu lab,,"Iniimbestigahan na ng National Bureau of Investigation-Internal A­ffairs Division (NBI-IAD) at inalis na rin sa puwesto si NBI Region 12 Director Atty. Eric Isidoro matapos masangkot ang kanyang pangalan sa natagpuang shabu laboratory sa Virac, Catanduanes.,Sinabi ni NBI Director Dante Gierran, pinagreport na niya si Isidoro sa kanyang opisina para magpaliwanag.,Ayon pa kay Gierran, nagpadala na rin siya ng mga intelligence agent sa Catanduanes para magsagawa ng imbestigasyon.,Nalaman na ang pro­perty sa Virac, Catanduanes kung saan natagpuan ang shabu laboratory na sinalakay ng mga tauhan ng Philippine National Police (PNP) ay sinasabing pag-aari ni Isidoro na nanungkulan pa bilang hepe ng Anti Illegal Drugs Division ng NBI nuong panahon na si Senador Leila de Lima ay kalihim pa ng DOJ.",,
2 Pinoy fishers ni-rescue ng Chinese Coast Guard,,"Nasa kamay umano ng Chinese Coast Guard (CCG) ang dalawang Filipino na mangingisda na unang napaulat na nawawala matapos na masagip malapit sa P­anatag Shoal.,Ito ang kinumpirma kahapon ni Philippine Coast Guard (PCG) Spokesman Commander Armand Balilo.,Ayon kay Balilo, susunduin nila sina Mori Sierra at Loyd Akot kaya lamang ay posibleng matagalan nang kaunti dahil sa malalakas na alon sa karagatan sakop ng Panatag Shoal.,Nagpapatrolya umano ang CCG nang makita ang dalawang mangingisda kaya sinagip ang mga ito.,Una nang ini-report umano sa PCG ang pagkawala ng dalawang ma­ngingisda nang mabigo silang makabalik sa P­alauig, Zambales matapos ang limang araw na pangingisda sa Bajo de Masinloc.,Nasa maayos naman na kondisyon ang mangi­ngisda.",,
"Walang arbor sa nahuling 1,316 arestadong Intsik",,"Tiniyak ng liderato ng Bureau of Immigration (BI) na walang nangyayaring pang-a-arbor sa kaso laban sa nahuling mahigit sa 1,300 Chinese nationals isang illegal online gambling sa Clark, Pampanga.,Ayon kay BI ­Commissioner Jaime Morente,­ ipinangako nitong walang mahahaluang iregularidad sa deportation proceedings sa mga nasabing dayuhan.,Tugon ito ng opisyal sa mga naglabasang ulat na nagkaroon ng panu­nuhol sa mga tauhan at opisyales ng BI kapalit ng pagpapalaya sa mga Chinese nationals na ­nahuli noong nakalipas na Nobyembre 24 sa loob ng Fontana Leisure Park and Casino Hotel.,Sinasabing ang pagkakahuli sa 1,316 ­Chinese nationals ay pinakamalaking bilang sa kasaysayan ng BI laban sa mga illegal aliens.,“They will undergo deportation proceedings and their cases will be decided on the merits and the evidence to be presented,” sabi pa ni Morente.,Nangako pa si ­Morente na bibilisan ang pagpapalabas ng resolusyon sa kaso ng mga nasabing illegal aliens upang maiwasan ang agam-agam na may nangyayaring iregularidad sa kaso.,Sinabi pa nito na sinumang mapapatuna­yang lumabag sa immigration laws partikular ang mga overstaying at lumabag sa isinasaad na visa ng mga ito ay awtomatikong itatapon pabalik sa China.",,
Fish kill sa Buhi Lake,,"Isinailalim na sa state of calamity ang Lake Buhi sa Camarines Sur dahil sa paglawak ng nahahagip ng fish kill o pangamatay ng mga isda sa lawa.,Kumilos na rin ang Bureau of Fisheries and Aquatic Resources (BFAR) para ayudahan ang mga mangingisda at magsagawa ng precautionary measure kung papaano maapula ang krisis.,Sa datos ng mga lokal na pamahalaan ng Camarines Sur, umabot na sa 1,000 fish cage owners ang apektado ng fish kill.,Ayon sa BFAR, ang fish kill ay resulta ng ilang araw na pag-ulan dahil sa pag-iba ng temperatura ng lawa na hindi kayang i-absorb ng mga isda.,Pinag-aaralan na rin ng BFAR kung mayroong kaso ng chemical contamination sa lawa kaya nangamatay ang mga alagaing isda sa mga fish cages.,Sa pagtaya ng ahensya, aabot na sa kalaha­ting milyong piso ang halaga ng napipinsala ng krisis.",,
"“Ikulong ninyo ako, huwag lang patayin” — De Lima",,"“Ikulong niyo ako, pero huwag naman sana akong patayin para naman meron pa akong kaunting laban”.,Pakiusap ito ni Senador Leila de Lima matapos ang patung-patong na kasong isinampa laban sa kanya na bunga ng kanyang pagkakadawit sa illegal drug trade sa loob ng New Bilibid Prisons (NBP).,Ayon kay De lima, pinaghahandaan na niya ang ‘worst scenario’ na maaring gagawin sa kanya ng administrasyong Duterte at ito ay ang ikulong siya.,“Naisip ko na lahat ‘yung worst scenario na yan, if they bury me, they will bury the truth,” dagdag pa nito.,Paulit-ulit nang itinanggi ng senadora na sangkot siya sa illegal drug trade.,Samantala, nanindigan si House Speaker Pantaleon ‘Bebot’ Alvarez na gagawin nila ang nararapat na hakbang laban kay De Lima bilang parusa sa kanyang pambabastos sa Kamara.,Hands-off naman ang Senado sa show cause order na isinilbi ng Kamara kay De Lima.",,
“Mabuhay ang diwa ng kabayanihan ni Bonifacio”,,"Nanawagan si Pangulong Rodrigo Duterte na palaguin ang kapasidad ng mga Filipino para magkaisa sa pagnanais na makamtan na kapayapaan, kaunlaran at kalayaan ng bansa ngayong ginugunita ang Bonifacio Day.,Binanggit pa ng Pangulo na si Bonifacio ang buong tapang na nanguna sa malawakang pagkilos na kumontra sa colonial rule at nagsulong ng adhikain ng mamamayang Filipino na makamtan ang pagbabago.,Libu-libong obrero, estudyante, maralitang tagalungsod, kababaihan at iba pang sektor ang nagbigay-pugay kahapon sa ika-153 kaarawan ng Dakilang Anakpawis na si Gat Andres Bonifacio.,Maagang nagmartsa ang mga militante patungo sa makasaysayang Don Chino Roces Bridge o Mendiola Bridge sa Lungsod ng Maynila para duon magdaos ng programa.,Alas-otso ng umaga nang magkita-kita sa Welcome Rotonda ang mga miyembro ng labor groups na kinabibilangan ng Partido ng mga Manggagawa (PM), Bukluran ng mga Manggagawang Pilipino (BMP) at Trade Union Congress of the Philippines (TUCP).,Pinangunahan naman ng grupong Kilusang Mayo Uno (KMU), Bagong Alyansang Makabayan (Bayan), Kilusan para sa Pambansang Demokrasya (KPD), Campaign Against the Return of the Marcoses to Malacañang (CARMMA) at iba pang maka-kaliwang grupo, ang pagtitipon sa Mendiola hanggang alas-kuwatro ng hapon.,Nagpang-abot din ng kanya-kanyang programa sa Mendiola ang mga pro-Duterte groups sa pangunguna ng grupong Kilusang Pagbabago at ang anti-Marcos coalition na binubuo ng mga kaliwang grupo.,Pagkatapos ng programa sa Mendiola, tumulak ang nasa 3,000 raliyista sa People Power Monument sa EDSA sa pangunguna ng anti-Marcos coalition.,Sa LNMB nagpalipas ng magdamag ang mahigit 50 grupo ng `Block Marcos’ protesters upang ipakita at ihayag ang kanilang pagtuligsa sa paglibing kay Marcos sa heroes cemetery., Para sa kanila, ang pagkakalibing kay Marcos ay simbolo nang paglimot sa tunay na kasaysakay ng bansa.,Nanawagan naman si Manila Archbishop Luis Antonio Cardinal Tagle na ialay para sa pambansang kapayapaan ang lahat ng misa at novena sa paggunita ng Andres Bonifacio day., Ang panawagan ay ginawa ni Tagle sa lahat ng parokya sa Archdiocese of Manila at sa mamamayang Filipino.,Maging ang ‘angelus ringing of bells’ ganap na alas-sais ng gabi ay ialay din para sa kapayapaan.,Sa pangkalahatan, sinabi nama ng Manila Police District (MPD) na naging mapayapa ang mga kilos protesta.,Maximum tolerance umano ang iniutos ng Palasyo ng Malacañang na ipatupad ng Philippine National Police (PNP) sa mga grupong nagsagawa ng serye ng kilos protesta bilang pagkondena sa paglilibing kay ­dating Pangulong Ferdinand Marcos sa Libingan ng mga ­Bayani (LNMB) na isinabay sa paggunita sa Andres Bonifacio day.",,
KABATAAN LALABAN SA DIKTADOR,,"Ipinatikim ng libu-libong kabataan kay Pangulong Rodrigo Duterte ang lakas ng kanilang pagkakaisa at puwersa kasabay nang pagsigaw na sila ang magiging instrumento ng taumbayan upang maituwid ang maling kasaysayan dahil sa pagturing kay dating Pangulong Ferdinand Marcos na isang bayani.,“Kami ay handang lumaban muli at handang magbuwis ng aming mga pawis at buhay kung kinakailangan. Wala nang puwang sa bansa natin ang isa pang diktador na Pangulo at hindi natin hahayaang maulit muli ang malagim na Martial Law,” giit ni Vence Crisostomo, national chairperson ng Anakbayan.,Malagim na anim na taon ang nakikitang senaryo ng grupong Anakbayan sa ilalim ng liderato ni Pangulong Rodrigo Duterte na binansagang ‘Marcosian slip’ dahil ginagaya umano ng Duterte administration ang estilo ng liderato noon ni dating Pangulong Ferdinand Marcos.,Sumama kahapon ang libu-libong kabataan na miyembro ng Anakbayan sa malaking kilos protesta ng Kilusang Mayo Uno (KMU) sa Mendiola, Manila upang ipagdiwang ang ika-153 kapanganakan ng Bayani ng Uri na si Gat Andres Bonifacio.,Paliwanag ng grupo, ang ‘Marcosian slip’ ay halaw sa salitang ‘Freudian slip’ na ang ibig sabihin ay pahayag na nagpapakita nang ‘unconscious intention’ ng isang tao.,Ayon kay ­Crisostomo, katulad ng maraming statement ni Duterte na tila umano pagpapakita ng Marcosian na intensyon katulad ng pagpatay sa mga human rights defenders, pagsuspinde sa writ of habeas corpus at marami pang iba na tila hindi napag-iisipan ng mabuti ng Pangulo bago ito bigkasin sa publiko.,“By threatening to kill human rights advocates, revive mandatory ROTC, and suspend the writ of habeas corpus, it would seem Duterte sees Marcos as a role model. Like Bonifacio who fought Spanish colonial rule, the youth vows to resist if ever Duterte follows the footsteps of the late dictator,” ani pa ng Anakbayan leader.,Aniya, obligadong magising sa pananahimik ang mga kabataang estudyante at obligadong makilahok sa mga pambansang usapin dahil tila bumabalik na naman ang ‘kamandag’ ng diktadurya sa pamahalaan.,Hindi titigil ang mga vigilantes sa pagpatay sa mga pinaghihinalaang drug addict at pushers hanggang 2022 matapos sabihin ni Pangulong Rodrigo Duterte na tuloy ang kampanya laban sa iligal na droga hanggang matapos ang kanyang termino.,Ganito binabasa ni Magdalo party-list Rep. Gary Alejano ang pahayag ni Duterte sa inagurasyon sa rehabilitation center sa Nueva Ecija at kawalang interes ng mga pulis na hanapin at arestuhin ang mga vigilantes.,“Namamanhid na tayo. Ang mga pulis ang trabaho lang ngayon naghahanap ng adik pero ang mga pumapatay sa mga adik (vigilantes) ay hindi hinahanap,” ayon kay Alejano.,Lalong magpapatuloy aniya ang pag-atake ng mga vigilantes dahil kinukunsinte sila ng mga pulis lalo na’t mula noong Hulyo 2016 ay walang naresolba ang Philippine National Police (PNP) na kahit isang kaso ng Death Under Investigation (DUI) na pawang kagagawan umano ng mga maskaradong tao.,“Magkakaroon tayo ng pulis ngayon na trigger-happy. We don’t want that kind of police,” ani Alejano subalit dahil sa policy statement umano ng Pangulo ay hindi malayong mangyari ito.",,
2 mangingisda nawawala sa Bajo de Masinloc,,"Nagsasagawa ng search and rescue ope­ration ang Philippine Coast Guard (PCG) para mahanap ang dalawang mangingisdang iniulat na nawawala sa bisinidad ng Bajo de Masinloc, kamakalawa.,Ayon kay PCG Spokesman Commander Armand Balilo, pinagla­yag na ang BRP Tubbataha para hanapin ang mga mangingisda na sina Mori Sierra at Loyd Akot.,Sa report na natanggap ng PCG nabigo umano ang dalawang mangi­ngisda na makabalik sa Palauig, Zambales matapos ang limang-araw na pangingisda sa bisinidad ng Bajo de Masinloc.,Bukod sa BRP Tubbataha na i-deploy na rin ang Islander plane at nakipag-koordinasyon na rin ang PCG sa China Coast Guard para tumulong sa paghahanap sa dalawang mangingisda.,Nagpalabas na rin ang PCG ng ‘Notice to Mariner’ sa lahat ng barkong dumadaan sa lugar na tumulong sa paghahanap sa dalawang nawawalang mangingisda.",,
PASAY RAPE: 14-ANYOS PINILAHAN NG 5,,"Nilasing muna bago umano halinhinang ginahasa ng limang kalalakihan ang isang 14-anyos na dalagita sa bahay ng kanyang kaibigan sa Pasay City kamakalawa ng gabi.,Dalawa sa limang suspek ay naaresto na kinilala ni Senior Supt. Laurence Coop, hepe ng Pasay City Police na sina Alan Kevin Muyco, 24-anyos, seaman at naninirahan sa No. 160-A Progreso St. Barangay 20 nang nasabing lungsod at isang menor-de-edad na nakilala lamang sa pangalang Arnold.,Maging ang kasintahan ni Muyco ay naaresto rin ng mga awtoridad na si Rossel Veron, 20, isang salesgirl at naninirahan sa No. 744 M. Pateneo St. Barangay 30 Pasay City na umanoy sinasabing ‘nagbugaw’ sa biktima sa mga suspek.,Batay sa isinumiteng report ni Chief Inspector Rolando Baula, hepe ng Station Investigation and Detective Management Branch ng Pasay City Police dakong alas-10:00 ng gabi nang maganap ang insidente sa bahay ni Muyco sa No. 160-A Progreso St. Barangay 20 nang nasabing lungsod.,Niyaya umano ni Rossel ang biktima na itinago sa pangalang ‘Liza’ sa bahay ng kanyang nobyo sa nasabing lugar.,Pagdating ng biktima at ni Rossel sa bahay ni Muyco ay naabutan nila itong nag-iinuman kasama si Arnold at tatlong pang lalaki.,Nang malasing ay dito na umano halinghinang ginahasa ang biktima. Nagsasagawa na rin ng manhunt operation ang mga awtoridad upang madakip pa ang tatlong suspek.",,
BONG GO BINUKO NI DE LIMA,,"Si Christopher ‘Bong’ Go!.,Ito ang ibinuking ni Senador Leila de Lima na mataas na opisyal na sinasabi ni Philippine National Police (PNP) chief Director General Ronald ‘Bato’ dela Rosa na nag-utos o nakiusap umano sa kanya para i-reinstate si Supt. Marvin Marcos bilang pinuno ng PNP-Criminal Investigation and Detection Group Region 8.,Ito’y matapos na sibakin si Marcos dulot ng pagdawit sa kanya ni suspected Eastern Visayas drug lord Kerwin Espinosa na sangkot sa drug operations sa rehiyon na tumatanggap umano ng payola sa kanya.,Kalaunan ay nasangkot din si Marcos sa pagkamatay ng ama ni Kerwin na si Albuera Mayor Rolando Espinosa.,Ayon kay De Lima, batay sa kanyang sources, si Christopher ‘Bong’ Go, na siyang trusted man ni Pangulong Rodrigo Duterte ang umano’y nag-utos kay Bato para i-reinstate si Marcos.,“I have an idea who he is, I have my own sources, tao ni Duterte, I’m just quoting a source, Bong Go” pagbubunyag ni De Lima.,Ayon pa sa Senadora, sa kanyang pagkakaalam maraming PNP officials ang hindi nagustuhan ang ginawang pag-re-instate kay Marcos.,Una nang kinumpirma ni Dela Rosa na isang mataas na opisyal ang nag-utos sa kanya na ibalik si Marcos sa CIDG region 8 matapos na sibakin dulot ng pagkakasangkot sa drug operations.,Hindi pinangalanan ni De la Rosa ang naturang mataas na opisyal.,Mabilis na itinanggi ni Special Assistant to the President Christopher ‘Bong’ Go ang alegasyon ni Senadora Leila de Lima na siya ang nagpa-reinstate kay Supt., Marcos sa Region 8.,Iginiit ni Go na walang katotohanan na nakipag-ugnayan siya kay PNP Chief Director General Ronald dela Rosa para ihirit na huwag sibakin at huwag ilipat ng puwesto si Marcos.,“The allegations are pure hearsay and unsubs­tantiated,” pagdidiin ni Go.,Dinagdag pa ni Go na hindi umano nito personal na kakilala si Marcos.,“I cannot recall having met former CIDG Region 8 Head supt. Marcos… I did not ask General ‘Bato’ to reinstate him. I also do not interfere with the affairs and functions of the PNP,” paliwanag ni Go.,Matatandaan na si Marcos ay naging kontrobersyal nang nadawit sa pagkamatay ni Albuera Mayor Rolando Espinosa Sr., kung saan pinangunahan nito ang paghahain ng search warrant laban sa alkalde habang nakakulong sa Baybay sub-provincial jail.,Natodas si Mayor Espinosa matapos diumano itong manlaban sa grupo ng CIDG na naghain ng search warrant.",,
"Kyusi, mapapasigaw ng tubigggg!!!",,"Siguradong mayayamot ang mga taga-Quezon City dahil mawawalan ng supply ng tubig ang 300,000 consumer ng Maynilad sa loob ng halos dalawang araw.,Sa abiso ng Maynilad, 15 barangay ng QC ang maaapektuhan ng water interruption na tatagal mula alas-otso ng gabi ng Disyembre 5, araw ng Lunes hanggang sa alas-kuwatro ng hapon ng Disyembre 7, araw ng Miyerkules.,Kabilang sa mga barangay na mawawalan ng tubig ang sumusunod:,Apolonio Samson, Baesa, Bahay Toro, Bungad, Damayan, Del Monte, Katipunan, Mariblo, Paltok, Paraiso, San Antonio, Sangandaan, Talipapa, Tandang Sora at Veterans Village.,Ayon sa Maynilad, kailangan nilang palitan ang depektibong balbula sa kanilang 4-foot-diameter primary line sa Tandang Sora Avenue upang matiyak na hindi magkakaproblema sa kanilang distribution system.,Kailangang kumpunihin ang nasabing tubo matapos makumpirmang depektibo ang balbula nito.,Pero paglilinaw ng Maynilad, hindi tatagal ng lagpas sa dalawang araw ang pagkumpuni sa water line at magpapadala rin ng water tankers ang kumpanya para suplayan ng tubig ang mga apektadong residente.",,
Babala sa OFWs: Bogus na negosyo,,"Nagbabala si Labor and Employment Secretary Silvestre H. Bello III sa publiko laban sa mga tiwali at abusadong indibidwal na gumagamit ng social media para mag-solicit ng pera mula sa mga overseas Filipino workers (OFWs).,“I am advising the public, especially our OFWs, to be vigilant so as not to be victimized by these individuals,” sabi ni Bello.,Sinabi ng kalihim na ilang personalidad ang gumagamit ng pangalan nito sa pekeng Facebook account na kumukumbinsi sa mga bibiktimahin ng mga ito partikular ang mga OFWs para magnegosyo.,“I urge you not to give any information, especially financial in nature, to unidentified persons,” aniya.,Payo ni Bello sa publiko na makipagtransaksyon lamang sa mga lehitimong negosyante upang hindi mabiktima ng nasabing sindikato.",,
"Abogado kuno, kalaboso",,"Isang kontrobersyal na abogado ang naaresto sa wakas ng pulisya matapos na magtungo at dumalo sa hearing sa regional trial court at itimbre mismo ng judge na peke umano ito, sa Caloocan kahapon ng umaga.,Kinilala ni PC/Insp. Illustre Mendoza na siyang hepe ng Station Investigation Division (SID) ang suspek na si Joaquin V. Misa Jr., 56, ng Quezon City na umano’y tumatayong abogado ng isang suspek na nahaharap sa kaso ng rape sa nasabi ring lungsod.,Nag-ugat ang pagkakadakip kay Misa matapos kasuhan ng isang lehitimong abogado na si Atty. Roderick Manzano sa pagkakalat umano nito ng malisyosong impormasyon laban sa kanya.,Dahil dito, nagsampa ng disbarment case si Manzano sa Supreme Court laban kay Misa ngunit sa naging aksyon ng SC ay sinabing wala umanong “Joaquin V. Misa Jr.” sa mga ­listahan ng mga lehitimong ­abogado.,Nang magsagawa ng imbestigasyon ay dito natumbok na ang gamit na license number ni Misa ay license number ng isang abogado sa Mindoro na si Atty. Theresita Abaca. Nagpapanggap lamang pala ito at nang dumalo nga sa hearing ng kanyang hinahawakang kaso ay doon na siya pinadakip ng mismong judge.,Sa ngayon ay kasalukuyan nang nasa kustodiya na ng Caloocan City detention cell ang suspek.",,
Paghuhukay sa Aklan River tinutulan,,"Isang Chinese vessel na nakadaong sa bayba­ying dagat sa bahagi ng Barangay Bakhaw Norte sa Kalibo, Aklan, ang inalis na dahil sa pagsisimula ng dredging project sa Aklan River.,Ang nasabing barko ng MV Zhong Hai 18, ay inalis simula pa noong November 22 dahil sa sisimulang paghuhukay sa nasabing ilog.,Ayon kay Engr. Roger Esto ng Provincial Planning and Development Office (PPDO), ang nasabing barko ang siyang gagamitin sa paghuhukay sa nasabing ilog na kinontrata ng STL Panay Resources Co. Ltd.,Ang nasabing kumpan­ya ang nag-alok ng paghuhukay sa ilog kapalit ng pagbili ng materyales para maialis ito.,Dahil sa nasabing paghuhukay, maraming residente ng Kalibo ang nagpahayag ng takot sa nasabing dredging pro­ject, sa kadahilanang naranasan na nila ang pagguho ng riverbanks.,Dahil marami na ang hindi umaayon, humaha­nap ng paraan si Kalibo Mayor William Lachica para hindi maituloy ang nasabing proyekto.,Samantala, may teor­ya naman si Provincial Administrator Atty. Selwyn Ibarreta na posibleng ilang taon na ang nakalipas nang binigyan ng Kalibo government ng endorsement para sa nasabing paghuhukay na ngayon ay pilit nang isasakatuparan.,Ang paghuhukay ng Aklan River ay nag-ugat mula sa flashflood bunsod ng pananalasa ng bagyong Frank.",,
9 rider na walang helmet dinampot,,"Sanhi ng mahigpit na pagpapatupad ng hindi pagsuot ng helmet o pag­labag sa RA 4136 at RA 10054 o anti-helmet law, siyam na mga rider ang pawang naaresto sa inilatag na checkpoint sa Quezon City kamakalawa ng gabi.,Ayon kay Quezon City Police District (QCPD) Director P/Senior Supt. Guillermo Eleazar, nakilala ang mga naarestong sina Jester Allan Macabagdal y Fernandez, 33; Mark Dominic Baetong y Rosario, 27; Nelson Jay Pascua y Ramos, 33; Maximo Brazas y Locano, 27; Karl Leo Beltran y Dayego, 2; Anthony Salud y Calimpo, 19; Michael Vinluan y Calimpo, 19; Michael Vinluan y Bravo, 30; Frede­rick Ramirez y Limpin, 24; at Rommel Perez y Aguncillo, 46, pawang mga residente sa iba’t ibang barangay sa lungsod.,Sa imbestigasyon, dakong­ alas-10:20 ng gabi nagsagawa ang pamunuan ng QCPD Police Station 3 ng checkpoint sa kahabaan ng Road 20 Avenue, Short Horn St., Brgy. Bahay Toro, Quezon City.,Ang pagpapaigting sa checkpoint ay sanhi na rin ng serye ng mga robbery holdup at ibang kriminalidad na kagagawan ng mga naka-motorsiklo na nangyayari sa nasabing lugar.,Bukod dito ay wala rin umanong maipakitang mga dokumento ang mga naares­tong mga suspek bilang patunay na lehitimong pag-aari nila ang dala nilang motorsiklo.",,
"Hindi natanggap sa trabaho, nagbigti",,"Nagpakamatay sa pamamagitan ng pagbibigti sa puno ang isang lalaki matapos na damdamin ang hindi pagkakatanggap sa kanya sa inaplayang trabaho kahapon sa bayan ng Casiguran, Sorsogon.,Patay na ng matagpuang nakabigti sa puno ng langka gamit ang isang lubid ang biktimang nakilalang si Rey Gutlay, 25, residente ng Barangay Daganas, ­Bulang, Sorsogon.,Ayon kay Sr. Insp. Reymar Hermida, Officer­ in Charge (OIC) ng Casiguaran PNP, pasado alas-otso ng umaga nang makita ang biktima na nakabigti sa isang puno ng langka.,Ayon sa report, nagtalo ang biktima at asawa nitong si Angelica Gutlay, 23, ng nakaraang araw matapos na sisihin umano ng una ang asawa dahil sa hindi nito pagkakatanggap sa kanya sa trabahong inaplayan.",,
HUWAG N’YO AKONG PILITIN! — PDU30,,"Nagbabala kahapon si Pangulong Rodrigo Duterte sa Maute group na tigilan na ang paghahasik ng gulo at huwag siyang pilitin na pumasok sa pakikidigma laban sa naturang grupo.,Sa panayam ng mga mamamahayag kay Duterte sa kanyang pagbisita sa ilang mga sugatan sa Presidential Camp Evangelista Station Hospital sa Cagayan De Oro City, sinabi ng chief executive na hindi umano nito gusto na tuluyang humantong sa giyera ang operasyon ng tropa ng gobyerno laban sa Maute group.,“I told them they had to stop. Sana huwag na lang tayong umabot ng giyera. So, I am doing everything to prevent a war,” paghahayag ni Pa­ngulong Duterte sa pana­yam ng media kahapon ng hapon.,“Sinabi ko, wala, wala, hindi ko naman sila tinatakot. Sabi ko lang na ayaw ko, ayaw kong makipag-giyera. But do not force my hand into it,” tugon naman ng Pa­ngulo nang tanungin kung ano ang mensahe nito sa Maute group.,Hindi naman napigil ng atake ang pagdating ni Duterte, at ito ay nakipag-pulong sa mga opisyal ng militar ukol sa kasalukuyang operasyon kontra jihadist group ni Abdullah Maute na lumusob sa bayan ng Butig.,Iginiit naman ng mga military propagandists na umabot na sa 61 ang mga napapatay na jihadist at 12 iba ang sugatan sa labanan at kinumpirmang 35 sundalo ang sugatan rin.,Naunang sinabi ni Duterte na gusto nitong makipag-usap ng kapaya­paan sa Maute group at Abu Sayyaf rebels upang matigil na ang ransom kidnappings, terorismo at sagupaan sa magulong rehiyon.,Positibong inihayag kahapon ng Armed Forces of the Philippines (AFP) na umaabot na sa 60 porsyento ang nababawi ng militar sa tinatayang nasa 10 ektaryang lawak na kinubkob ng Maute Group sa Butig, Lanao del Sur.",,
Pharmacist tiklo sa pekeng gamot,,"Arestado ng mga tauhan ng NBI-NCR ang isang pharmacist/drug store owner makaraang mahulihan ito ng mga pekeng gamot sa Lopez, Quezon kamakalawa.,Nasa 1,893 piraso ng mga over the counter na gamot sa ubo, sipon, lagnat at kirot ang nasamsam ng mga awtoridad sa suspek na si Ma. Bella Oriarte Fuentes 62-anyos, sa kanyang pharmacy sa Brgy. Burgos, sa nasabing bayan.,Ang mga gamot ay kinabibilangan ng medicol, Tuseran, Biogesic, Myra, Neozep, Dolfenal at Decolgen.,Nakakulong na nga­yon ang suspek at sasampahan ng kasong paglabag sa Trademark Infringement Section 170 ng RA 8293.",,
Lalaki dinampot sa pekeng pera,,"Arestado ang isang 31-anyos na lalaki na nagpapakalat ng mga pekeng pera matapos siyang ipadampot ng kanyang biktima sa mga nagrorondang barangay tanod, kamakalawa ng gabi sa Palanca St. Quiapo, Maynila.,Nakapiit sa Manila Police District-Police Station 3 ang suspek na si Francis Forondo, 31, residente ng 921 R. Papa St. Sampaloc, Maynila matapos ireklamo ni Ma. Teresa Corabo, 40, negosyante at nakatira sa Palanca St. Quiapo.,Ayon kay PC/Insp. Michael Garcia, deputy station commander ng MPD-PS 3, naganap ang insidente dakong alas-otso ng gabi matapos bumili ang suspek ng limang pirasong itlog sa biktima at nagbayad ng P500.,Agad na kinilatis ng biktima ang pera at ng matuklasang peke ay mabilis itong hinabol ni Fronda at ipinahuli sa mga nagrorondang tanod.,Nang kapkapan ang suspek nakuha pa sa kanya­ ang tatlong pekeng 500 bills at apat na piraso ng pekeng P1,000 bills at isang sachet ng shabu.",,
Botika ng Bayan bubuhayin ni PDU30,,"Bubuhayin ni Pangulong Rodrigo Duterte ang ilang naging programa ni dating Pangulo at ngayo’y Pampanga Rep. Gloria Macapagal-Arroyo katulad ng Botika ng Bayan.,Ito ang kinumpirma ni Arnell Ignacio, head ng Community Relations and Service Department ng Philippine Amusement and Gaming Corp. (Pagcor) sa ginawang press briefing sa Malakanyang kahapon.,Sinabi pa ni Ignacio na nakapag-turnover na ang Pagcor sa kaban ng bayan ng P5 bilyon na sa kanyang pagkakaalam ay gagamitin sa bubuha­ying Botika ng Bayan sa ilalim ng pangangasiwa ng Department of Health (DOH).,“Well, iyon mga tinurn­over. When we turned over the five billion, his original plan is for the resurrection of the Botika ng Bayan. Kasi ang gusto ni Presidente kapag ka merong — ang pasyente ay binigyan ng reseta ito ay mabili ng libre. So, we maybe… We maybe doing the same project of GMA (Gloria Macapagal-Arroyo) before. So ikakalat ito all over the Philippines — ‘yang Botika ng Bayan,” paliwanag pa ni Ignacio.,Nilinaw din ni Ignacio na hindi ‘walang say’ ang Pagcor kung saan dadal­hin ang bawat pondong kanilang ibinibigay sa kaban ng bayan.,“I’d like to make it clear na each time we provide funds, hindi naman kami ‘yung ano — ‘yung nakakapagsabi kung paano ito gagamitin. It’s the direction of the President. So if he plans to use it for Botika ng Bayan or rehabilitation center, siya ‘yung nagde-decide,” sabi pa ng Pagcor official.",,
"Pagbuwag sa ERC, inutos na ni Alvarez",,"Inatasan na ni House Speaker Pantaleon ‘Bebot’ Alvarez ang House energy committee na pag-aralan na ang pagbuwag sa Energy Regulatory Commission (ERC) dahil sa mga isyu ng katiwalian sa nasabing komisyon.,Sa panayam sa kanyang tanggapan, sinabi ni Alvarez na sinusuportahan ng mga ito ang banta ni Pangulong Rodrigo Duterte na buwagin ang ERC kapag hindi nag-resign ang mga incumbent officials na pinagre-resign ng Pangulo.,“Pinag-aaralan na namin. I already advised the committee on energy para tingnan ‘yung ano, ‘yung paano natin i-address ‘yung problema diyan sa ERC,” ayon kay Alvarez.,Naubos na ang pasensya ni Duterte sa ERC matapos magpakamatay kamakailan ang isa sa mga director ng komisyon na si Jun Villa na hinihinalang may kaugnayan sa katiwalian sa ahensya na hindi niya nakayanan.",,
Alvarez sa mga DOTr officials: Mahiya naman kayo!,,"“Kung meron silang kahihiyan na natitira ‘di mag-resign sila”,Ito ang mensahe ni House Speaker Pantaleon ‘Bebot’ Alvarez sa mga opisyales ng Department of Transportation (DOTr), maliban kay Secretary Arthur Tugade dahil anim na buwan na ang mga ito ngayon (Disyembre) ay wala pang pagbabago sa sektor ng transportasyon.,Sa isang panayam kay Alvarez, hindi nito ­naitago ang labis na pagkadismaya sa mga opisyales ng DOTr dahil walang nagbago aniya simula nang maupo ang mga ito kaya nararapat na umano silang magresign.,Sinabi ng mambabatas na hanggang ngayon malala pa ang problema sa trapiko sa Metro Manila at wala pang naibibigay na lisensya at plaka sa mga tao gayung ipinangako ni Pangulong Rodrigo Duterte na kanyang reresolbahin agad.",,
20K lumikas sa Eastern Aleppo,,"Nasa 20,000 katao ang lumikas sa Syria sa loob lamang ng 72 oras matapos ang sunud-sunod na opensiba sa Eastern Aleppo.,Ayon kay Krista Armstrong, spokeswoman ng Geneva base-International Committee of the Red Cross, ang mga mamamayan ay nagkanya-kanyang alis sa pangambang mada­may sa kaguluhan.,Ang ibang mga takot na takot na sibilyan ay lumayas sa lugar at hindi na nagdala ng kanilang mga gamit.,Una nang inihayag ni United Nations humanitarian chief Stephen O’Brien na umabot na sa 16,000 ang lumikas mula sa Aleppo.,Ang opensiba ng Syrian government laban sa mga rebelde ay nagbigay ng pagkaalarma sa international community.,Kasabay nito, nanawagan ang France para sa isang agarang UN Security Council session dahil sa nangyayaring kaguluhan.",,
NILALAGARE!,,"Lumusot na sub-committee ang panukala ni House Speaker Pantaleon ‘Bebot’ Alvarez na ibalik ang parusang bitay sa bansa matapos isailalim ito sa botohan kahapon kung saan, lahat ng mga taong mahuhulihan ng 10 gramo ng shabu at iba pang uri ng droga ay bibitayin na.,Sa botong 6-5 inaprubahan ang pa­ngalang substitute House Bill 1, 16, 513, 3237, 3239 at  3240 na ibalik ang parusang kamatayan sa bansa, hindi lamang sa mga sangkot sa iligal na droga kundi sa mga rapist, plunderer, mamamatay tao, kidnappers, carnappers, parricide, arson at iba pa.,“We are now offering judicial killings as against the extrajudicial killings. You decide judicial or extra judicial killings,” ani House deputy speaker and Cadiz Rep. Fredenil Castro na kasama ni Alvarez sa may akda sa HB 1 bago ang botohan.,Bukod kay Castro ay bumoto ng pabor na ibalik ang parusang kamatayan sa lahat ng henious crime sina House deputy speaker Rep. Sharon Garin, Deputy Speaker, Rep. Gwendolyn Garcia, Surigao del Norte Rep. Robert Ace Barbers, at Pampanga Rep. Aurelio Gonzales Jr.,Kabilang naman sa mga 5 bumoto na tanging sa illegal drug lang gamitin ang death penalty sina Deputy Speaker Rep. Eric­ Singson, Makati City Rep. Luis Jose Angel Campos Jr., Southern Leyte Rep. Roger Mercado, ABS partylist Rep. Eugene Michael de Vera at AN WARAY partylist Rep. Victoria Isabel Noel.,Tanging sina Albay Rep. Edcel Lagman, Buhay party-list Rep. Lito Atienza, Akba­yan party-list Rep. Tom Villarin at Siquijor Rep. Ramon Rocamora ang kumontra sa nasabing panukala nang hiwalay na pagbotohan ang dala­wang bersyon ng panukala.,Sinabi ni Castro na layon din ng nasabing panukala na amyendahan ang Section 11, Item No. 5 ng Republic Act (RA) 9165 o Comprehensive Dangerours Drug Act… “so that the 50 kilograms or more of methamphe­tamine hydrochloride or ‘shabu’ be reduced to 10 grams or more”.,Pinalagan ni Lagman ang pag-apruba ng sub-committee on judicial reform na pinamumunuan ni Leyte Vicente Veloso, sa nasabing panukala na mistulang sadyang minadali upang makahabol sa Christmas break.",,
"Protesta sa Marcos burial, NHCP head nag-resign",,"Nagbitiw sa kanyang tungkulin si National Historical Commission of the Philippines (NHCP) chairperson Maria Se­rena Diok­no bilang pagpapakita ng kanyang protesta sa paglilibing kay dating Pangulong Ferdinand E. Marcos Sr. sa Libi­ngan ng mga Bayani (LNMB).,Sa pahayag ni Diok­no, nabatid na magi­ging epektibo ang resig­nasyon niya bukas, Dis­yembre 1, 2016.,Sinabi ni Diokno na nagdesisyon siya na magbitiw sa tungkulin dahil sa paninindigang mali ang paglilibing sa dating diktador sa LNMB.,“The burial of Ferdinand Marcos in the Libingan ng mga Baya­ni is wrong; it denies our History, erases the memory of lives lost and destroyed, mocks the collective action we took to oust the dictator, and denigrates the value of our struggle for freedom,” dagdag pa ni Diokno.,Kinondena rin nito ang administrasyon ni Pangulong Rodrigo Duterte dahil sa ginawa nitong pagbalewala sa kasaysayan nang payagang mailibing si Marcos sa LNMB.,“At this moment in our history, every voice counts, and I wish to place mine on the side of History; not the history that the Duterte government ignores, but the History that beckons our people to demand justice that even the highest court of the land will not bestow,” bahagi ng pahayag ni Diokno.,Inakala umano niyang kaya niyang manatili sa NHCP upang protektahan ang kasaysayan mula sa mga taong labas-masok sa pamahalaan na nagtatangkang palitan at sirain ito.,Gayunman, dahil sa dami ng mga kabataang Pinoy na lumabas upang depensahan ang kasaysayan at handang maging co-author nito para sa kanilang hene­rasyon at sa kinabukasan, nalinawan aniya siya na kailangang magtulung-tulong ang lahat para bantayan ang kasaysayan.",,
"Pag-aresto kay De Lima, opsyon pa rin",,"Ilang oras matapos ihayag ni Sen. Panfilo ‘Ping’ Lacson na naresolba na ng Senado at Kamara ang banggaan sa isyu ng ‘arrest warrant’ na iniuumang ng mga kongresista laban kay Sen. Leila de Lima, sinabi naman ni House Speaker Pantaleon ‘Bebot’ Alvarez na wala silang kasunduan ni Senate President Aquilino ‘Koko’ Pimentel III na hindi na aarestuhin si De Lima at sa halip ay nilinaw nito na opsyon pa rin ng kanilang kapulungan ang paghuli sa senadora.,“It’s still possible (ang arrest order). Depende ‘yan sa committee on justice kung anong ire-recommend sa akin,” ani Alvarez.,“Wala namang ganun (na hindi ipapaaresto si De Lima). Wala akong natatandaan (na usapan),” ayon pa kay Alvarez kaya kapag hindi umano tinutugunan ni De Lima ang show cause order sa loob ng 72 oras ay muling magpupulong ang komite para pag-usapan ang kanilang susunod na hakbang.,Sa isang pahayag kahapon, sinabi ni Lacson na, “So all’s well that ends well.”",,
"Nilaglag man ni Ronnie, ‘di pa rin bubuwelta",,"Nilaglag man siya ng kanyang dating driver-bodyguard at confessed lover na si Ronnie Dayan, walang plano si Sen. Leila de Lima na siraan o buweltahan ito.,Giit ng senadora, hindi niya umano ugaling siraan ang isang tao na naging bahagi ng kanyang buhay.,“Kahit ganun ang ginawa niya sa akin, hindi ko sisiraan ang isang tao na naging bahagi ng buhay ko. That’s not me. Hindi ko gagawin ‘yan sa kanya,” ayon pa sa senadora.,Giit pa ni De Lima, silang dalawa lamang ang nakakaalam kung ano ang naging relasyon nila partikular kung sino ang may kasalanan, kung bakit naghiwalay o natapos ang kanilang relasyon.,“Kami lang ang naka­kaalam kung ano ang na­­ging relasyon namin. Ka­mi lang ang nakakaalam. Alam niya kung sino ang may kasalanan, kung bakit natapos na ang relasyon namin. But I’m not going to reveal any of this. Because that is my personal life. Ayoko po siraan siya. Hindi ko ‘yun ugali,” pag­lilinaw ng senadora.,Naniniwala ang senadora na may dahilan kung bakit napilitan umanong magsinungling si Dayan.",,
Anti-Marcos Day ang Bonifacio Day ngayon!,,"May kakaiba sa paggunita sa Gat Andres Bonifacio Day ngayong araw dahil ang ika-153 kaa­rawan nito, deklaradong anti-Marcos Day para sa mga nanggigigil at abot hanggang langit ang pagtutol sa paglilibing kay dating Pangulong Ferdinand E. Marcos Sr. sa Libingan ng mga Bayani (LNMB).,Ang #MarcosNOTaHero at #MarcosBurialProtest na mga pagkilos ay gagawin sa iba’t ibang panig ng Metro Manila at inaasahang sasabayan muli ng mga pagkilos rin sa mga lalawigan, gaya ng nangyari noong Nobyembre 25.,Ang mga militanteng grupong Kilusang Mayo Uno (KMU), International League of People’s Struggle – Philippines (ILPS-PH) at ang grupo ng kababaihan na Gabriela ang mangunguna sa pagtitipon sa Mendiola na siyang bukana ng Malacañang matapos magmartsa mula sa Mabuhay/Welcome Rotonda sa lungsod ng Maynila.,Hindi katanggap-tanggap sa maka-kaliwang mga grupong ito ang pag­yakap din ni Pa­ngulong Duterte sa mga promoter ng Martial Law, pa­ngungu­na ng itinutu­ring nilang diktador na si Marcos, habang nakiki­pagkasundo sa Communist Party of the Philippines (CPP) na unang-unang pinuntirya ng namayapang diktador at kumakalas sa anino ng Estados Unidos.,Hinamon din nito si Pangulong Duterte na bawiin at kuhanin ang mga ill-gotten wealth ng mga Marcoses kabilang ang mga art works na dinidinig ngayon sa Manhattan court.,Ang iba pang sektor na maglulunsad ng anti-Marcos rally bukas ay kinabibilangan naman ng mga religious groups, mga propesyunal at iyong tinatawag na middle class na ang magiging pagtitipon ay sa EDSA People Power Monument.,Ang grupong ito ay lalahukan ng tinaguriang “legitimate minority” ng Kamara pero nilinaw ni Akbayan partylist Rep. Tom Villarin na miyembro ng grupo, hindi ito one-time na pagkilos kundi tuluy-tuloy na protesta sa buong bansa hanggang sa anibersaryo ng ED­SA 1, ang orihinal na People Power Revolution, sa Peb­­rero 2017.,Si Sen. Francis ‘Kiko’ Pangilinan ay nag-post sa kanyang Twitter account ng imbitasyon sa publiko para makiisa sa pagkilos ngayong araw.,“Tomorrow, church bells will ring; our voices will remain resolute: #MarcosNotaHero. Join us in our mass noise barrage and principled protest,” panawagan ni Pangilinan kahapon.,Para masigurong magiging mapayapa ang mga pagkilos, lalo pang pina­igting ni National Capital Region Police Office (NCRPO) Director Oscar Albayalde, ang pagbabantay ng mga pulis sa lugar na pagdarausan ng mga protesta habang pinaiiral ang ‘maximum tolerance’ alinsunod sa utos ni PNP chief Dir. Gen. Ronald ‘Bato’ dela Rosa na walang pipigiling rally hangga’t nananati­ling mapayapa ang mga ito.",,
May 72 oras si De Lima — Kamara,,"Binigyan lang ng Mababang Kapulungan ng Kongereso ng 72 oras si Sen. Leila de Lima na magpaliwanag dahil kung hindi ay iko-contempt umano ito dahil sa pagpigil nito kay Ronnie Dayan na dumalo sa pagdinig ng Kamara sa paglaganap ng ilegal na droga sa New Bilibid Prison (NBP).,Mismong sina House majority leader Rodolfo Fariñas at House committee on justice chairman Reynaldo Umali ang nagdala sa isang pahinang show cause order sa Senado kahapon.,“In this regard, you are hereby ordered to explain, within seventy-two (72) hours from receipt of this order, why you should not be cited in contempt for exerting undue influence to Mr. Ronnie Dayan, as witness subpoenaed by the Committee, and for directing said witness to defy a valid coercive process issued by the committee, thereby causing undue interference in the conduct of its proceedings during the hearings where his attendance was required,” ayon sa show cause order.,Pero ang sagot dito ni De Lima, “I will not be honoring that, I am not honoring any process or notice from the House committee because I’m not recognizing the jurisdiction of that House committee over me. So if I receive that I will just refer it to the Senate thru the Senate President, ‘yun po ang plano ko.”,Giit ni De Lima, tatanggapin at haharapin niya ang anumang maaa­ring mangyari sa kanyang pagsuway o hindi pagsagot sa show cause order ng Kamara.,“I’m too willing to live with the consequences with this act of defiance on my part,” matapang nitong pahayag kahapon.,Pinagpuyatan nina House Speaker Pantaleon ‘Bebot’ Alvarez, Fariñas at Umali kamakalawa ng gabi ang paggawa ng nasabing show cause order na base sa unang draft ng mga ito ay 15 araw ang ibinigay kay De Lima para magpaliwanag.,Gayunpaman, kahapon ng umaga kung saan nilagdaan na ni Uma­li ang nasabing kautusan ay ginawang 72 oras ang palugit.",,
“I WILL NOT STOP!”,,"“The campaign against drug will continue ‘til the last day of my term. I will not stop until the last drug pusher is out of the street and the last drug lord or king killed. Iyan ang pangako ko sa inyo.”,Ito ang muling iniha­yag ni Pa­ngulong Rodrigo Duterte sa kanyang talumpati sa pagpapasinaya ng kauna-unahang Mega Drug Abuse Treatment and Rehabilitation Center sa Fort Magsaysay, Laur, Nueva Ecija kahapon ng hapon at naging maanghang pa rin ang babala nito laban sa mga drug lord at tulak ng ilegal na droga.,Pero gaya ng mga nauna nitong deklarasyon laban sa mga drug lord, muli itong sinalubong ng hamon ng mga netizens sa social media kung bakit hanggang ngayon ay buhay na buhay at malayang-malaya pa si Peter Lim na pinangalanan mismo ng Pangulo na drug lord at binantaan pa niyang papatayin oras na tumuntong sa airport ng Pilipinas.,Binigyan-diin ng Pa­ngulo sa kanyang talum­pati na sinisiguro niya sa sambayanang Filipino na gagawin niya ang panga­kong ito, “I don’t care about media whether it’s international or…That is not my problem anymore. Elections are over and what I need to do is just to comply with my promise,” ani Pangulong Duterte.,Dagdag pa nito, “Remember that I promise the country that, if elected, I would go away with graft and corruption. And it will be done, I assure you. I give you my solemn promise…and drugs with the help, of course, of the good souls in this planet, we will overcome and make it…Basta sa panahon ko, tatapusin ko ito. Kung hindi, ako ang matapos, okay lang.”,Ipinaliwanag pa nito na ang mga nangyaring patayan o mga kaso ng summary executions/salvage at extrajudicial killings bago siya maupo o sa unang mga linggo ng kanyang panunungkulan ay hindi kagagawan ng kanyang gobyerno.,“You know, the first six weeks ng assumption ko sa office, hindi amin iyon. Hindi sa gobyerno iyon. Hindi kami nagbabalot ng tao, ng plastik. We are not producing mummies in this country, sa Egypt lang iyon,” ani Duterte.,“My orders were very specific: Go and find them, apprehend them, arrest them. If they choose to fight violently, and you find yourself in danger, as a soldier and as a military man, go ahead and kill him. That’s about it. That’s the law. I was all along using the law,” dugtong na eksplanasyon nito.,Panghuli, iginiit ni Pangulong Duterte na hindi nito pababayaan na magaya ang Pilipinas sa ibang lugar na pinalubog ng problema ng ilegal na droga na ilang ulit na rin niyang sinabi sa mga nakaraang talumpati at maging noong panahon ng kampanya.,Si Sen. Panfilo ‘Ping’ Lacson naman, may komento ukol sa kaliwa’t kanang patayan na isinasakay sa ‘war on drugs’ ng Duterte administration.,Hindi na rin maalis ang pinagdududahan na ng publiko na ang pamahalaan ang nasa likod ng extrajudicial killings (EJK) o state-sponsored ang mga patayan.,Dahil dito, ayon kay Lacson, tulad ng nauna niyang sinabi sa pamunuan ng Philippine National Police (PNP), na upang maalis ang dudang may kinalaman sa EJK ay kailangan resolbahin nito ang mga vigilante killings.",,
"Apo ni Arroyo, ex-cager timbog sa droga",,"Timbog ang umano’y apo ni dating Congressman Ignacio Arroyo, isang barangay chairman na dating player ng Metropolitan Basketball Association at isa pa mula umano sa mayamang angkan ang naaresto sa isang buy-bust operation na isinagawa ng Philippine Drug Enforcement Agency (PDEA) sa isang motel sa Bacolod City.,Kinilala ni PDEA-Negros Island Region (NIR) regional director Julius Navales ang dinakip na si Manuel ‘Maui’ Huelar, kapitan ng Baragay 35 sa Bacolod City at dating player ng Metropolitan Basketball Association.,Kasama sa inaresto ang isa pang Christian Joseph ‘CJ’ Mijares, 20, ng Pontevedra, Negros Occidental, na sinasabing nagsisilbing runner nito, gayundin si Joseph Arroyo.,Ayon kay Navales, matapos ang isinagawang­ pagmamanman sa suspek, isinagawa ang buy-bust operation nang magpanggap na buyer ang isang ahente ng PDEA.,Nang aktong iniaabot na ng suspek ang shabu at P500 buy-bust money ay agad itong pinosasan kasama ang kanyang runner sa isang inn sa Brgy. Sincang Airport, Bacolod City kamakalawa ng gabi.,Nauwi sa barilan ang insidente na ikinasugat ni Arroyo sa braso na mabilis na dinala sa ospital.",,
Ex-beauty titlist naaktuhang bumabatak,,"Huli sa aktong bumabatak ng shabu ang isang dating kandidata ng Binibining Pilipinas, sa bahay ng babaeng pusher na siyang target ng buy-bust operation sa Sampaloc, Maynila, kamakalawa ng hapon.,Kinilala ang suspek na si Mariafe Garlit. Nadakip din ang drug pusher­ na si Ma. Lovella Rival, 43, ng 1721 Lardizabal Exit, Sampaloc na siyang target ng operasyon.,Nalaman na nandoon sa bahay ni Rival si Garlit  at naaktuhang gumagamit ng shabu. Nakumpiska sa kanila ang tatlong sachets ng hinihinalang shabu, P500 marked money at drug paraphernalia.,Ayon kay PC/Insp. Wilfredo Sy, ng Manila-CIDG nagmantina ng drug den si Rival kung saan doon niya pinapagamit ang kanyang parukyano.,Dinala ang dalawang babae sa CIDG-Manila para sa pagsasampa ng kaso laban sa kanila.,Nahaharap ang mga suspek sa kasong paglabag sa Republic Act 9165 kilala bilang Comprehensive Dangerous Drugs Act of 2002.,Nabatid na noong 1992 nang sumali sa Binibining Pilipinas si Garlit kung saan nagwagi pa ito ng Miss Photogenic award.",,
"Chinese arrest sa Clark, pinalagan ng China",,"Nagpahayag ng pagkabahala ang China sa pagkakadakip sa mahigit 1,200 na Chinese nationals ng Bureau of Immigration (BI) dahil sa pagkakasangkot sa online gambling operations sa Clark Field, Pampanga.,Ayon kay Chinese Foreign Ministry spokesman Gen Shuang, nagkaroon na ng pag-uusap ang dalawang bansa sa legal na pamamaraan sa kung paano mapalaya ang mga naarestong kababayan ng mga ito.,“We are highly concerned about the Philippine side’s detention of a large number of Chinese citizens. We will continue to monitor closely the deve­lopment of the situation, keep in touch with the Philippine side, and urge the Philippine side to properly settle the matter without delay.,Giit pa nito, hiniling na umano ng China sa Philippine authorities na agad na palayain ang kanilang mga kababayan na nakakulong na may legal na dokumento.,Sinasabing nagulat ang China dahil sa sobrang dami ng bilang ng mga naarestong Chinese sa bansa sa kabila ng mahigpit ang paalala sa mga kababayan na nagtutungo sa ibang mga bansa na igalang ang mga batas sa mga bansang pinupuntahan ng mga ito.,Magugunitang noong Nobyembre 24 nang maaresto ng mga tauhan ng BI ang nasabing mga Chinese nationals.",,
PDU30 nag-collapse?,,"Parang apoy na kumalat kahapon ang balitang nag-collapse diumano si Pangulong Rodrigo Duterte kaya’t nakansela ang pulong sana nito sa bumibisitang Bangladeshi officials.,Sa bibihirang pagkakataon, mabilis na nagbigay ng pahayag ang ‘closest aide’ ng Pangulo na si Special Assistant to the President Bong Go para maigting na pabulaanan ang ulat.,Pero maliban sa matipid na, “hindi totoo” ay tumanggi nang pahabain pa ang paliwanag.,Si Presidential Communications Office (PCO) Sec. Martin Andanar, ito ang inisyal na sagot sa balita, “So far, negative. Walang ganyang istorya.”,Makaraan ang ilang oras, ito na ang pahayag ni Andanar, “We would like to assure our people that the President is in good physical and mental health. He is strong and agile and can stand the responsibilities and demands of the presidency.”,Ayon naman kay presidential spokesman Ernesto Abella, “no such thing.”,Bago ito, nag-isyu rin ng opisyal na statement si Abella sa media kung bakit nakansela ang pulong ng Pangulo sa Bang­ladeshi officials na ang pangunahing agenda ay ang pagsosoli ng milyun-milyong bank deposits na na-hack at nailipat sa bangko sa Pilipinas noong Pebrero.,“The meeting of PRRD (President Rodrigo Roa Duterte) with Bangladeshi officials has been cancelled due to pressing matters that demand the President’s immediate attention. At any rate said Bangladeshi officials have already met with various heads of agencies to discuss matters regarding the heist,” anang tagapagsalita.",,
ANONG MARTIAL LAW?,,"Ito ang tugon ni Dela Rosa sa alegasyong gawa-gawa ng gobyerno ang natagpuang 81 mm IED ‘di kalayuan sa Embahada ng Estados Unidos.,Sinabi nitong imposibleng gagawin ng gobyerno na magpatupad ng Martial Law dahil ikakatakot, ikakaalarma at ikamamatay ng sarili nitong mamamayan.,Ayon kay Dela Rosa, “for God’s sake” ay hindi gagawa ang pamahalaan para lamang sa Martial Law na hindi nga raw nila pinag-uusapan.,Naniniwala aniya ito na posibleng may kinalaman sa Maute group ang responsable sa pagtatanim ng IED sa US Embassy.,Magugunitang patuloy ang operasyon ng Armed Forces of the Philippines (AFP) laban sa Maute group dahil sa pag-atake nito sa mga sibilyan.,Kung hindi umano terorista ay maaari ring mga aplikante ng US visa na na-deny at na­galit sa embahada.,Sinabi naman ni National Capital Region Police Office (NCRPO) chief Supt. Oscar Alba­yalde na ang natagpuang IED ay may blasting cap, detonator, cellphone, at 9-volt battery bilang po­wer source na kahalintulad ng pinasabog sa Davao City night market.,Natukoy na rin ng mga awtoridad ang nagtapon ng nasabing IED mula sa isang taxi dakong alas-dos ng madaling-araw bago ito natagpuan ng isang street sweeper ganap na alas-sais ng umaga.,Nabulabog ang mga empleyado ng US Embassy sa Manila makaraang isang pinaniniwalaang bomba ang iniwan ng hindi nakilalang lalaki sa isang basurahan sa labas ng nasabing embahada sa Roxas Boulevard, sa Lungsod ng Maynila.,Ayon sa Manila Police District (MPD), dakong alas-6:30 ng umaga nang makatanggap ito ng tawag mula sa US Embassy hinggil sa natagpuang kahina-hinalang bagahe. Palaisipan sa mga pulis kung target  bang pasa­bugin ang US Embassy.,Ilang minuto ang lumipas ay agad na duma­ting ang mga kagawad ng MPD-Explosive Ordinance Division (EOD) at agad na siniyasat ang nasabing bomba na nakitang may isang cellphone na may nakakabit na da­lawang wire at nakabalot ng electrical tape sa loob ng isang basurahan sa labas ng US Embassy.,Dahil sa bantang pagsabog, itinaboy ng mga pulis papalayo ang mga nagbibisikleta at nag-e-exercise sa nasabing lugar at isinara sa daloy ng trapiko ang magkabilang-panig ng Roxas Boulevard.,Isang tauhan ng bomb squad ang nagsuot ng protective gear at lumapit sa nasabing bomba at nang makita ay isinagawa ang pag-detonate na nagdulot ng dalawang mahinang pagsabog.,Mabilis namang pinabulaanan ni PNP chief Ronald dela Rosa ang alegasyon na gawa-gawa lang ng gobyerno ang pagtatanim ng bomba upang makapagdeklara ng Martial Law.",,
Bangko pinasok ng Daga-Daga Gang,,"Pinasok ng mga magnanakaw na tinaguriang “Daga-Daga gang” ang Bank of Makati branch sa San Pablo City, Laguna.,Natuklasan ang pagnanakaw Lunes ng umaga nang magbukas ang bangko.,Wasak ang kongkretong sahig at pwersahang binuksan ang mga cabinet at drawers.,Wala pa namang pahayag ang pamunuan ng bangko kung nabuksan ba ang vault at kung magkano ang natangay na pera.,Ayon sa imbestigasyon ng San Pablo City Police, dumaan sa kanal ang mga suspek bago gumawa ng tunnel patungo sa ilalim ng bangko at saka winasak ang flooring. Patuloy pa ang imbestigasyon ng mga pulis sa pangyayari.",,
Kaso ni Supt. Marcos inaarbor kay Bato,,"Inamin ni Philippine National Police (PNP) Chief Director General Ronald dela Rosa na mayroong umarbor kay Supt. Marvin Marcos kaya’t nakabalik ito bilang hepe ng PNP-CIDG Region 8 bago pa napatay si Mayor Rolando Espinosa Sr. sa Baybay City Sub-Provincial Jail sa Leyte.,Ayon kay Dela Rosa, tinanggal na niya si Marcos sa CIDG makaraang ikanta ito ni Kerwin Espinosa sa mga PNP officials na sumundo sa kanya sa Abu Dhabi.,Ipinahiwatig ni Dela Rosa na posibleng hindi napatay si Mayor Espinosa kung hindi niya ibinalik sa posisyon si Marcos makaraang may umarbor dito.,Gayunman, tumanggi si Dela Rosa na banggitin kung sino ang tumawag sa kanya para hilinging ibalik sa PNP-CIDG Region 8 si Marcos.,Ang tanging sinabi ni Dela Rosa ay mataas ang posisyon ng umarbor kay Marcos kaya’t kinailangan niyang sumunod sa utos nito.,Nakahanda naman si Dela Rosa na ibunyag ang pangalan ng nagpabalik sa posisyon kay Marcos sa isang executive session ng Senado.",,
Ruso huli sa high-grade cocaine,,"Nakumpiska mula mga gamit ng isang babaeng Russian national ang high-grade cocaine na itinago sa kanyang sleeping bag at jacket sa backpack nito sa Ninoy Aquino International Airport (NAIA) Terminal 3, Pasay City kamakalawa ng hapon.,Kinilala ni Bureau of Customs intelligence officer Neil Estrella ang babaeng Russian na si ­Anastasia Novopashina, 32-anyos.,Ayon sa Customs officer natuklasan ang hinihinalang cocaine sa bagahe ng naturang dayuhan.,Bandang alas-tres ng hapon nang arestuhin ang dayuhan sa NAIA Ter­minal 3.,Nabuko ang cocaine matapos ilagay ang bagahe sa x-ray scanner ng paliparan at dito nadiskubre ang dala-dala nitong hindi pa batid na dami ng iligal na droga.,Nabatid na galing umano sa bansang Brazil si Anastasia at dumaan muna ng Dubai bago naman bumiyahe pa­puntang Pilipinas lulan ng Emi­rates flight EK-332.,Napag-alaman na pang lima na si Novopashina sa nahulihan ng high-grade cocaine sa kaparehong lugar na pinanggalingan ng mga nahuling suspek.",,
Banta ng UN sa PH inalmahan,,"Umalma ang Department of Foreign Affairs (DFA) sa banta ng opisyal ng United Nations (UN) na mananagot ang Pilipinas dahil sa paglabag sa karapatang pantao.,Sa inilabas na kalatas ng DFA, kinastigo nito ang pahayag ni UN Special Expert on UN Assistance to the Khmer Rouge Trials, David Scheffer, matapos ipataw ang parusang habambuhay na pagkabilanggo sa dalawang dating­ lider ng Cambodia.,“The Philippine government strongly deplores reference to the Philippines in connection with atrocity crimes made by UN Special Expert on UN Assistance to the Khmer Rouge Trials, David Scheffer, following the verdict on the case against Messrs. Nuon Chea and Khieu Samphan,” nakasaad na kalatas ng DFA.",,
Pansit at lumpia laging ‘sold out’ sa Greece,,"Pinagkaguluhan ang ilang pagkaing Pinoy sa isinagawang 17th International Christmas Bazaar of the Friends of the Child (FOC) Charity Association na ginanap sa Helexpo Maroussi sa At­hens, Greece kamakailan.,Ayon sa Department of Foreign Affairs (DFA), dumalo ang mga opis­yales ng embahada ng Pilipinas sa Athens sa naturang okasyon kung saan ipinagmalaki nito ang dalawang Christmas parols na isinabit sa Phi­lippine booth sa bazaar.,Dito ay pinagkaguluhan ng mga dumalo sa nasabing okasyon ang pansit bihon, vegetable spring rolls o lumpia, chicken siopao, beef empanada, ensaymada, buko pandan at atsara.,Gayundin, ibinenta rin ang iba pang produktong Pinoy tulad ng mango juice, native bags, fans and hats, ladies’ neckla­ces at hikaw na mula sa fresh water pearls.,Ang okasyon ay dinaluhan din ng mahi­git sa 30 embahada at konsulado tulad ng ASEAN Embassies of Indonesia, Thailand at Vietnam at ang honorary consulate of Malaysia.",,
"Ina nang iniwang sanggol sa NAIA, hindi matunton",,"Hinahanap pa rin ng Overseas Workers Welfare Administration (OWWA)-Davao Region ang ina ng tatlong buwang sanggol na lalaki na kanyang iniwan sa isang babae na kanyang nakilala sa Ninoy Aquino International Airport (NAIA).,Ayon kay OWWA-Davao Regional Director Eduardo  Bellido, nakatanggap ito ng impormasyon na isang nagnga­ngalang Vilma Lastima na sinasabing kadarating pa lamang sa bansa mula sa bansang Jordan na siyang nag-iwan umano sa sanggol.,Napag-alaman na ang ina ng nasabing sanggol ay naninirahan sa Maco, Compostela Valley, ngunit sa kasalukuyan ay hindi pa ito makumpirma ng ahensiya.,Ngunit ang nabanggit na pangalan ay hindi nila makita sa kanilang record.,Sinasabing iniwan ni Lastima ang sanggol kay Myrna Buenaobra na bago pa lamang niyang nakilala sa NAIA.",,
Bawiin na… please!,,"Matapos ang nationwide “Black Friday” protest ng mga anti-Marcos groups, sumugod naman kahapon sa Korte Suprema ang iba’t ibang grupo na humihiling na bawiin at baligtarin ang nauna nang desisyon nito na payagang mailibing sa Libingan ng mga Bayani (LNMB) si dating Pangulong Ferdinand E. Marcos Sr.,Sa inihaing motion for reconsideration nina dating Bayan Muna Reps. Satur Ocampo at Neri Colmenares, gayundin sina National Artist Bienvenido Lumbera, Bonifacio Ilagan at mga miyembro ng Samahan ng Ex-Detainees Laban sa Detensyon at Aresto (SELDA) hiniling ng mga ito sa Supreme Court na bawiin ang inilabas nitong desisyon noong Nobyembre 8.,“Healing cannot be imposed by one man. It cannot be imposed by the Marcos family. Sadly, it cannot be imposed even by this Honorable Court,” giit ng mga ito.,“Allowing Marcos’ burial at the Libingan, therefore, does not only send out a wrong signal that the Marcos atrocities during his presidency are acceptable, it actually institutionalizes the myth that Marcos was an exemplary leader and a hero. Tragically, it is tantamount to erasing all his crimes against the nation: countless human rights violations and systematic plunder of the country’s coffers,” dagdag pa ng mga petitioners.,Samantala, naghain din ng mosyon si Albay Rep. Edcel Lagman sa Kataas-taasang Hukuman para baligtarin ang desisyon nito na pumapayag sa paglibing kay Marcos sa Libingan ng mga Bayani.,Iginiit ni Lagman na bagama’t nailibing na si Marcos sa LNMB ay hindi pa rin umano ito nangangahulugan na magkakaroon na nang closure ang mga isyu noong panahon ng Batas Militar.,Nagbanta rin ang grupong Anakbayan, sa pangunguna ng national chairperson nitong si Vencer Crisostomo, na magwawala sa mga lansangan ang mga kabataan kung patuloy na magmamatigas ang sabwatang Duterte-Marcos para buhayin ang paninikil ng gobyerno.,Sasanib umano ang kanilang puwersa sa Kilusang Mayo Uno (KMU) at Bagong Al­yansang Makabayan (Bayan) sa Nobyembre 30 para maningil ng atraso sa gobyernong Duterte.,Hirit naman ni Akbayan partylist Rep. Tom Villarin sa tila pag-aabogado pa ngayon ng Pangulo sa mga Marcoses, “He may have been trained as a lawyer but he has been elected as President of the Filipino people. Therefore he should act not like a lawyer for the Marcoses but as a President for all Filipinos.”",,
"Advance team ni PDU30 sa Marawi, inambus",,"Pitong miyembro ng Presidential Security Group (PSG) ang sugatan nang pasabugan ng improvised explosive device (IED) sa Brgy. Matampay, Marawi City.,Nasa Marawi ang mga miyembro ng PSG para sa advance party sa pagtu­ngo ngayon ng Pangulong Rodrigo Duterte sa nasabing lugar nang pasabugan ng IED ang kanilang convoy habang patungo sana ng headquarters ng 103rd Brigade.,Ayon kay Armed Forces of the Philippines (AFP) public affairs office chief Col. Edgard Arevalo, bandang alas-10:45 ng gabi nang maganap ang pagsabog sa Barangay Matampay, Marawi.,Napag-alaman na ang mga biktimang sugatan kasama ang ilang mamamahayag na nakatalaga sa Malacañang ay advance party ng Pangulo para sa dadaluhan nitong okasyon ngayong Miyerkules.,Ginagamot na ospital ang mga sugatan habang pinahigpit ang seguridad sa lugar.,Wala pa ring matukoy ang PSG kung sino ang nasa likod ng pag-atake.,“Can’t say yet if the attack specifically targeted PRRD (President Rodrigo Roa Duterte) or a result of ongoing operations in the area. Can’t say how it will affect the trip of PRRD to Marawi but assures public that PSG are well trained and prepared to ensure the safety of the President,” pahayag ni  Lt. Col. Michael Aquino, spokesman ng PSG., Si Pangulong Duterte ay sinasabing bibisita sa Marawi para dalawin ang mga nasugatan.",,
690 traffic enforcers pinag-resign ni Erap,,"Iniutos kahapon ni Mayor Joseph ‘Erap’ Estrada ang pagbibitiw ng lahat ng 690 traffic enfor­cers ng Manila Traffic and Parking Bureau (MTPB) dahil sa mara­ming rekla­mong natanggap sa pang-aabuso at pangingikil sa mga motorista.,Kasabay nito, pormal namang inilunsad ng Lungsod ng Manila ang ‘traffic super body’ na binubuo ng mga opisyal ng MPD-TEdU, Department of Public Services (DPS), Manila Tricycle Regulatory Office, Office of the City Engineer, Manila Barangay Bureau, City Treasurer’s Office, at ng Manila City Hall Action and Support Assignment (MASA), kabilang na ang mga opisyal at kinatawan ng mga local transport groups tulad ng Consolidated Truckers Association, Fejodap,  at Pasang Masda; Parents-Teachers Associations (PTAs), city councilors, at opisyal ng barangay na pangunahing mangangalaga sa daloy ng trapiko sa lungsod.,“Today, I have ordered all traffic enforcers of MTPB to step down and turn in their resignation letters. I want all of them out, no exception. Tama na. Sobra na. Pa­litan na,” sabi ni Estrada.,Samantala, aabot sa 174 pulis ang nanga­nganib na sibakin anumang araw dahil sa pagiging positibo sa droga.,Iginiit ni Philippine National Police (PNP) Chief Ronald dela  Rosa na walang nang puwang sa serbisyo ang nasabing mga pulis.",,
Lanao siege:  Maute nagkuta na sa Butig,,"Sa patuloy na sagupaan, umakyat na sa 19 miyembro ng Maute Group ang nasawi sa Butig, Lanao del Sur.,Ito ang kinumpirma kahapon ni Armed Forces of the Philippines (AFP) spokesman, Brig. Gen. Restituto Padilla, kung saan base sa talaan,  Lunes ng umaga, 19 na kasapi ng Maute group ang  nasawi habang anim naman ang nasugatan sa hanay ng mga sundalo.,Pero tiniyak naman ni Padilla na nasa ma­ayos nang kondisyon ang mga sugatang sundalo na pawang ginagamot pa ngayon.,Ayon kay Padilla, ang ginawang pagkubkob ng Maute Group sa bahagi ng bayan ng Butig ay pagpapakita na malakas ang kanilang pwersa upang makakalap ng suporta mula sa mas malalaking tero­ristang grupo.,Sa huling datos ng AFP, nasa 100 lang ang miyembro ng nasabing grupo at mayroon silang 70 armas pero ­ayon kay Padilla, patuloy ang pag-recruit ng grupo para sa mga bagong mi­yembro.,Patuloy pa ang opensiba ng militar kaya halos 90 porsyento na ng mga residente sa bayan ng Butig, Lanao del Sur ang inilikas na sa takot na madamay.,Kinumpirma naman ito ni Butig Ma­yor Dimnatang Pansar, na nagsabing 15,000 residente na sa kanilang bayan ang nailikas, katumbas ito ng 90 por­syento ng populasyon ng buong Butig., Nakapirma nang pansamantala sa Marawi City ang mga inilikas na residente na ngayon ay patuloy na nirarasyunan ng mga pangangailangan gaya ng pagkain at mga damit.,Samantala, ayon kay Col. Roseller Murillo, commander ng 103rd Infantry Brigade ng Philippine Army, nasa 300 miyembro ng Maute Group ang nasa bahagi ng Butig na sinasabing karamihan sa mga miyembro ng grupo ay residente rin sa ­naturang bayan.,Sinabi ni Murillo na noong Sabado, nagtaas pa sila ng bandila ng ISIS sa isang luma at abandonadong municipal building.,Hanggang kahapon bigo pa rin ang militar na mabawi ang Butig na kinalalagyan ng mga ­armadong grupo sa ilalim ni Abdullah Maute, ng Dawla Islamiya Fi Cotabato.,Dahil sa hirap mapasok ang lugar, pawang Air Force planes lamang ang ginagamit ng military upang bombahin ang mga ­jihadist.,Samantala, kinumpirma ng PNP na ang bombang narekober ay katulad sa pampasabog  na ginamit sa Davao bombing kaya’t malamang na kagagawan ito ng Maute Group.",,
De Lima ipapaaresto ng Kamara,,"Maglalabas ng arrest warrant si House Speaker Pantaleon ‘Bebot’ Alvarez laban kay Sen. Leila de Lima kung magmamatigas ang senadora at balewalain ang ilalabas na show cause order laban sa kanya.,“Most likely I will approve a warrant of arrest. My theory is that she didn’t act in her capacity as a senator,” ani Alvarez lalo na kapag hiniling ito ng House justice committee sa sandaling hindi pansinin ni De Lima ang ilalabas pa lamang na “show cause order”.,Reaksyon dito ni Sen. Richard Gordon, “They can do whatever they want to do, but whether they can implement it, that’s another thing.”,Dahil ang tamang pro­seso umano ay mag-communicate ang liderato ng Kamara sa liderato ng Senado para siyang umaksyon sa inirereklamong senador, paliwanag ni Gordon.,Pinanindigan naman kahapon ni De Lima ang kanyang payo kay Ronnie Dayan na magtago at huwag sumipot sa House inquiry pero hindi umano ito “obstruction of justice” kundi, “Mas maganda ang itawag natin diyan obstruction of persecution. I am trying to obstruct the acts of persecution being done to me by this administration,” ayon kay De Lima.",,
Bungo ng tanod binutas ni insan,,"Patay ang isang barangay tanod matapos na ito ay barilin ng kanyang pinsan habang nagmamando ng trapiko sa San Luis Street, Purok 4, Brgy. Landayan, San Pedro City, Laguna kamakalawa ng hapon dahil sa matagal nang alitan.,Batay sa report ng San Pedro Police, naka-duty umano bilang traffic enforcer ang biktimang si Romualdo Omalin y Villa, 48-anyos, nang dumating ang pinsan nito na si Nel Omalin, 40-anyos.,Walang sabi-sabing binaril ng suspek gamit ang isang kalibre .40 ang biktima na tinamaan sa ulo.,Naisugod pa sa Amante Hospital ang biktima subalit idineklara na itong patay ng doktor.",,
‘Di n’yo kaya si Digong!,,"Nanindigan ang palasyo ng Malacañang na hindi maaaring patalsikin ng Office of the Ombudsman sa puwesto si Pangulong Rodrigo Duterte sa kabila ng kinakaharap nitong kasong plunder at graft.,Ito ang iginiit ni Presidential Communications Office (PCO) Secretary Martin Andanar kaugnay ng naging pahayag ni Ombudsman Conchita Carpio Morales na iniimbestigahan ng kanyang tanggapan ang plunder at graft complaint na isinampa laban sa Pangulo ni Sen. Antonio Trillanes IV bago mag-eleksyon.,Maging ang lumalawak na extrajudicial killings (EJK) na lumilikha ng impresyong ‘state-sponsored’ o udyok ng pamahalaang Duterte ay pwede rin umanong ika­sabit ng Pangulo.,Pero hanggang doon na lamang ‘yun dahil hindi umano saklaw ng kapangyarihan ng Ombudsman ang pagpapatalsik o kahit ang pagdidisiplina kay Pangulong Duterte.",,
Ping sa mga kongresista: Respeto lang!,,"Nanindigan kahapon si Sen. Panfilo Lacson na ang Senado lamang ang maaaring magdisipli­na kay Senador Leila de Lima kung may nagawa itong pagkakamali at hindi ang Kamara.,Giit pa ng senador, may umiiral na kanya-kanyang patakaran ang Kamara at Senado kung paano didisiplinahin ang kanilang miyembro at kailangang respetuhin ito ng liderato ng Kamara.,“It’s not about protecting a member of the Senate. Rather, we both have our rules in disciplining our respective members. Let’s respect that,” ani Lacson sa ipinosteng komento sa kanyang Twitter account.,Hinggil naman sa binabatikos ngayong klase ng mga tanong ng mga lalaking kongresista patungkol sa pag-ibig at relasyong seksuwal nina De Lima at dating driver-bodyguard at self-confessed boyfriend Ronnie Dayan, humingi na ng sorry si Speaker Alvarez para sa kanyang mga kabaro.,“Opo, pero medyo may konting hindi tama doon. Kaya lang syempre, una­wain din natin, na doon sa sitwasyon na ‘yun… Hindi naman kasi natin mako-control din, and those things, I have to apologize,” ani Alvarez patungkol sa klase ng mga tanong nina House deputy speaker Fred Castro, House majori­ty leader Rodolfo Fariñas at iba pa.",,
Erap matindi ang ‘trauma’,,"Kinastigo ng grupo ng kabataang aktibista si Manila Mayor Joseph Estrada matapos ang komento nito na ‘waste of time’ o pagsasayang lang ng oras ang ginawang kilos protesta ng mga kabataan noong Nobyembre 25 sa Luneta laban sa hero’s burial kay dating Pangulong Ferdinand Marcos.,Ayon sa grupong Samahan ng Progresibong Kabataan (SPARK), tila may ‘trauma’ pa si Estrada at mukhang binabangungot pa umano sa tuwing nakakakita ng malaking pagtitipon ng mga kabataan katulad ng senaryo noong EDSA Dos kung saan ang puwersa ng kabataan ang nanguna para patalsikin siya sa pagka-pangulo.,“Mukhang si Estrada ang kailangan mag-move on. Marahil ay binabangungot siya kada nag-aalsa ang kabataan dahil mga kabataang sukang-suka sa kanyang pamumuno ang nagpapatalsik din sa kanya noong EDSA Dos,” wika ni Joanne Lim, tagapagsalita ng SPARK.",,
Bato seryoso sa Kerwin list,,"Masusi ngayon iniimbestigahan ng pamunuan ng PNP ang lahat ng mga pulis na aktibo sa iligal na droga at aktibo pa rin sa serbisyo.,Kasabay nito, kinumpirma din ni PNP chief Director General Ronald dela Rosa na binabantayan din nila ang mga retiradong police generals na sangkot sa illegal drug trade sa bansa.,Ito ay matapos ihayag ni Dela Rosa na naniniwala ito na mayroon pang aktibong police generals na sangkot sa illegal drug trade sa bansa.,Ayon kay Dela Rosa, bukod pa sa umano’y pagkakasangkot ni dating Police Regional Office-8 Director Chief Supt. Asher Dolina, na binanggit ng self-confessed drug lord na si Kerwin Espinosa, may minomonitor pa silang mga pulis na may kinalaman sa iligal na droga.,Sa isinagawang imbestigasyon ng Senado sa pagkakapatay kay Albuera, Leyte Mayor Rolando Espinosa, ibinunyag ni Kerwin na tumanggap umano sa kanya si Dolina ng bribe money o payola kapalit ng proteksyon.,Si Dolina ay miyembro ng Philippine Military Academy Class 1983 na senior naman ni Dela Rosa.",,
Wantosawang tiangge sa Kyusi!,,"Magpipiyesta ang mga vendors sa Quezon City ngayong Kapaskuhan matapos maglabas ng ‘moratorium’ ang lokal na pamahalaan para payagang makapag-hanapbuhay ang mga manininda.,Ayon kay Marilou Arrieta, officer-in-charge ng Market Development and Administration Department (MDAD) ng Quezon City Hall, inaprubahan ni Mayor Herbert Bautista ang ‘hawker’s holiday’ simula Nobyembre 24 hanggang Enero 8 sa susunod na taon.,Binuksan ng city hall ang 22 vending streets para sa mga gustong magtayo ng tiangge at livelihood stalls sa kondisyong hindi ito makakasagabal sa trapiko.,Bibigyan ng uniformed stalls/tent ang mga vendors upang hindi ito samantalahin ng ibang vendors na walang permit sa city hall.,Tiniyak naman ng QC Police District (QCPD), Metro Manila Development Authority (MMDA), QC Department of Public Order and Safety (DPOS) at mga barangay na nakakasakop sa tatayuan ng mga vendors na hindi makaksagabal sa trapiko ang mga manininda.",,
PAPATAYIN KO KAYO!,,"Nagbigay ng babala si Pangulong Rod­rigo Duterte sa mga gumagamit ng iligal na droga na huwag luma­bas ng bahay dahil kapag nakita pa silang pakalat-kalat sa kalsada ay ipapatay niya ang mga ito.,Sa kanyang talumpati sa San Beda College of Law Alumni Homeco­ming nitong Sabado ng gabi, sinabi ni Pangulong Duterte na wala na sa kalsada ngayon ang mga adik na magnanakaw at papatay ng tao para makakuha ng perang panustos sa kanilang bisyo, dahil sa takot na silang mahuli.,Pero ang pangamba ng Pangulo, hanggang kailan kaya magiging ligtas sa kalsada ang mga tao?,Kaya napag-isip-isip ni Pangulong Duterte na para maging permanenteng ligtas sa mga kriminal ang mga pinoy, maglalabas siya ng kautusan na ipatumba ang mga drug user na pakalat-kalat sa kalsada.,“I will make it a must, a mandate that all of you affected by drugs, do not leave your homes. I do not have prisons. Go inside your homes and lock the doors,” babala ng Pa­ngulo.,“‘Pag lumabas kayo, pu**ng ina kayo, papatayin ko kayo pag makita ko kayo sa labas,” anang Pangulo.,Sinabi pa nito na hindi dapat binebeybi ang mga drug user na pagsabihan lang na tumigil sa kanilang bisyo dahil kailangang takutin na ang mga ito upang tuluyang tumigil.,Ipinagtanggol din ni Pangulong Duterte ang kanyang war on drugs sa pagsasabing ginagawa niya ito para sa kinabukasan ng susunod na he­nerasyon.,Agad namang nagkomento si Sen. Antonio Trillanes IV at sinabing maliwanag na maliwanag na state-sponsored na pamamaslang ang binitiwang salita ng Pangulo.,“Iyan na ‘yan! That is a state-sponsored policy,” ani Trillanes.,“Maliwanag ito eh! Ngayon hindi mo na mababawi iyan kasi iyan on record. Iyan ang ebidensiya, wala ka nang kukuning ibang ebidensiya,” giit pa ng senador.,Kinastigo rin ni Trillanes ang Pangulo sa polisiya na ang pinag-iinitan ay ang mga user imbes na ang supplier ng iligal na droga sa bansa tulad ng isang Peter Lim na bumisita pa kay Pangulong Duterte subalit hindi man lang ginagalaw.,“Kung totohanan ang kampanyang ito, dapat ang nahagip ‘yung mala­laki muna bago ‘yung ordinaryong tao ‘yung user diyan kasi kung nadurog mo ‘yung supply, saan na bibili ‘yung user?,” katuwiran ni Trillanes sa isang radio interview.",,
Cebu doctor huli sa shabu,,"Isang doktor ang ina­resto nang mahulihan ng hinihinalang shabu sa loob ng kaniyang clinic sa bayan ng Cordova sa isla ng Mactan, Cebu.,Inihahanda na nga­yon ang kasong isasampa laban sa suspek na si Dr. Benjamin Degamo, ng Golden Meadows Subdivision, Brgy. Gabi, Cordova.,Ayon kay PO3 Eleazar Llanes, rumesponde ang kanyang team sa tawag ng kanilang kasamahan na si PO1 Ricky Pepito na nagkataong nasa clinic ni Degamo, noong Sabado para magpakonsulta.,Habang naroon si Pepito sa clinic, nadatnan nito ang pagdating ng isang kahina-hinalang la­laki na nag-abot ng maliit na package sa doktor.,Nasita agad ni Pepito si Degamo at naaktuhang may hawak na dalawang maliit na plastic sachets ng shabu, ngunit nakatakas naman ang courier.,Napag-alaman ng mga pulis sa mga drug pushers sa Cordova na kilalang gumagamit ng iligal na droga ang naturang doktor na umaarkila pa umano ng mga errand boys para bumili ng droga para sa kanya.",,
"Sanggol, 3 pa pinagbabaril",,"Apat-katao kabilang ang isang sanggol ang natagpuang wala nang buhay sa loob ng isang hotel sa bansang Alaska.,Ayon sa ulat, palaisipan kung pinatay o nagpakamatay ang mga biktima.,Nakita ang labi ng mga biktima sa Hampton Inn gayundin ang isang lalaki na nakaupo sa ikalawang palapag ng nasabing hotel at umiiyak.,Nang buksan ng mga awtoridad ang pintuan ng inuupahan ng mga biktima na nakita ang mga ito na naliligo sa sariling dugo dahil sa tama ng baril.,Nakilala ang mga biktima na sina Linda Hutton, 54-anyos; Emily McDo­nald, 22-anyos; McKay Hutton, 22-anyos; at Teagan Hutton, 8-linggong sanggol.",,
Katutubong Aeta pasasayahin ngayong Pasko,,"Hindi sukat akalain ni Raquel Balois, estud­yante ng Mondriaan Aura College sa Lungsod ng Olongapo na mapagbibigyan ang kanyang kahilingan ng pamunuan ng isang prominenteng theme park para sa mga katutubong Aeta ng Subic, Zambales matapos siyang makalikom ng mahigit isang libong likes, comment at share gamit ang kanyang facebook account.,Sa tulong ng kanyang mga kaklase at kaibigan, nagsimulang i-post ni Raquel sa kanyang FB account ang kanilang napagkasunduan ng social media account manager ng Fantastic Theme Park Subic kamakalawa ng hapon kung saan ay kaila­ngan lamang umano nito makalikom ng tig-isang libong likes, shares at comments upang mapagbigyan ang kanyang hiling.,Ayon pa sa social media account manager, maliban sa libreng rides at pamamasyal ay may nakalaan din umanong masarap na meryenda para sa mga katutubong Aeta.,Kaya naman wala pang isang araw matapos ang kasunduan umarangkada na agad sa 2.1k likes, 1.2k comments at 1.2k shares hanggang kamakalawa ng umaga, kaya naniniwala si Raquel na mabibigyan ng katuparan ang kanyang hiling para sa mga katutubong Aeta.,Sa panayam ng Abante kay Raquel, naisip niya na ang mga katutubong Aeta ang pasayahin nga­yong nalalapit na kapaskuhan dahil bihira umano ang mga ito bumaba sa kabihasnan dahil sa pagi­ging matatakutin sa mga taong ‘unat’ ang buhok.,“‘Yung mapweng kids po kasi ang layo ng nilalakad nila paakyat ng bundok, 1 hanggang 2 oras. Bihira lang sila makababa, kaya sila po ang gusto ko bigyan ng regalo at pasayahin,” ayon pa kay Raquel.",,
Espenido nilinis ni Espinosa,,"Nilinaw ni Kerwin Espinosa, ang tinaguriang Eastern Visayas drug lord na hindi tumanggap ng payola mula sa kanya ang hepe ng Albuera Police na si Chief Insp. Jovie Espenido.,Ayon kay PNP chief Director General Ronald dela Rosa, sinabi sa kanya ni Kerwin na naka-ilang beses niyang itinext si Espenido para alukin ng payola o drug money pero puro mga verses mula sa Bible ang sagot nito.,Pero sinabi ni Kerwin na ang dalawang beses na pagkakataon na tumanggap ng pera si Espenido ay ­ibinigay naman nito sa simbahan.,Sinabi ni PNP chief na ang pahayag ni Kerwin ay lalo pang nagpatibay sa kanilang kumpiyansa kay Espenido.,Nilinaw din ni Dela Rosa na hindi suspendido si Espenido at nananatili pang hepe ng Albuera Police.",,
Bagong buhay sa Pilipinas,,"Inaasahan ng isang overseas Filipino worker (OFW) at ina nang napaslang na 2-taong gulang na bata na matutulu­ngan siya ng pamahalaan upang makapagtrabaho sa sariling bansa upang maaruga ang mga anak nito sa Davao City.,Ito ang kahilingan ni Erlinda Cagalitan na kanyang ipinarating noong Linggo matapos siyang personal na dalawin ni Overseas Workers Welfare Administration (OWWA) Chief Hans Leo J. Cacdac sa kanilang lugar.,Ayon kay Cagalitan, nais niyang magtrabaho sa Pilipinas upang maala­gaan ang dalawa pa niyang anak at iwanan na ang trabaho sa Bahrain dahil sa pagkamatay ng kanyang bunsong anak na si John Earl na pinatay sa pambubugbog ng tumayong guardian nito na si Ronilo, taga-Davao.,Samantala, mariing kinondena ni Cacdac ang karumal-dumal na ginawa ni Ronilo pati na ang live-in partner nito na si Sarah Jane Alcail na pinsan ni Cagalitan.,Pahayag ni Cagalitan sa opisyal, si John Earl ang nagbibigay sa kanya ng kasiyahan.,Iniwan niya ang kanyang anak sa kamay ng kanyang kaanak sa pag-asang pupunan nito ang kanyang kawalan bilang magulang.,Sa kanyang pag-uwi sa bansa may isang linggo na ang nakalilipas, natagpuan niya ang walang buhay na anak sa ataol matapos bawian ng buhay sa kamay ng pinsan at kinakasama nito.,Napaulat na umihi ang bata sa kanilang higaan kaya’t binugbog ang paslit.,Agad na isinugod sa pagamutan ang biktima subalit idineklarang dead on arrival noong Nobyembre 13.,Nang makarating sa tanggapan ni Department of Labor and Employment (DOLE) Secretary Silvestre H. Bello lll, kaagad niyang inatasan ang OWWA Regional Welfare Office (RWO) Xl sa Davao City na tulungan ang pamilya Cagalitan.,Nagtungo rin ang OWWA team sa Davao City sa pangunguna ni Deputy Administrator Josefino I. Torres upang personal na tulungan ang pamilya.,Dala ng OWWA team ang P50,000 financial­ ­assistance mula sa ­Coalition of Licensed Agencies for Domestic Service Inc. (CLADS).,Nauna nang nagbigay ng tulong pinansiyal ang OWWA matapos makara­ting sa kanilang kaalaman ang masaklap na sinapit ng paslit.,Bibigyan din ng training at livelihood assistance si Erlinda at isasailalim din ang buong pamilya sa psycho-social counseling.,Pahayag naman ni Cacdac, ang kaso ni John Earl ay isang eye-opener para sa lahat ng nagbabalak mangibang bansa at mga nangingibang bansa.,Umaasa ang opisyal na ito na ang huling insidente ng pagkamatay ng isang paslit habang nasa ibang bansa ang kanyang magulang.,Bago matalaga bilang OWWA chief si Cacdac, isinusulong niya ang mga karapatan ng mga bata at kababaihan.,Tiniyak naman ni Cacdac na bibigyan ng scholar­ship ang anak ni Erlinda na ngayon ay estudyante sa grade 10.",,
Kalaboso sa ampalaya,,"Kapatawaran sa unang pagkakataon ang naigawad sa isang 24-anyos na obrero, ngunit sa ikalawang pagkakataon na inulit nito ang kasalanan ay kalaboso na ang kinahantungan nito sa pagha-harvest ng ampalaya na hindi nito tanim sa Tanauan City, Batangas.,Dakong alas-12:00 ng tanghali kamakalawa nang personal na nagtungo sa Tanauan Component Police Station ang biktimang si Lilian Lirio y Fernando, 47-anyos ng Brgy. Balele sa nasabing lungsod kasama ang Lupon ng Barangay, bitbit ang inireklamong suspek na si Berting Damian y Torres.,Napagalaman na nahuli sa akto ang suspek sa pagnanakaw ng ampalaya sa plantation ng biktima, lumalabas din sa imbestigasyon na higit pitong kilo ng nasabing gulay ang walang paalam na pinitas ni Damian na nagkakahalaga ng halos P500.,Ito rin umano ang ikalawang pagkakataon na ginawa ng suspek ang pagnanakaw, na kahit pinatawad sa unang pagkakataon ay nagawa pang ulitin ang maling gawain.",,
Magsisibuyas makikipagdayalogo kay Piñol,," — Umaasa ang mga negosyante ng sibuyas sa Nueva Ecija na makakatulong sa kanilang kalagayan ang magiging pakikipag-usap sa kanila ni Agriculture Secretary Emmanuel Piñol bukas, araw ng Martes.,Masayang ibinalita sa Abante ni Engr. Israel C. Reguyal, chairman ng Local Onion Growers for National Economic Trade Cooperation (LOGNETC) ang nakatakdang pag-uusap makaraan na sila’y manawagan kay Pangulong Rodrigo Duterte ukol sa walang kontrol na pagpasok sa bansa ng mga imported na sibuyas.,Ayon kay Engr. Reguyal kanilang nakumpirma noong Nob. 17 mula sa tanggapan ni Bureau of Plant Industry-OIC Vivencio Mamaril na umabot sa 1,796 import permits ang naaprubahan.,Kaya’t sa 40,000 o 50,000 kilo kada permit kada container van ng imported na sibuyas ay babaha ng imported hanggang anihan sa Abril ng mga lokal na sibuyas.,Idinaing ni Reguyal na bumagsak ang presyo ng lokal na sibuyas sa P35-40 kada kilo, mula sa dating P70-80, na hindi pa mabili, dahil ang imported na sibuyas ay may hala­gang P28 lang kada kilo.",,
"VM sa Maguindanao, tinodas",," — Napatay kahapon ng umaga ang bise alkalde ng bayan ng Datu Saudi Ampatuan sa magulong ­Maguindanao province matapos na ­lusubin ng mga ‘di kila­lang armado ang kanyang bahay.,Hindi pa ­mabatid kung sino ang nasa likod ng pagkakapaslang kay Anwar Sindatuk nito at hindi pa rin nagbibi­gay ng pahayag ang 6th ­Infantry Division at Western Mindanao Command kaugnay sa naganap. Wala rin inilabas na anumang pahayag ang pulisya sa Maguin­danao at Autonomous Region in Muslim Mindanao (ARMM).,Mabilis ding tumakas ang mga salarin at walang umako sa krimen. Si Sindatuk – ang numero ­unong konsehal sa bayan – ay hinirang na bise alkalde matapos na mapatay ng mga parak ang alkaldeng si Samsudin Dimaukom sa isa umanong shootout sa bayan ng Magpet sa North Cotabato.,Ang asawa ­naman ni Dimaukom na si ­Anida – ang bise alkalde ng natu­rang bayan – ang na­ging alkalde ng mapaslang ang asawa nito.,Hindi pa mabatid kung may kinalaman ang pagkakapatay kay Dimaukom sa pagkaka­paslang kay Sindatuk. Agad naman inilibing ng pamilya ang bangkay ni Sindatuk.",,
Bocaue mayor may hirit sa paputok,,"Umapela kahapon si Mayor Joni Villanueva-Tugna ng Bocaue, Bulacan sa Department of Labor and Employment (DOLE) na muling pahintulutan ang paggawa at pagbebenta ng mga paputok at fireworks design partikular sa bayang kanyang nasasakupan na itinuturing na Firecrackers capital ng bansa upang bahagyang makabawi ang mga negosyante ng papu­tok na nadamay sa naganap na magkasunod na pagsabog.,Ayon kay Mayor Tugna, umaapela siya sa DOLE dahil marami sa kanyang mga kababa­yan at kalapit-bayan na umaasa sa lehitimong negosyo at industriya ng paggawa ng paputok ang lubhang naapektuhan dahil ito ay disenteng hanap-buhay at kanilang pinagkakakitaan ngunit namemeligrong mara­ming pamilya ang magutom ngayong kapaskuhan dahil sa kautusan na ipatigil ang pagmamanupaktura at pagbebenta ng paputok.,Nag-ugat ang direktiba ng DOLE matapos ang ikalawang pagsabog ng pabrika ng paputok sa bayan ng Sta. Maria kamakailan kung saan tatlong mag-iina na maghahatid ng pagkain para sa kanilang padre de pamilya na gumagawa ng pailaw ang nasawi at halos lahat ng tindahan ng paputok sa munisipalidad ng Bocaue ang sarado bunga ng pagsunod sa direktibang ito ng DOLE.",,
4 BINULAGTA SA QC,,"Apat na mga kalala­kihan na pawang sangkot umano sa illegal drugs ang bumulagta sa kaso nang pamamaril sa magkakahiwalay na lugar sa Quezon City, kama­kalawa ng gabi.,Unang bumulagta dakong alas-8:14 ng gabi si Gerald Tud y Tapia, 36, ng No. 183 San Juan St., Brgy. Payatas A, ng nasabing lungsod.,Sa imbestigasyon, nang­yari ang insidente sa harap ng isang canteen sa San Juan Bautista St., malapit sa kanto ng Sto Niño St. Brgy. Payatas, nang pagbabarilin ito ng isa sa riding-in-tandem criminals na kapwa nakasuot ng bonnet at helmet.,Ilang minuto lang ang nakalipas ay kasunod namang pinagbabaril hanggang sa mapatay ang biktima na si Jonathan Morillo y Pacho, alyas Tata, 37, ng Sitio Gaya-Gaya, Seminary Road, Project 8, Brgy. Bahay Toro, Quezon City.,Nangyari ang krimen sa kahabaan ng Seminary Road, Sitio Bathala, Brgy. Bahay Toro, ­Project 8, Quezon City.,Samantala, dakong alas-12:22 ng gabi  nang masawi naman ang da­lawa pang drug suspect matapos na kapwa umano manlaban sa mga opera­tiba ng Station Anti-Illegal Drugs-Special Ope­ration Task Group (SAID-SOTG) ng Quezon City Police District (QCPD) na ­magsisilbi lang umano ng search warrant.,Sa ulat ng Quezon City Police District-Criminal Investigation and Detection Unit (QCPD-CIDU), nakilala ang dalawang nasawing suspek na sina Joel Cabasus y Maginta, alyas ‘Joel’, 33; at Ruel Faron y Adolfo, nasa hustong gulang kapwa residente ng Kalamyong St., Brgy. Payatas",,
Party-party sa pagpanaw ni Castro,,"Dumagsa at nagtipun-tipon ang mga ­Cuban-American sa mga kalye ng Miami, United States bilang selebrasyon sa pagkamatay ng Cuban revo­lutionary icon na si ­Fidel Castro.,Sa ulat ng Agence France-Presse, bumusina ang mga kotse, nagtambol ng drums, sumayaw, umiyak at nagwagayway ng bandera ng Cuba ang mga Cuban national na naapektuhan ng komunis­tang rehimen ni Castro.,Karamihan sa mga dumagsa sa kalye ay pawang umalis sa Cuba at nagtungo sa US.,Sinabi ni ­Pablo Aren­cibia, ­77-anyos, gu­ro na umalis sa Cuba dalawang dekada ang ­nakakaraan, malungkot na makitang may nagbubunyi sa pagka­matay ng isang tao ngunit sa nagawa nito, hindi aniya kailanman dapat nabuhay si Castro.,Kumalat din ang mga litrato at video ng nasabing pagtitipon sa iba’t ibang social media sites.,Maliban sa Miami, makikita rin sa Little Havana at Hialeah ang pagsasayaw at pagyayakapan ng mga Cuban refugees.,Samantala, makokon­sidera na pangunahing tirahan ng dalawang mil­yong Cuban nationals ang Miami dahil 70% ito sa kabuuang bilang ng mga residente sa Florida.,Sigaw pa ng ilan na dapat ay matagal nang namatay si Castro dahil sa isa itong mamamatay tao.",,
‘Wag atat sa ‘oust De Lima’! Respetuhin din ang milyong voters niya — Angara,,"Para kay Sen. Juan Edgardo ‘Sonny’ Angara, hindi maaaring basta-basta na lamang tanggalin o patalsikin sa Senado si Sen. Leila de Lima dahil sa mga kontrobersiyang kinasasangkutan nito.,Giit ni Angara, may prosesong dadaanan ito kung kaya’t maaga pa upang husgahan agad ang senadora.,Binanggit pa ng senador ang milyun-milyong Filipino na bomoto kay De Lima na kinakailangan ding respetuhin.,Una nang iginiit ni Kabayan partylist Rep. Harry Roque sa Senado na tanggalin sa pagkasenador si De Lima dahil sa pagkakasangkot umano ng pa­ngalan nito sa transaksyon ng ilegal na droga sa New Bilibid Prisons (NBP).,Samantala, sinabi naman ni Senate majority leader Vicente Sotto na siyang chairman ng ethics committee, maaari nilang talakayin ang isyu ng sinasabing payo diumano ni De Lima kay Ronnie Dayan, driver-bodyguard at self-confessed lover, na magtago at huwag humarap sa congressional hearing.,Oras na mayroong magsampa ng reklamo laban sa senadora patungkol dito, “Wala nang issue ng jurisdiction. Puwede nang pag-usapan namin ‘yun kung makarating sa amin at merong complaint,” ani Sotto.",,
VP Leni ayaw tigilan ng intriga,,"Matapos itsismis na may boyfriend at buntis, ngayon naman ay iniuugnay na rin sa illegal drugs si Vice President Leni Robredo at pinaparatangan ding nagpopondo sa #MarcosBurialProtest na mga pagkilos sa lansangan.,Kahapon ay nagpasa­lamat ang Bise Presidente kay Philippine National Police (PNP) chief Director General Ronald ‘Bato’ dela Rosa dahil sa maagap nitong pagpapasinunga­ling sa kumalat na drug link diumano ni Robredo.,“Ako, nagpapasalamat naman tayo, marami sa aking accusations na nakakatawa na ayoko na patulan. Noong una, may boyfriend, buntis, ngayon linked na sa drugs,” ani Robredo.,“Grabe naman na theory ‘yan, i-link si VP? Sino nag-isip niyan? Grabe naman, napaka-wild na pag-iisip. Napa­kabait na babae ‘yung si VP tapos kasama sa droga? Paano mangyari ‘yan,?” reaksyon ni Dela Rosa.,Ang isa pang nakakatawa ring alegasyon, ayon kay Robredo, ay ang bintang na siya ang nagpopondo sa mga pagkilos sa kalsada para iprotesta ang hero’s burial ni yumaong Pangulong Ferdinand Marcos Sr.,“Nahihirapan nga ako magpondo ng aking election case, ito pa kaya?,” ani Robredo na ang tinutukoy ay ang nilalabanan pa ring election protest ni ex-Sen. Bongbong Marcos.",,
"Shabu lab sa Catanduanes, buking",,"Isang tagong shabu laboratory ang nadiskubre sa inilunsad na joint operation ng Philippine National Police (PNP) Region 5 at Philippine Army sa Virac, Catanduanes.,Sa bisa ng search warrant, sinalakay ng pu­wersa ang nasabing lugar na una nang isinumbong ng isang drug suspek na ang naturang laboratory ang nagsusuplay ng droga sa Tabaco, Albay., Ayon kay Catanduanes Police Provincial Public Safety Company Commander Chief Insp. Charles de Leon, magkatuwang ang pulisya at militar sa nasabing operasyon.,Batay naman sa datos ng mga opisyal ng brgy., Chinese nationals ang nagsasagawa ng operasyon sa nasabing laboratoryo sa Brgy. Palta Small.,Pagdating ng mga awtoridad, hindi puma­yag ang caretaker na si Lorenzo Penera at isang nagngangalang Paulo Uy na mausisa ng Bureau of Fire Protection (BFP) ang naturang pasilidad.,Ipinakita naman ng may-ari na si Angelica Balmadrid ang kontrata na isang Jason Gonzales Uy ang nangungupahan lamang sa kanyang ari-arian.,Samantala, kinumpirma ni Catanduanes Provincial Crime Laboratory Chief Insp. Josephine Clemen na pagawaan nga ng shabu ang natagpuan ng pulisya.,Narekober dito ang ilang mga kemikal at ‘high tech’ na kagamitang kadalasang nakikita sa mga shabu laboratory sa lugar.",,
DRUG DEN MASSACRE,,"Tadtad ng tama ng bala at pawang wala nang buhay nang matagpuan ang anim na magkakaibigan­ sa loob ng isang bahay na hinihinalang drug den matapos pagbabarilin­ ng limang hindi pa nakikila­lang mga salarin sa ­Barangay Pinagbuhatan, Pasig City kahapon ng madaling-araw.,Kinilala ni Senior Supt. Orlando Yebra, hepe ng Pasig City Police, ang mga nasa­wing biktima na sina Ranel Valenzuela, 51, resi­dente ng 338 Narrat  St., Purok Acacia, Brgy. Pinagbuhatan;German Vidal, alyas Jing, 40, ng Esguerra St., Purok Acacia; Anthony Quintana, alyas Tone, 30, taga-Fermin Compound, Barangay Pinagbuhatan; Christian Camungol, alyas Pogpog, 33, taga-Mulawin St.; Johnson Miravales, alyas ‘Buyog’, 26, taga- Narra St.; at Ale­x Hongco, 31, ng Purok ­Gahit, Brgy. Pinagbuhatan­, pawang sa Pasig City.,Ang mga biktima ay namatay noon din sa pinangyarihan ng insidente makaraang magtamo ng maraming tama ng hindi pa mabatid na kalibre ng baril ulo at sa iba’t ibang bahagi ng katawan.,Sa imbestigasyon ni SPO2 Romeo Tanguilan ng Station Investigation Division ng Pasig City Police, dakong alas-12:30 ng madaling-araw nang maganap ang pamamaril sa mga biktima sa bahay ni Valenzuela.,Lumalabas sa report, kasalukuyang nagsasagawa ng pot session ang ­anim na magkakabigan sa bahay ni Valenzuela nang dumating ang limang suspek na pawang­ nakasuot ng bonnet at walang habag na pinagbabaril ang mga biktima.,Nang nakabulagta na ang anim na biktima ay mabilis na tumakas ang mga suspect at agad itong sumakay sa isang taxi na walang plaka.",,
PDU30 ‘DI LIBRE SA EJK PROBE!,,"Napakaraming mga posibilidad at hindi dinidis­kwento ni Ombudsman Conchita Carpio Morales na maisama sa mga iimbestigahan sa extrajudicial killings o EJK pati mismo si Pangulong Rodrigo Duterte kahit pa mayroon itong immunity sa kaso bilang presidente.,Sa kanyang pagdalo sa UP College of Law reunion kamakalawa ng gabi sa Makati City, tinanong ito ukol sa posibilidad na mapasama sa EJK investigation ang Pangulo lalo pa’t sa pananaw ng international community ay inuudyok mismo ng gobyerno ang nangyayaring kaliwa’t kanang pagbulagta sa mga hinihinalang drug personalities.,“We don’t discount any possibility that we’ll spare him or indict him. We are talking about possibilities. There are many possibilities,” tugon ito ni Morales sa tanong.,Paliwanag pa nito, maaari namang magsagawa ng imbestigasyon ang Ombudsman sa isang tao kahit na ito’y may ‘immunity from charges’ sa layunin pa ring alamin kung mayroon itong ginawang misconduct.,Kapag mapapatuna­yan umanong mayroong misconduct, ito na ang gagamitin grounds o basehan para isusulong ang impeachment sa ilalim ng Konstitusyon.,Gayunpaman, nilinaw ni Morales na mag-i-inhibit siya ng mga kasong kinasasangkutan ni Duterte dahil aunt-in-law siya ng anak na babae ng Pangulo na si Davao City Mayor Sara Duterte-Carpio. Napangasawa nito ang pamangkin niyang si Atty. Manases Carpio.,Sa talumpati ni Morales sa naturang reunion, umupak na rin ito laban sa EJK habang inilalarawan ang sitwasyon ngayon ng Pilipinas na diumano’y nasa ‘dark times’ o dumaraan sa madilim na kabanata.,Dahil dito, hinikayat ng Ombudsman ang taumbayan na mabahala imbes na pumalakpak at sumuporta sa nangyayaring mga paglabag sa karapatang pantao.,“When leaders seem to send the message of promoting rather than condemning reprehensible acts that transgress basic human rights, the people ought to be concerned about it, rather than cheering for it either out of sheer ignorance, callous conscience, blind loyalty or jargonized fanaticism,” ayon pa kay Morales.,Kailangan na rin umanong balikan at tingnan ang dalawa sa Ten Commandments na ibinigay mismo ng Diyos sa tao: ang ‘Thou Shall Not Kill’ at ‘Thou Shall Not Steal’.,Pero hindi pinalagpas ni chief presidential legal adviser Salvador Panelo ang mga salitang ito ni Morales dahil tila bulag umano ito kaya hindi nakikita ang grabeng problema ng illegal drugs sa Pilipinas.,“We have 4 million potential killers, rapists, thieves because they are afflicted with drugs. We have, how many surrenderees? Almost a hundred thousand. These surrenderees are the reasons why there have been extrajudicial killings, depicting the incidents as the handiwork of drug syndicates to prevent them from giving authorities information,” tila paalala ni Panelo kay Morales.",,
"Fidel Castro ng Cuba, patay na",," — Pumanaw na sa edad 90-anyos si Cuban President Fidel Castro, kamakalawa ng gabi.,Si Castro, ay isang tanyag na komunistang lider sa kanyang panahon.,Dakong alas-10:29 ng gabi nang ianunsiyo sa telebisyon ang pagpanaw ni Castro ng kanyang kapatid na si President Raul Castro dahil sa iniindang ‘intestinal ailment’.,“At 10:29 in the night, the chief commander of the Cuban revolution, Fidel Castro Ruz, died,” aniya.,Si Castro ay naging sakitin matapos itong tamaan ng intestinal ailment na muntik na niyang ikinamatay noong 2006 at pormal nitong inilipat ang kapangyarihan sa kanyang kapatid makalipas ang dalawang taon.,Ang labi ni Castro ay iki-cremate, alinsunod sa kanyang kahilingan.,Nabatid na may 50 taon na namuno sa Cuba si Castro na pinakamatagal na lider na nagsilbi sa isang estado.",,
‘FREE TRIP’ PA-CHINA?,,"Hindi nagpapetiks-petiks si Department of Education (DepEd) Sec. Leonor Briones sa pagkilos sa kumalat na balitang may libreng biyahe patu­ngong China na ibinigay ang diumano’y isang bidder para sa ilang DepEd inspector.,Agad itong pinaim­bestigahan ng kalihim dahil ayon sa kanya, taliwas umano ito sa kanyang commitment sa ‘transpa­rent at corruption-free’ na pamumuno sa nasabing ahensya.,Matapos ibaba ang memorandum kay DepEd Director for Administrative Service Robert Agustin para kalikutin ang naturang impormasyon, agad ding naisumite ang inisyal na resulta ng pagsisiyasat.,Sa inisyal na report ni Agustin kay Briones, lumilitaw na hindi totoong may ibang sumagot sa naturang China trip ng mga DepEd inspectors kundi ginastusan ito ng kagawaran.,Nabatid na nagtungo sa China ang grupo ng mga education inspector para bisitahin ang production site ng Mutifocus Corp., alinsunod sa termino at kondisyon ng kanyang kontrata sa kagawaran.,Makikita rin umano sa rekord na ang natu­rang biyahe sa China na nangyari noong Pebrero ng taong ito ay awtorisado ni noo’y DepEd Sec. Bro. Armin Luistro.,Ang mga awtorisadong inspectorate team ay kinabibilangan nina Agustin, National Science Teaching Ins­trumentation Center (NSTIC) Director Raul La Rosa, bilang end-user, isang engineer, at isang architect.,Pinabulaanan din ni La Rosa ang malisyosong alegasyon at iginiit na nabago ang kondisyon ng items kaya nagsagawa sila ng stress-test kung saan sinuri ang dimensiyon, konstruksiyon at kalidad ng mga kagamitan ng Math at Science na kanilang sinunod ayon sa technical specifications.",,
Ombudsman gumalaw na sa De Lima drug link,,"Kinumpirma ni Ombudsman Conchita Carpio Morales na inutos na niya ang pagsagawa ng fact-finding investigation kaugnay sa pagkakadawit ni Senator Leila de Lima sa illegal drugs trade sa loob ng New Bilibid Prison (NBP).,“There have been some leads. We’re gi­ving it due course by conducting fact finding,” ayon pa kay Morales sa kanyang pagdalo sa University of the Philippine College of Law alumni homecoming kamakalawa ng gabi.,Kaalinsunod na rin ito sa reklamong isinampa noong Oktubre ni Police Chief Inspector Jovie Espenido, head ng Albuera, Leyte, police, na kung saa’y inakusahan nito ang senadora na tumanggap ng pa­yola mula sa confessed drug lord na si Kerwin Espinosa.,Una nang sinabi ni Morales na wala siyang planong magsagawa ng motu proprio investigation laban sa senadora dahil sa kawalan umano ng malakas na ebidensya o lead laban sa senadora.,Bagama’t mayroon nang inihilerang testimonya ng ilang saksing humarap sa sunud-sunod na pagdinig ng Kamara laban kay De Lima at sa sinasabing drug connection nito sa Bilibid ilang legal observers naman ang nagsabi na hindi nagtutugma-tugma ang mismong mga testimonya ng mga ipinatawag na testigo.",,
"Ramos-Marcoses deal, pribado ‘yan! — PDU30",,"Pribadong kontrata lamang, ayon kay Pangulong Rodrigo Duterte, ang inilulutang ni dating Pa­ngulong Fidel V. Ramos na kanyang kasunduang pinasok sa pamilya Marcos hinggil sa paglilibing sa dating Pangulong Ferdinand Marcos sa Ilocos Norte.,“Eh sa’ang document, it was a political action by the people. Ang problema, walang nakalagay diyan… for them to rea­lize na iyong panahon ni (ex-Pres. Fidel) Ramos, idadala niya iyong usapan ng pamilya pati siya noong presidente. That is a private contract between a former president who was deposed and died thereafter and the President. But is that a simple contract between them?,” anang Pangulo hinggil sa opinyon ni dating Pangulong Ramos sa ginawang paglibing kay Marcos sa Libingan ng mga Bayani (LNMB).,Sinabi pa ni Pangulong Duterte na hindi naman batas ang sinasabing kasunduan kaya hinding-hindi na kailangang ­ipatupad.,Hinggil naman sa binitiwang pahayag kamakalawa ni Ombudsman Conchita Carpio-Morales na tila mayroong pagtatangka na i-rewrite o baguhin ang kasaysayan ng Pilipinas sa ginawang paglilibing kay yumaong Pangulong Ferdinand Marcos sa LNMB, sinabi ni chief presidential legal adviser Salvador Panelo na walang binabago sa kasaysayan ng Pilipinas dahil inilibing umano si Marcos sa LNMB.",,
Dalaga binoga nang malapitan,,"Patay ang isang 23-anyos na dalaga matapos barilin nang mala­pitan ng hindi nakikila­lang suspek, kamakalawa ng gabi sa Port Area, Maynila.,Namatay noon din ang biktimang si Julie Ann Sebastian, residente ng No. 401 B. ­Interior 37, Perla St. Tondo, Maynila base sa barangay identification card na nakuha sa kanya.,Sa imbestigasyon ni PO2 Charles Licyayo, ng Manila Police District-homicide section, naganap ang pamamaril dakong alas-9:37 ng gabi nang malapitang ­barilin ng ‘di kilalang suspek ang biktimang si Julie Anne Sebastian, 23, sa kahabaan ng 12th St., sa Port Area.,Nakarinig umano ng putok ng baril si B­arangay. Ex-O R­odolfo Trono, 70, resi­dente ng 12th St., Brgy. 650, Zone 68, Port Area at nang kanyang tingnan ay nadiskubre ang bangkay.,Patuloy namang ina­alam ng pulisya ang posibleng pagkakilanlan ng suspek at motibo sa pagpaslang sa biktima.",,
"E-power support, tumatabang — Poe",,"Ngayon pa lamang ay tumatabang na ang suporta sa pagkakaloob ng ‘emergency power’ kay Pangulong Rodrigo Duterte para maresolba ang epic problem ng trapiko sa Metro Manila at iba pang key cities sa bansa at kung mabibigong maipaliwanag ‘with details’ kung paano gagastusin ang P8 trilyong budget na inilalaan dito ay hindi malayong tuluyan na itong tablahin.,Ito ang inamin ni Sen. Grace Poe, chairperson ng Senate committee on public services na dumidinig sa panukalang emergency power.,Ayon kay Poe, malamig na ang suporta ng marami sa panukala dahil sa laki ng pondong inilaan para dito.,Hanggang ngayon ay naghihintay umano ng klarong kwenta ang Senado kung saan-saan at paano gugugulin ang P8 trilyon dahil hindi pa rin maipaliwanag nang mabuti ng mga concerned agencies, partikular ang Department of Transportation (DOTr), ang pagdadalhan ng pera.,Hindi pa umano kuntento ang marami sa paliwanag ng ahensya hinggil sa implementasyon ng mga inilaang proyekto kaya naman nag-aatrasan at lumalamig na ang suporta ng marami sa panukala.,“Malamig na ang supporta dahil sa trilyon ang gagastusin, tapos hindi pa talaga maipaliwanag, paano ang implementasyon nito?,” ayon kay Poe.,Sinabi pa ng senadora na gustuhin man nilang bilisan ang pagpapatibay ng panukala ngunit mahirap naman na sa bandang huli ay pagsisisihan ito at ang apektado rin ay ang publiko.,Kailangan umano nilang tiyaking mapag-aralan ito nang mabuti.,Una na ring sinabi ni Poe, na sa laki ng pondong inalaan para sa proposed emergency power ay kailangan masigurong hindi ito manakaw at mapunta lamang sa bulsa ng tiwaling indibidwal.,“We have to be careful. Because they want to spend eight trillion pesos, can you imagine how much money that is? We will give it but we need to put safeguards para hindi tayo pwedeng pagnakawan,” ayon kay Poe.,Sa mga naunang pahayag, sinabi ni Poe na target ng Senado na maibigay ang emergency power bago mag-Pasko.",,
NATIONWIDE PROTEST!,,"Kahit ang maghapong ulan sa halos apat na sulok ng Pilipinas ay hindi nakahadlang sa paglabas sa kalsada ng mga kababaihan, mga kabataan, estudyante, propesyunal, manggagawa, mga pari at madre, magsasaka, mangingisda, ng mga mahihirap na taga-lungsod at mangilan-ngilang matatanda na sumasariwa sa lupit ng Martial Law. Lahat ay sumisigaw: #MarcosNOTaHero at ang gusto nilang mangyari ay alisin sa Libingan ng mga Bayani (LNMB) ang mga labi nito.,Ang mga netizens sa iba’t ibang probinsya ay nag-tweet ng mga pocket rallies sa gitna ng ulan. Ang #BlackFriday protests kahapon na dapat sana ay magtatagpu-tagpo sa Luneta ay nagmistulang mga pocket rallies din ng mga estudyante sa kahabaan ng Katipunan Ave. kung saan nagkapit-bisig ang mga taga-Miriam College, Ateneo de Manila at University of the Philippines (UP); humilera rin sa España Blvd. ang mga University of Santo Tomas (UST) bago nagmartsa pa-Mendiola kung saan sila sinalubong ng malaking bulto ng U-Belt protesters mula sa University of the East (UE), Far Eastern University (FEU), San Sebastian College (SSC). Dumayo rin dito ang mga protesters mula sa De La Salle University (DLSU), St. Scholastica’s College, College of St. Benilde at UP-Manila.,Ang Adamson University at Polytechnic University of the Philippines (PUP), nagsipag-walkout sa klase para makilahok sa #NoToMarcosBurial.,Naniniwala si Vice President Leni Robredo na unang bugso pa lamang ang nationwide protests kahapon at tiyak na masusundan pa ng mas maiinit na pagkilos.,Si Ifugao Rep. Teddy Baguilat, napapahi­ling na sana ay hindi na ulanin ang isa pang petsa ng protesta sa susunod na linggo (Nobyembre 30, Miyerkules). Tiyak umanong mas marami ang sasali sa pagkilos na ito dahil deklaradong walang pasok bilang selebrasyon ng Bonifacio Day, lalo na kung maganda ang panahon.,Namula rin ang bawat pagtitipon kahapon sa pagbaha sa kalsada ng mga militanteng grupo na labis ang pagkadismaya sa diumano’y pagiging ‘tuta’ ni Pangulong Rodrigo Duterte sa mga Marcos.,“No change will come under the Duterte regime if it continue to lavish praise on the Marcoses and persist in looking up to the dead dictator’s fascist ways as role model,”  anang grupong Anakbayan.,Pero si Pangulong Duterte, walang paglambot sa usapin at sinabing, “Marcos’ burial at the Libingan ng mga Bayani is a matter of law,” habang sinasabing malata ang sinuman na magprotesta laban dito at hindi niya ito susupilin.",,
Mag-live in dinakma sa pang-uumit sa mall,,"Buking ang iligal na gawain ng isang mag-live in na ‘partners in crime’ matapos silang ­arestuhin ng isang guwardiya ng isang kilalang mall dahil sa tangkang pang-­uumit ng 8 pirasong powerbanks sa isang boutique, kamakalawa ng hapon sa Sta. Cruz, Maynila.,Sinampahan ng kasong theft (shoplifting) ang mga suspek na sina Myla Mangayao, 38, at live-in partner nitong si Nino Francis Chan, 39, kapwa residente ng 1503 M. Hizon Street, sa Sta. Cruz.,Ayon kay P Supt. Santiago Pascual III, station commander ng Manila Police District (MPD)-Station 3 (Sta. Cruz), nabatid na dakong alas-­kuwatro ng hapon nang madakip ng civilian guard na si Louis Habejan, 33, na nakatalaga sa SM San Lazaro branch, ang mga suspek dahil sa pagtangay­ ng walong pirasong ­powerbanks, na nagkakahalaga ng P6,792. ­",,
Simbahan mas interesado sa EJK,,"Umaasa si Manila Auxiliary Bishop Broderick Pabillo, chairman ng CBCP – Episcopal Commission on the Laity, na tunay na mabibigyang kasagutan ng mga isinasagawang imbestigasyon ang dahilan ng pagkamatay ni Albuera, Leyte Mayor Rolando Espinosa Sr. na itinuturing na isa sa extrajudicial killing cases sa ‘war on drugs’ ng pamahalaang Duterte.,Para sa Simbahan, mas malaking isyu ang EJK kaysa pagkalkal ng mga kongresista sa personal na buhay ni Sen. Leila de Lima na tinawag pa ni Fr. Ranhillo Aquino, Dean ng San Beda College Graduate School of Law, na mala-telenobela.",,
50 manok na panabong ninakaw,," — Naglahong parang bula ang 50 panabong na manok pati na ang mga helper sa isang farm sa Paguraper dito kaya hinala ng may-ari ay mismong ang mga katulong nito ang nagnakaw sa mga alagang hayop.,Ayon kay Venerando Ulit, caretaker ng natu­rang farm, nakita pa umano nito ang isang wrangler owner type jeep na nakaparada malapit sa gate ng naturang farm at inakalang ito ay pagmamay-ari lamang ng bisita ng mga helper na sina Arnel Ca­yabyab, John John Mendoza, Ceasar Cayabyab at Joseph Manangan, kapwa mga taga-Malasiqui, Pangasinan.,Ngunit nang bisitahin nito ang farm ay nagimbal nang makitang wala na sa farm ang mga helper gayundin ang 50 manok na panabong na kanilang inaalagaan.,Pagmamay-ari umano ng magkapatid na Charles at George Manzano ng San Julian, Vigan City ang mga inaalagaang manok.,Iniimbestigahan na ng mga awtoridad ang nangyari at matibay ang paniniwalang ang mga helper mismo ng naturang farm ang mga suspek sa naturang insidente.",,
2 tulak sa BADAC list itinumba,,"Dalawang lalaki na kapwa nasa listahan ng Barangay Anti-Drug Abuse Council (BADAC) ang napatay makaraang habulin at pagbabarilin ng armadong riding-in-tandem sa Brgy. Ibayo, Marilao, Bulacan kamakalawa.,Kinilala ng pulisya ang mga biktima ng extra-judicial killing na sina Joel Villanueva ng Brgy. Patubig at kaibi­gang si Jeorge Jaime Pere­llo ng Brgy. Poblacion, kapwa sa Marilao na kapwa napatay sa lugar ng pamamaril dahil sa tama ng bala sa kanilang katawan habang tumakas ang mga suspek na ri­ding-in-tandem.,Pasado alas-11:00 ng gabi nang maganap ang insidente makaraang habulin ng armadong riding-in-tandem ang mga biktimang sina Villa­nueva at Perello na lulan ng traysikel at pagdating sa ibabaw ng tulay sakop ng Brgy. Ibayo, Marilao ay dito na pinagbabaril ang dalawang biktima na ikinasawi ng mga ito.,Nang matiyak na patay na ang kanilang pakay ay mabilis na tumakas ang mga suspek patungong Mac-Arthur Highway.",,
Buffalo Dairy Capital target ng NE,," — Tatangkain sa taong ito ng lalawigan ng Nueva Ecija na makuha ang korona bilang ‘Buffalo Dairy Capital ng Pilipinas’.,Ito ay ayon kay Acting Executive Director ng Philippine Carabao Center (PCC) Arnel del Barrio.,Sa paliwanag ni Del Barrio, kakayanin nga­yong taon na maabot ng lalawigan ang 1.5 milyong litro na produksyon sa gatas ng kalabaw at susubuking abutin ang 2 milyong litro sa susunod na dalawang taon.,Batay sa tala ng PCC simula taong 2013 hanggang 2015 ay nasa 7.2 milyong litrong gatas ng kalabaw ang kabuuang produksyon sa buong bansa at halos 28% ang mula sa Nueva Ecija.,Ani Del Barrio na mandato ng PCC na mapanati­ling sapat ang suplay ng gatas ng kalabaw sa bansa at ipagpatuloy ang tulong sa mga lokal na magsasaka.",,
"Tren vs tren, 44 patay",,"Nasawi ang may 44 katao, habang 82 naman ang sugatan  matapos na magbanggaan ang dalawang tren at masunog sa isang liblib na rehiyon sa Hilagang Iran.,Ayon sa pahayag ni Provincial governor Mohammad Reza Khabbaz na naganap ang banggaan ng tren sa Semnan province sa main line sa pagitan ng Tehran at ikalawang siyudad ng Mashhad, Iran.,Nabatid na binangga umano sa likuran ng isang coach ang isa pang tren dakong alas-7:50 ng umaga.,Idineklara naman ng mga awtoridad na ‘human error’ ang nangyari sa naganap na aksidente sa nabanggang tren kaya ito tumigil at nabangga sa likuran ng isa pang coach.,Kinuha ng helicopter ang mga nasugatan at isinugod sa mga pagamutan.",,
"House probe, harassment na! — VP Leni, solons",,"Tumanggap ng ma­tinding batikos mula kay Vice President Leni Robredo, sa ilang babaeng senador at maging sa ilang lalaking kongresista ang walang katuturang pagkalikot ng congressional inquiry sa testimonya ni Ronnie Dayan kamakalawa na tumutok sa relasyon nito kay Sen. Leila de Lima.,“Sa tingin ko, oo. It is a form of harassment kung susundan natin ang mga tanong. Wala talaga siyang relevance sa investigation na kino-conduct,” pahayag ni Robredo.,Sinabi pa ni Robredo, “Iyong klase kasi ng mga tanong, talagang bordering on malicious. Ang sabi ko nga, slut shaming, na wala namang lugar sa institusyon na ganoon.”,Hindi naman mapaniwalaan ni Sen. Grace Poe na itutuon sa ‘kalaswaan’ ang imbestigasyon. “During a Congressional investigation, a lot of the questions were geared towards voyeurism–national voyeurism as opposed to ‘in aid of legislation.’ And this is quite upsetting. We understand that a lot of things have to be investigated but I think that the details of certain personal affairs should not have been discussed,” ayon kay Poe.,Sexual harassment naman ang ginamit na termino ni Sen. Risa Hontiveros sa inasal ng mga kongresista.,“It is not surprising that there is a surge in the number of sexual harassment cases against our women both online and off. The dishonorable behavior of our lawmakers has reinforced this despicable culture since the beginning of these investigations,” anang senadora.,Kahit ang mismong miyembro ng Kamara na si Ifugao Rep. Teddy Baguilat ay napailing sa diskarte ng kanyang mga kabaro. “It’s simple. The whole intent of the hearing is to picture De Lima as an adulterer and lothario so she’s already guilty even with weak evidence,” anang LP solon.,Ikinalungkot din ng Simbahang Katolika ang nangyayaring imbestigasyon sa Kamara dahil malinaw na pambababoy na sa personal na buhay ng isang indibidwal gamit ang taxpayers money at ang kagalang-galang dapat na kapulungan.",,
Abnormal na buhos ng ulan sa CALABARZON,,"Nakataas ang heavy rainfall warning sa tatlong lalawigan sa Region 4-A (CALABARZON), ayon sa Philippine Atmospheric Geophysical and Astrono­mical Services Administration (PAGASA).,Sa abiso ng weather bureau, alas-nuebe ng umaga nang itaas ang yellow warning level sa Quezon, Bata­ngas at Laguna. Ibig sabihin ng yellow warning le­vel, nakataas ang babala ng abnormal na ulan ang posibleng bumuhos na katumbas ng isang buwan na ulan.,Binalaan din ng weather bureau ang mga residente na nakatira sa mabababang lugar sa tatlong lalawigan na maging maingat sa posibleng pagbaha at landslides.,Maaapektuhan din ng mahina hanggang sa may kalakasang pag-ulan ang Metro Manila, Pampanga, Bataan, Cavite, Rizal at Bulacan.,Itinaas din ang yellow rainfall warning sa mga lalawigan ng Capiz, Iloilo, Aklan, Antique, Guimaras at Negros Occidental.,Makakaranas din ng moderate hanggang sa may kalakasang pag-ulan ang Catanduanes.",,
Dayan hinatid na sa safe house,,"Naihatid na sa kanyang safe house ang da­ting driver-lover ni Se­nator Leila de Lima na si Ronnie Dayan, sa Pangasinan.,Sa isang ­panayam, sinabi ni ­Pangasinan Police Provincial Office (PPO) Director  Sr. Supt. Ronald Lee, alas-dos ng madaling-araw nang lisanin ni Dayan ang compound ng Pangasinan PPO kung saan inihatid ito sa kanyang safe house kasama ang kanyang pamilya.,Kaugnay nito, wala namang sinabing ibang detalye si Lee kung saan partikular na mananatili si Dayan dahil na rin sa ­banta sa seguridad nito.,Matatandaan, pasado alas-10 ng gabi nang ­dumating si Dayan sa pangangalaga ng Pangasinan Police pagkatapos nitong dumalo sa House inquiry kamaka­lawa hinggil sa New Bilibid Prison (NBP) ­illegal drug trade.,Agad ring isinailalim sa medical checkup si Dayan pagdating nito sa nasabing lugar.,Una na ring ­nabatid mula mismo kay ­Philippine National Police (PNP) chief Director General Ronald ‘Bato’ dela Rosa na ­bibigyan ng PNP ng 24 hours security ang lugar kung saan mananatili si ­Dayan.",,
ASG operation pinaigting,,"Mas lalo pang nagiging epektibo ang ginagawang operasyon ng militar kontra mga bandidong Abu Say­yaf Group (ASG) matapos ang sunud-sunod na pagsuko ng mga bandido at pagbaba ng insidente kidnapping. Ito ang ipinagmalaking pahayag ni Armed Forces of the Philippine (AFP) chief of staff General Ricardo Visaya, na nagsabing itinuturing itong epektibo dahil ito ang kauna-unahang pagkakataon sa kasaysayan nang sumusuko ang mga miyembro ng ASG nang sabay-sabay.,“I would like to tell you that the situation in Mindanao, particularly in Basilan and Jolo is getting better and this only the first time in the history of Armed Forces that a mass surrender of ASG (around 20 bri­gands) took place,” wika ni Visaya.,Sinabi ng opisyal na magtutungo siya sa Basilan at Jolo sa unang linggo ng buwan ng Disyembre para gabayan ang mga tropa ng pamahalaan para mai-turn over nya ang pamunuan.",,
"Mastermind sa NPO printing scam, tinatalupan",,"Palaisipan hindi lamang sa National Printing Office (NPO) kundi pati sa Malacañang ang pagkakabunyag sa pagpunit diumano sa ‘work order’ na nakakuha ng P74 milyong kontrata sa pag-iimprenta ng contribution forms ng Social Security System (SSS).,Isa umanong NPO employee ang tahasang nagpunit umano sa ‘work order  envelop no. 08-2016-3877’ ng Western Visayas Printing Corporation (WVPC) na mahalagang ebidensiya para patunayang nauna silang inisyuhan ng kontrata bago isyuhan ng kontrata ang tatlo ibang pang security printers.,Sinasabing isang Marlyn ang inutusan ng isang alyas Ruben na ‘tao’ ng isang NPO official ang pagmaniobra sa ebidensya.,Lingid sa kanilang kaalaman ay may received copy ang WVPC kaya kahit walang maipakitang kopya ang NPO ay may maipapakitang ebidensya ang nasabing printer na siya ng tunay na nakakuha ng unang kontrata.",,
SANGGOL INABANDONA SA NAIA,,"Isang tatlong buwan na sanggol na lalaki ang iniwan ng kanyang ina sa may well-whisher area­ ng Ninoy Aquino International Airport (NAIA) Terminal 1 kahapon ng umaga.,Ayon kay Lt. Nestor Dugan, officer on duty ng Airport Police Department (APD) habang naglalakad siya sa may well-wishers area ng NAIA -Terminal 1, isang nag­ngangalang Myrna Bonaobra na may kargang sanggol ang lumapit sa kanya at sinabing mayroon isang ina ang  nakiusap sa kanya na kung pwede iiwan muna ang kanyang baby dahil mayroon lang siyang kakausaping tao.,Sinabi ni Bonaobra na hinabilin sa kanya ang sanggol na may kasamang supot na may lamang kaunting damit at pasaporte ng bata at bote ng gatas at ibinigay din ang cellphone numbers ng babae na kung sakaling umiyak ang bata para tawagan siya.,Sa isinagawang pagsiyasat ng APD, nabatid na ang mag-ina ay galing sa Aman, Jordan lulan ng Etihad Airlines flight EY 428 na dumating ng alas-11:00 kamakalawa ng gabi.,Sa pamamagitan ng pasaporte ng sanggol ay nakilalang si Ahsan Lastima na ipinanganak noong Agosto 30, 2016 at ang ina nitong si Vilma Pacilbas Lastima, tubong Maco, Davao.,Sinabi ni Bonaobra na nasa NAIA siya dahil mayroon siyang sasalubungin na kaibigan at nag-aabang sa may Jollibee ng well-wishers ­area nang lapitan siya ng ina ng bata.,Idinagdag pa nito na sakaling hindi na balikan ng kanyang ina ang sanggol, kukupkupin niya ito.",,
EJK matutuldukan ‘pag winalis ang ‘narco’ cops,,"Naniniwala si Albay Rep. Edcel Lagman na matatapos ang extrajudicial killings (EJK) sa pinaghihinalaang drug pushers at drug users kung mawawala ang mga ‘narco’ cops sa loob ng Philippine National Police (PNP).,Ito ay matapos lumabas sa imbestigasyon ng Senado sa pagkamatay ni Albuera, Leyte Mayor Rolando Espinosa Sr., na ang mga pulis ang nagpalala sa droga sa Leyte  dahil sa kanilang pakinabang sa drug lord na si Kerwin Espinosa.,“If the conspiring police officials and personnel are exorcised and prosecuted with clarity, then the extrajudicial killings of suspected drug dealers and users will end,” ani Lagman.,Ayon sa mambabatas, lalong lumakas ang kanilang hinala na sadyang pinapatay ang mga pinaghihinalaang drug pushers at user upang hindi na makapagsalita ang mga ito laban sa mga pulis na siyang dahilan kung bakit dumami ang mga gumagamit ng droga sa bansa.,Dahil dito, dapat umanong i-exorcise ang mga pulis na ito upang maalis ang demonyo sa kanilang katawan at panagutin sa kanilang mga kasalanan at kapag nagawa umano ito ay matatapos na ang patuloy na pagpatay sa mga maliliit na drug pushers at drug addict.,Samantala, aminado si PNP chief Director Gene­ral Ronald dela Rosa na nagsasagawa na siya ng internal cleansing sa pambansang kapulisan ngunit kung bibigyan niya ito ng grado ay 6/10 lamang ang maibibigay niya. Malaki pa aniya ang kailangang trabahuhin bago tuluyang mawala ang mga tiwaling pulis sa kanilang hanay.",,
"Motorsiklo nadulas, 3 sakay nadale",,"Patay ang 15-anyos na dalagita habang nasa malubhang kalagayan naman ang dalawang iba pa na pawang mga teenagers, matapos na mag-slide ang sinasakyan nilang motorsiklo kahapon ng mada­ling-araw sa Ocampo, Camarines Sur.,Kinilala ang ­nasa­wing biktima na si Violeta Cipiniano, 15, habang patuloy pang inoobserbahan sa ospital ang dalawa nitong kasamahan na sina Francisco Delos Santos, 16, at ang ­kapatid ng nasawi na si John Paul Cipiniano, 17, drayber ng motorsiklo, pawang re­sidente ng Sitio Lidong, Brgy. Hibago ng nabatid na bayan.,Sa ulat ng Ocampo Police na ipinadala sa Police Regional Office (PRO) 5 sa Camp Simeon Ola, naganap ang insidente dakong alas-3:30 ng mada­ling-araw sa kahabaan ng Brgy. San Francisco ng bayang ito kung saan pauwi na sana ang mga biktima sakay ng isang motorsiklo, nang pagdating sa pakurbang parte ng kalsada ay nag-slide ang motorsiklo dahil sa patuloy na pag-ulan.",,
Serial liar! Manalamin nga kayo!,,"Tinawag ni House Speaker Pantaleon ‘Bebot’ Alvarez na “serial liar” si Sen. Leila de Lima dahil kahit marami na umanong nagsasabing nakinabang siya sa illegal drug trade ay patuloy niya itong pinasisinungalingan.,Agad naman siyang sinagot ni De Lima ng, “Ang sa akin lang,  bago pa man magsalita si Ginoong Alvarez, at ang mga kagaya niya sa Kamara at sa sangay ng Ehekutibo, subukan muna nilang humarap sa salamin, at makikita nila kung sino ang bastos, walang galang sa kababaihan, at tunay na mga sinungaling.”,Ginawa ni Alvarez ang nasabing pahayag matapos mapanood ang Senate probe ukol sa pagkamatay ni Albuera, Leyte Mayor Rolando Espinosa Sr. “At bilib nga din ako kay Sen. De Lima… I think she is really a serial liar,”ani Alvarez.",,
HINDI KO NA S’YA LOVE!,,"Wagas, dalisay at tapat! Ganito inila­rawan ni Ronnie Dayan ang pag-ibig niya kay Sen. Leila de Lima pero hindi umano ito nasuklian ng dating kalihim ng Department of Justice (DOJ) kaya ngayon ay hindi na niya ito ‘love’.,Sa pagtatanong ni House deputy speaker Fred Castro, napaamin nito si Dayan na minahal nito at pag-ibig ang naramdaman nito kay De Lima sa loob ng pitong taong relasyon nilang dalawa.,“Parang ganun, Sir,” sagot ni Dayan nang tanungin ni Castro kung wagas, dalisay at tapat ang pag-ibig nito kay De Lima subalit dahil hindi umano nasuklian ng wagas din na pag-ibig ay kaya nitong ipagkanulo ang dating amo.,“Depende sa situwasyon dahil nga po ‘yung pag-ibig ko wagas ay hindi niya sinuklian ng wagas din na pag-ibig… alang-alang sa batas kaya kong ipagkanulo, alang-alang sa katotohanan,” ani Dayan.,Nang tanungin ng iba pang mambabatas kung mahal pa rin niya hanggang ngayon si De Lima ay walang gatol na sumagot si Dayan na, “wala na po ‘yung love na ‘yun.”,Sa kanyang affidavit, sinabi ni Dayan na una siyang nagtrabaho kay De Lima bilang driver/bodyguard noong 2007 kung saan practicing lawyer at matapos ang dalawa hanggang tatlong buwan ay nagsimula na umano ang kanilang relasyon.,“Alam po ng pangalawang anak ni Ma’am ang aming relasyon. Alam din po ni Ma’am na may asawa po ako ng mga panahong iyon. Kasal na po ako since 1991 noong ako ay nag-apply bilang driver-security ni Ma’am sa kanyang law office,” ani Dayan.,Subalit bago umano pumasok ang 2016 ay nagkalabuan umano sina Dayan at De Lima.,“Kesyo hindi na daw kami masaya sa pagsasama namin. Lagi kasing bangayan at laging nag-aaway. Kaya nu’ng naba­litaan ko na ‘yung isang hagad niya na ang pangalan ay Warren Cristobal, ang bagong boyfriend niya, parang nasampal ko s’ya ng bahagya si Ma’am,” ani Dayan.,“Sabi ko… ‘uubusin mo yata kaming mga security mo ah?’,” dagdag pa ni Dayan.",,
"Half truth, half lie! — De Lima",,"Hindi nakumbinsi ni Ronnie Dayan ang ilang mambabatas sa kanyang testimonya laban sa da­ting amo na si Sen. Leila de Lima matapos gisahin ito at sinubok ang kanyang kredibilidad sa pagdinig kahapon ng House committee on justice.,“Sa akin lang, parang there was a really big difference, mayroong problema sa testimony mo na somehow, I was thinking probably, half truth ang sinabi mo. Kalahati ang totoo, kalahati ang hindi,” deklarasyon ni Cagayan de Oro City Rep. Maximo Rodriguez matapos gisahin si Dayan.,Ginawa ni Rodriguez ang pahayag matapos hindi makumbinsi na hindi binubuksan ni Dayan ang envelop o supot na inaabot ni Kerwin Espinosa sa kanya para kay De Lima.,Ayon kay Rodriguez, bilang security officers, standard operation procedure o SOP na, lahat ng mga bagay sa kanilang amo ay binubuksan para masiguro na hindi ito bomba.,“Hindi ako naniniwala na hindi mo binuksan, I think you opened it and saw the money,” ayon pa kay Rodriguez matapos igiit ni Dayan na hindi ito nakakakita ng pera mula nang magtrabaho kay De Lima.,Naniniwala rin si Rodriguez na nagsisinu­ngaling si Dayan dahil tanging si dating Bureau of Correction director Rafael Ramos ang kilala niya sa paligid ng Department of Justice (DOJ) at hindi kilala ang mga high profile inmates sa New Bilibid Prison (NBP).,Maliban dito, ayaw maniwala ng mambabatas na nangyari ang abutan ng pera mula kay Espinosa noong taong 2014 gayung iginigiit ng drug lord na nangyari ang pagbibigay nito ng pera noong 2015.,“Think twice when you go home, have a consensus search on your soul that you have done better, much better on what we expect in this hearing. Sana maliwanagan ka mamayang gabi, mag-aral ka saka magdasal ka na sana ang sinasabi mo sa amin eh totoo,” ani Rodriguez.",,
Fish pen sa Laguna ipagigiba ni Duterte,,"Desidido si Pangulong Rodrigo Duterte na sagasaan ang mga lokal na opisyal ng gobyerno na naghahari sa fish pen operation sa Laguna.,Binigyang-diin ng Pangulo na kung hindi makikipagtulungan ang mga nagmamando ay aatasan nito ang militar para ipagiba ang mga fish pen.,“You make arrangements with the DENR. Limit your area, you can fence it. But you have to give the bigger share to the so many fisher folks. I’m directing the… kasi itong, under ito ng authority. If you cannot do the job, by the se­cond week of December, I will order the military to destroy it and this time no more arrangement of ano ang kaila­ngan ninyo, what will be your area. Because you are depri­ving them and everybody of the need, not even to live at this time but to ­survive. Kung sabihin na… they’re li­ving — Even to survive ang pagkain,” paha­yag ng ­Pangulo ­nitong Huwebes.,Kung hindi umano ta­talima at liliitan, ay sisi­rain ng Pangulo ang mga fish pens.",,
2 rookie cop sibak,,"Sinibak ni Philippine National Police (PNP) Chief Director General Ronald dela Rosa ang dalawang rookie policemen mula sa Pasig City Police dahil umano sa pagpapakita ng kaduwagan sa nirespondehang insidente ng pamamaril sa nasabing lungsod noong Nobyembre 11.,Agad na itinalaga ang dalawang pulis na sina PO1 Herminio Manalastas at PO1 Jayson Riego, sa PNP-Special Action Force (SAF) simula pa Nobyembre 24 base sa inilabas na kautusan mula sa PNP Directorate for Personnel and Records Management (DPRM).,Ayon kay PNP Spokesperson, Sr. Supt. Dionardo Carlos, ang dalawang pulis ay inirekomendang sumailalim sa PNP-SAF Commando Training, na kinapapalooban ng law enforcement at military operations course.",,
"6 Pinay, 1 trafficker timbog sa NAIA",,"Nasabat ng mga tauhan ng Bureau of Immigration (BI) ang pitong indibiduwal kabilang ang anim na kababaihan at isang hinihinalang mi­yembro ng human trafficking sa Ninoy Aquino International Airport (NAIA) kamakailan.,Ayon kay BI Commissioner Jaime Morente, ang nasabing mga Pinay ay nagkunwang mga turista na magtutu­ngo sa Dubai subalit nang siyasatin ay natuklasang magtatrabaho ang mga ito sa nasabing bansa bilang mga domestic hel­pers (DH).,Base sa imbestigasyon, naharang ng mga tauhan ng immigration personnels ang mga biktima at ang suspek sa NAIA Terminal 2 bago pa makasakay ang mga ito sa Philippine Airlines patunong Hong Kong noong nakalipas na Nobyembre 18.,Nang isailalim sa interogasyon ay itinuro ng mga biktima ang suspek na nagsasayos ng United Arab Emirates (UAE) visas ng mga ito.,Itinago ng BI ang pagkakakilanlan sa mga biktima dahil sa ipinagbabawal sa anti-trafficking law na tukuyin ang pagkatao ng mga ito.,Sa pagsisiyasat pa ng BI, natuklasang minsan na ring naharang o na-offload ang nasabing mga Pinay ng immigration officers sa NAIA kung saan inamin ng mga ito na magtatrabaho sa ibang bansa kahit walang hawak na overseas employment certificates (OEC) mula sa Philippine Overseas Employment Administration (POEA).,Ang suspek at ang mga biktima ay dinala sa Inter-Agency Council Against Trafficking (IACAT).",,
Black Friday protest binuhusan ng pulis,,"Handa na ang ipakakalat na 300 kasapi ng Civil Disturbance Unit ng PNP sa paligid ng Luneta para sa pagtiyak sa mapayapang #BlackFriday protest ng mga anti-Marcos group ngayong araw.,Una rito, plantsado na ang ikakasang #BlackFriday protest ng mga anti-Marcos group bilang pagpapakita ng kanilang pagkontra sa paglilibing sa Libingan ng mga Ba­yani (LNMB) kay dating Pangulong Ferdinand E. Marcos Sr.,Iba’t ibang grupo na pawang mga anti-Marcos ang magtitipun-tipon sa Quirino Grandstand sa Luneta, Maynila ganap na alas-kuwatro ng hapon na susundan ng mga inihandang programa.,Ang Southern Police District (SPD) naman, nag­posisyon ng 400 pulis upang magpanatili ng kaayusan at kapayapaan sa kilos protesta ngayong araw na hindi dinidis­kwento na puwedeng u­ma­bot sa LNMB sa Taguig City.",,
Marijuana sa paso,,"Inaresto ng mga tauhan ng Manila Police District (MPD)-Police Station 1 ang mag-ama matapos na mahuling inilalabas ang tanim na marijuana na nasa paso sa kanilang bahay kamakalawa ng hatinggabi ­sa Tondo, Maynila.,Nakatakdang sampahan ng kasong paglabag sa Sec. 11 illegal possession of da­ngerous drug sa ilalim Repu­blic Act 9165 ang mag-amang sina  Robert, 46; at John Kenneth Taraya, 21, kapwa residente ng 2170 Infanta St. Balut, Tondo, Maynila.,Ayon kay PSupt. Robert Domingo, hepe ng MPD-PS1, nagsasagawa umano ang kanyang mga tauhan ng anti-criminality campaign sa pangunguna ni PSInsp. Monico Allado ng Smokey Mountain Police Community Precinct nang maaktuhan nilang inilalabas ni Kenneth ang isang paso may tanim ng mga dahon ng marijuana.,Nang sitahin, nakunan din ang mag-ama ng limang heat sealed ng mga pinatuyong dahon ng marijuana dahilan para dalhin sila sa presinto.",,
17 nalambat sa illegal quarrying,,"Dinakip ng mga ahente ng National Bureau of Investigation-Environmental Crime Division (NBI-ENCD) ang 17 katao na umano’y sangkot sa illegal quarrying kamakalawa ng hapon sa Rodriguez, Rizal.,Ayon kay Atty. Jose Yap, deputy director ng investigation service ng NBI, ito ay matapos ang reklamong isinampa ng  Department of Environment and Natural Resources (DENR) at DENR Natural Resources Mines and Geo­sciences Bureau laban sa Radthien Builders Corporation na umano’y nagsasagawa ng quarry sa kabundukan ng walang operation agreement.,Una nang nag-isyu ng cease and desist order ang Region 4-A laban kay Benjamin dela Cruz, may-ari ng Radthien Builders Corporation sa pagkuha sa bundok ng mga ‘blue rocks’ na ginagamit na pundasyon sa paggawa ng mga gusali pero nagpatuloy ang kum­panya sa operasyon.,Kabilang sa mga kinumpiska ng NBI ang may P72 milyong halaga ng mga heavy equipments. Habang iti­nurn-over naman ang inarestong sina Nomer Santos, Jeffrey Manahan, Rodrigo Alutaya, Jaymark Dangel, Jose Dangel, Eliseo Habla, Mario Blas, Angelito Panganiban Jr., Antonio Dapitan, Wilfredo Asuncion, Eduardo Dapitan, Eddie Tagapan, Rajohn Hermo, Peter Jason Lozada, Romar Cascayan, Roger Tablac at Juan Dapita sa isinaga­wang operasyon dakong alas-kuwatro ng hapon.",,
Hand-over ceremonies ng 5-storey building business hub,," — Pormal na isinalin noong Miyerkules sa pamahalaang panlalawigan ng Nueva Ecija at ng private partner Alloy MTD mula sa kontratista ang 5 palapag na government center na bahagi ng P1.5B business hub sa lungsod na ito.,Si Gov. Czarina ‘Cherry’ Umali, katuwang si City Mayor Adrianne Mae Cuevas, ang nanguna sa hand-over ceremonies pagkaraan ng topping-off ceremony sa katabing 70% na kukumpletong business hotel.,Ayon sa developer na si Patrick Nicholas David, ang ‘Putra Jaya’ type na business hub ay katitirikan din 15,000-slot call center hub at 120-room business hotel na inaasa­hang matatapos hanggang sa first quarter ng 2017.,Para kay Mayor Cuevas pinaggayakan na nila ang mga magiging problema sa trapiko.",,
P5.9M reward binulsa ng 2 tipster,,"Matapos ang pagkaka-neutralize sa dalawang miyembro ng Abu Sayyaf Group (ASG) na sangkot sa kidnap for ransom activities, natanggap na ng informant ang P5.9M inilaang reward money ng Armed Forces of the Philippines (AFP).,Ayon kay AFP Public Affairs Office Chief Col. Edgard Arevalo, ang P5.9M na reward money ay paghahatian ng dalawang informants matapos matagumpay na maaresto si Suhud Yakan alyas Ben Yasser at pagkakapatay kay ASG sub-leader Sihatra Muallam Asmad alyas Latip.,Base sa rekord, si Asmad ay sangkot sa pagdukot sa mga foreign guests at mga trabahador sa Sipadan Beach Resort sa Sabah, Malaysia noong Abril 2000 at kidnapping sa mga miyembro ng Jehova’s Witnesses sa Patikul, Sulu noong Agosto 2000.,Si Asmad ay wanted sa anim na bilang ng kasong kidnapping at illegal detention at may patong sa ulo na P5.3 milyon pero napatay ito sa isinagawang operasyon noong Mayo 23, 2014. Habang si Yakan naman na wanted sa kidnapping at serious illegal detention sa pagdukot sa 15 at pagpatay sa dalawang residente ng Golden Harvest Plantation noong Hunyo 11, 2001 sa Brgy. Tairan Lantawan, Basilan ay naaresto noong Hunyo 2001.,May patong na P600,000 sa kanyang ulo.",,
"Bagong talagang tsip, pinaiimbestigahan",,"Hiniling ng mga residente at ilang mga pulis ng San Pascual sa Batangas kay PNP Chief Director Gen. Ronald dela Rosa at CALABARZON Police Chief Supt. Valfrie Tabian, na imbestigahan o hindi kaya ay pa­litan na lang, ang bagong talagang hepe ng kanilang bayan na si Insp. Gaylor Flores Pagala, na nasasangkot sa umano’y pagpatong sa illegal quarrying at sand mining.,Galing ng Lobo, Batangas si Pagala, at lumitaw din sa social media na-‘relieve’ ito sa pwesto.,Matatandaan na mismong si Dela Rosa ang nagbabala sa mga pulis na masasangkot sa anomalya o sa krimen, na hindi siya mangingiming ipasibak ang mga ito sa pwesto.,Pinaiimbestigahan din kay Supt. Tabian si Pa­gala dahil may posibilidad na sangkot ito sa droga kaya’t naalis sa Lobo. Naging problema rin sa Lobo ang hindi maresolbang krimen.,“Karaniwan naman naililipat sa pwesto o lugar habang hinihintay ang im­bestigasyon sa kanila sa droga o anumang krimen na posibleng kinasangkutan. O dahil inefficient,” ayon­ kay Ramon Hernandez.,Sinubukang kuhanan ng pahayag si Insp. Pagala sa mga naturang paha­yag pero hindi ito makontak ng media.",,
Bangkay ng 10-anyos natagpuan,," — Halos naaagnas na nang matagpuan kamakalawa ng umaga ang bangkay ng isang 10-taong gulang na batang babae na lumutang sa gilid ng Upper Pampanga River sa Brgy. Sta. Isabel sa ba­yang ito.,Sa ulat na nakalap sa tanggapan ni P/Sr. Supt. Manuel Cornel, nakilala ang batang bangkay na si Elaiza Caba­nganan Blance, residente ng Brgy. San Vicente, Gapan City na nawawala mula pa noong Nob. 20, taong kasalukuyan.,Nabatid sa imbes­tigasyon na dakong alas-8:10 ng umaga noong Miyerkules ay itinawag ni Brgy. Captain Rogelio S. Cunanan ng Brgy. Sta. Isabel ang natagpuang bangkay ni Blance., Padapa umanong lumulutang noong masagip ang labi na walang suot na pang-itaas at naaagnas ang lumobong katawan nito.,Sa pakikipag-ugna­yan sa Disaster Risk Reduction and Management Office ng Gapan City ay nabatid mula kay Benjamin R. Blance, ama ng biktima, na dakong alas-10:00 ng umaga noong Nob. 20, 2016 ay inutusan ang anak na maglinis ng katawan sa deep well sa lugar.,Subali’t sa halip na sa deep well magtungo ay sa ilog ito pumunta at naligo hanggang matangay umano ng malakas na agos.",,
"2 babae sa Trump cabinet, pinangalanan",,"Ipinakilala na ni US President-elect Donald Trump ang unang dalawang babae na bubuo ng kanyang gabinete.,Sa ulat, tinukoy ni Trump sina South Carolina Governor Nikki Haley na uupo bilang bagong US ambassador to the UN at Betsy DeVos bilang education secretary.,Sinasabing ang dalawang kababaihan ay pawang naging kritiko ni Trump noong kasagsagan ng halalan kung saan kinontra ni Haley ang pahayag ng una na pagbabawal sa mga Muslim immigrants at ang pagpuna sa kanya na pagiging maluwag sa mga illegal immigrants.,Ang 44-anyos na opisyal ay kauna-unahang minority at female governor ng South Carolina., Nagpasalamat naman si Mrs. DeVos kay Trump sa pagpili sa kanya.",,
"Video karera machines at 7 adik, nalambat",,"Nagsagawa ng sorpresang operasyon, magaalas-sais ng gabi kamaka­lawa, laban sa nagkalat na video karera ang mga ele­mento ng Cavite Cri­minal Investigation and Detection Group (CIDG) sa Brgy. Talaba 1, Bacoor City sa Cavite.,Ngunit maging sila ay nasorpresa, matapos makumpiska ang tatlong video karera machines, at maispatan pa sa katabing bahay ang pitong katao na bumabatak ng shabu, na ayon kay P/Insp. Freddie Zorilla, ay ginawa na umanong drug den ng mga adik.,Arestado sa pot session sina Reynante Bandola, Erlinda Canton, Ramy Mahistrado, Bele­n Bangaysiso, Robert Vales, Mike Esperas, residente sa nabanggit na Brgy. at si Richard Sacramento na uma­ming pinapapuwesto niya sa bahay ang mga gustong bumatak ng shabu sa halagang limang piso kada adik.,Nakuha sa kanilang posesyon ang samu’t sa­ring drug paraphernalia na may bakas pa ng shabu residue, pansamantala munang nasa custodial facility ng Cavite CIDG ang mga nasakoteng suspek.",,
Japan inuga ulit,,"Muling niyanig ng magnitude 5.6 na lindol ang Japan, ayon sa US Geological Survey.,Ayon sa ulat ng Agence France Presse, naitala ang sentro ng lindol malapit pa rin sa Fukushima o 210 kilometro northeast ng Tokyo o sa 37 kilometro mula sa bayan ng Namie, sa Futuba na may lalim na 10 kilometro.,Wala nang idinulot na pinsala sa Fukushima Daiichi nuclear plant sa panibagong paglindol.,Ito’y dalawang araw makaraan ang 7.4 magnitude na lindol na tumama sa Fukushima prefecture na nagdulot ng maliit na tsunami.",,
"2 tulak pa, bulagta sa Bulacan",,"Dalawa pang notor­ious drug pusher na kapwa armado ang napatay ng Bulacan PNP makaraang manlaban nang makatunog na ipinapasailalim sila sa buy-bust operation sa magkahiwalay na lugar sa Malolos City at Sta. Maria, Bulacan kamakalawa.,Kinilala ng pulisya ang napatay na suspek na sina Alvin de Bora y Alejo alyas Bino ng Barangay Anilao, Malolos City at Wilson Acejo y Baloro alyas Wilson ng Barangay Catmon, Sta. Maria na kapwa nasa listahan ng Barangay Anti-Drug Abuse Council (BADAC) na nagtamo ng mga tama ng bala sa kanilang katawan.,Ayon kay P/Supt. Herly L. Bruno, OIC ng Malolos City police station, dakong alas-3:15 ng madaling-araw nang ipasai­lalim ng Anti-Illegal Drug Special Operation Task Force ng Malolos City police ang suspek na si De Bora sa buy-bust operation sa Barangay Anilao, Malolos City nang tangkain itong arestuhin matapos ang operasyon.,Sa halip na magpa-aresto ay nagtangkang tumakas ang suspek habang nagpapaputok ng baril sa awtoridad kaya napilitan itong habulin hanggang sa makorner at mapatay at makuha sa kanyang pag-iingat ang isang kalibre .22 rebolber, isang pakete ng shabu at marked money.",,
Poultry owner dinukot sa CamSur,,"Patuloy ang ginagawang imbestigasyon ng pulisya sa naganap na pagdukot sa isang 25-an­yos na poultry owner sa loob mismo ng pag-aa­ring poultry kamakalawa ng hapon sa Calabanga, Camarines Sur.,Kinilala ng pulisya ang biktimang si Francis Leo Maulion, 25, binata at residente ng Brgy. Manguring ng nasabing bayan.,Base sa impormasyong natanggap ng awtoridad, dakong alas-2:35 ng hapon nang dukutin ang biktima ng tinatayang 3 hanggang 5 armadong kalalakihan na mga nakasuot ng bonnet sa loob ng kanyang poultry farm sa Brgy. Manguring.,Napagalaman pa na sapilitang isinakay ang biktima sa kanya mismong L-300 van na may plakang ZGN-204 at binagtas ang kalsada patu­ngo sa kabilang barangay.,Agad namang nakapag-report ang mga tauhan ng biktima sa awtoridad na mabilis na rumesponde sa lugar at nagsagawa ng follow up operation.,Dakong alas-4:20 naman ng hapon nang matagpuan ang sinakyang L-300 van ng mga suspek na kanilang inabandona sa Brgy. Lugsad ng ba­yang ito.,Bumuo na ng isang team ang Calabanga PNP kasama ang Camarines Sur PPO upang tumutok sa nasabing kaso ng pagdukot.",,
PDU30 pananagutin sa Marcos burial,,"Pananagutin umano ng mga militanteng mambabatas si Pangulong Rodrigo Duterte sa kanyang naging papel sa pagbibigay ng hero’s burial sa tinaguriang diktador na si dating Pangulong Ferdinand Marcos.,Sa press briefing kahapon ng Makabayan bloc sa Kamara, nanawagan din ang mga ito sa mamamayan na sumali sa kilos protesta bukas, November 25, sa Luneta upang ipaki­ta ang galit sa paglibing kay Marcos sa Libingan ng mga Bayani (LNMB).,“We hold Pres. Duterte accountable for his role in granting honors to the worst plunderer and human rights violator in the nation’s history,” ayon kay ACT party-list Rep. Antonio Tinio.,Hindi naniniwala ang mambabatas na maili­bing ni Marcos sa Libi­ngan ng mga Bayani kung walang basbas si Duterte kaya kanila umano itong pananagutin kung hindi nito itatama ang kanyang ginawa.,“We demand that he take steps to correct this grave error and reverse this unconscionable attack on truth and justice, on the victims of martial rule, and the Filipino people,” ayon sa mambabatas.,Magagawa umano ito ng Pangulo sa pamamagitan ng pagputol sa alyansa nito sa mga Marcos at bawiin ang bilyones na hanggang ngayon ay hindi pa umano nababawi ng gobyerno na bahagi diumano sa nakaw na yaman.",,
Dayan palalayain agad,,"Siniguro ni House justice committee chairman Reynaldo ­Umali na papalayain agad si ­Ronnie Dayan pagkatapos na pagkatapos mai­salang sa public hearing ngayong araw na ito.,“Kami naman ­gusto namin this is in aid of legislation. Wala naman siyang kaso pa in court. He’s a free man, ­unless there is a warrant of ­arrest,” ani Umali.,Dahil dito, kapag natapos ngayong araw na ito ang pagdinig ay agad na palalayain si ­Dayan na hanggang kahapon ay kasama ang kanyang asawang si Norlyn at anak na si Annamae sa kanyang kuwarto sa Batasan Pambansa.,Nabatid na mula nang mahuli si Dayan sa San Juan, La Union noong Martes ay sinamahan na siya ng kanyang asawa at anak kabilang ang ibang kaanak mula sa Pangasinan.,Samantala, kinumpirma ni Umali na inasistehan na umano si Dayan ng Integrated Bar of the Philippines (IBP) sa kanyang judicial affidavit bilang preparasyon sa pagdinig ngayong araw na ito.",,
"Goma, iba pa nilinis ni Kerwin",,"Nilinis ng drug lord na si Kerwin Espinosa ang pangalan ng aktor at kasalukuyang Mayor ng Ormoc City na si Richard Gomez bilang protektor umano ng kanyang illegal drug trade sa Eastern ­Visayas region.,Sa pagtatanong ni Senador Panfilo Lacson, chairman ng Senate committee on public order and dangerous drugs, inisa-isa nito ang pangalan ng mga taong naunang binanggit ni Chief Insp. Leo Laraga ng Criminal and Investigation and Detection Group (CIDG) Region 8 na kasama umano sa “Espinosa Group”.,Binanggit ni Lacson ang pangalan nina Leyte Rep. Vicente “Ching” Veloso, Leyte Governor Do­minic Petilla, Vice Governor Carlos Loreto, Albuera Vice Mayor Mike Cari, isang fiscal Onyate, isang Atty. Ungab, isang Sr. Supt. Masahoding at Gomez.,“Sorry boss congressman hindi kita kilala. Wala kaming transaksyon ni congressman,” unang binanggit ni Espinosa sa kongresistang dumalo sa hearing.,Isa-isang itinanggi ni Espinosa na kasabwat niya o binigyan niya ng payola ang mga pangalang binanggit ni Lacson.,“Hindi kaya ako barilin niyan?…wala iyang kaalam-alam,” diin ni Espinosa nang banggitin ni Lacson ang pangalan ni Goma.,“Mga malinis na tao iyan,” sabi naman ni ­Espinosa sa pagtatanong ni Sen. Manny Pacquiao.",,
‘Batman’ at ‘Superman’ umeksena sa hearing,,"Hindi lang naging teleserye ang pagdinig ng Senate committee on public order and dangerous drugs sa pagkamatay ni Albuera, Leyte Mayor Rolando Espinosa dahil mistulang nagpatalbugan din dito ang mga superheroes na sina “Batman” at “Superman”.,Sa pagsalaysay ng drug lord na si Kerwin ­Espinosa sa komiteng pinamumunuan ni Sen. Panfilo Lacson, sinabi nitong ginamit niya ang codename na “Batman” sa transaksyon niya kay Senador ­Leila de Lima at sa driver/bodyguard at naging karelasyon nitong si Ronnie Dayan.,Ayon kay Espinosa, nang makipagkita siya kay De Lima sa Burnham Park sa Baguio City, ipina­kilala siya ni Dayan sa noo’y kalihim ng Department of Justice (DOJ) bilang si Batman.,“Kinausap muna ni Ronnie Dayan si Mam ­Leila tapos pinalapit na ako at narinig ko na sinabi ni Ronnie kay Mam Leila na ‘Mam, si Batman’,” ­kuwento ni Espinosa.,Sa pagtatanong naman ni Senador Juan Miguel Zubiri kay Philippine National Police (PNP) chief Ronald “Bato” dela Rosa, napaiyak ang huli dahil hirap na hirap na siya sa kanyang trabaho na ireporma ang PNP.,“Hindi ako si Superman, ako’y tao lang. Pero dahil ako ang PNP chief, gagawin ko ang lahat ng makakaya ko,” bulalas ni Dela Rosa.",,
They will not succeed!,,"Kumpiyansa naman ang ilang mga kongresista na hindi magagamit ang isyu ng pagpapalibing sa dating diktador sa Libingan ng mga Ba­yani (LNMB) para mapatalsik ito sa puwesto.,Ang reaksyon ay ginawa nina House minority leader Danilo Suarez at Deputy Speaker Raneo Abu matapos iugnay ang “yellow forces” ng na­ka­lipas na administrasyon na nasa likod umano ng mga planong pagpapatalsik kay Pangulong Rodrigo Duterte.,“They will not succeed. Still the President enjoys support from great majority of Filipino people. The SC decided that there’s no reason to prohibit the burial. So what is the reason why they will oust PRRD (President Duterte) when he only followed what is the rule of the Law,” pahayag ni Abu.,Para naman kay Suarez, isang imahinasyon lang ang balak ng mga anti-Marcos na mala­king protesta para pabagsakin ang gobyerno dahil sa isyu ng pagpapalibing sa dating pangulo sa LNMB.,Giit ng lider ng minorya, hindi susuportahan ng taumbayan ang anumang pagtatangka ng ilang grupo na magdudulot lamang ng kaguluhan sa bansa.,Matatandaan na una na ring sinabi ni Deputy Speaker at Capiz Rep. Fredenil Castro na walang nilabag na batas si Pangulong Duterte sa pagkakali­bing ni Marcos sa LNMB lalo at hindi naman ito ang nagbigay ng go signal bagkus ay ang SC.",,
I forgive you..,,"Ito ang mensaheng iniwan ni Senador ­Leila de Lima kay Kerwin Espinosa matapos madinig ang salaysay nito sa Senate committee on public order and dangerous drugs hinggil sa kung paano niya binigyan ng P8 milyon ang dati niyang driver at karelasyon na si Ronnie Dayan bilang panggastos umano ng senadora sa nakaraang halalan.,Hindi na kinompronta ni De Lima si Espinosa matapos ang halos tatlong oras na testimonya nito kundi ay pinasinungalinan na lang nito ang lahat ng sinabi ng drug lord.,“I actually have no intention to confront this resource person. I have no intention to ask questions from him, even if I want to because I think it would be a cross-examiner’s dream. But I feel that it would be pointless, useless, futile for me to do so given a very nice script, at least insofar as the portions of his testimony about me are concerned,” diin ni De Lima.,“But let me say to my colleagues here, and everyone in this hall, and to everyone listening and watching these proceedings. I say this to you: I categorically, firmly, and absolutely deny having known Mr. Kerwin Espinosa. I do not remember any instance or occasion of having met him. I categorically, firmly, and absolutely deny having received any money, any cash from Mr. Kerwin Espinosa, either directly or indirectly through anyone else, in any occasion at any time, whether that money is supposedly for either protection or fund-raising for campaign expenses,” litanya ni De Lima.,Sinabi pa ng senadora na alam ni Espinosa na ‘total fabrication’ lang na tumanggap siya ng pera.,“Final message ko po kay Mr. Kerwin Espinosa. I cannot talk to him directly, but may I just say this: May God forgive you for all your sins, and may God forgive you for all your lies about me. And I forgive you,” pabaon ni De Lima kay Espinosa.,Sa mahabang salaysay ni Espinosa habang binabasa ang kanyang affidavit, sinabi nito na gumamit siya ng codename na “Batman” sa pakiki­pagtransaksyon kina Dayan at De Lima.,Sinabi nito na binigyan niya ng kabuuang P8 milyon si Dayan. Ibinigay niya ang pera kay Dayan sa iba’t ibang lugar. Una ay ang P2 milyon sa parking building A ng MOA sa Pasay City noong Agosto 2015; P1.7 mil­yon sa restaurant sa Dampa sa Macapagal Blvd. noong October 2015; P2 milyon sa parking lot ng Burnham Park sa Baguio City noong Nobyembre 19, 2015 at P2.3 mil­yon sa 4th floor ng parking building ng MOA noong Pebrero 2016.,Sa pagkikita nila ng senadora sa Burnham, inabot niya ang P2 mil­yon kay Dayan sa parking lot ng nasabing park bago siya bumalik kay De Lima at nagpakuha ng litrato rito.",,
INOSENTE PAPA KO!,,"“Inosente ang papa ko. Wala ­siyang alam, ako lang ang may alam at involve sa illegal drug trade.”,Ito ang maemosyonal na iginiit ni Kerwin sa pagharap nito kahapon sa Senado kaugnay sa pagdinig sa pagkakapaslang sa amang si Albuera Mayor Rolando Espinosa.,Ayon kay Kerwin, wala umanong anumang kaugnayan ang kanyang ama sa illegal drug trade.,“Ako ang may alam sa lahat, inaamin ko ­lahat ang mga maling gawain ko sa ilegal na droga,” paglilinaw ni Espinosa at idinawit lang umano ang kanyang ama sa ­droga ni Albuera Police Office Chief Inspector Jovie ­Espenido dahil may galit umano ito sa kanilang pamilya.,Nagsimula umano ang galit ni Espenido sa kanila noong 1999 matapos suportahan ang political clan sa Leyte na karibal naman ng sinusuportahang political clan nito.,Kasabay nito, sinabi ni Espinosa na si ­Espenido ang nagtanim ng ebidensiya sa kanilang bahay na nagresulta sa pagkakaaresto ng kanyang ama.,“Tumawag ako sa tao na katiwala ko doon sa amin na i-surrender mo ‘yan lahat, shabu, baril. Kung saan mahukay, hukayin ninyo para i-surrender. So sinurender ‘yan lahat. Nagtaka na lang ako nu’ng pag-raid ni Sir Jovie, nandun na, ginawa nang ebidensya dito sa Papa ko,” ayon kay Espinosa.,Una na ring pinabu­laanan ni Espinosa na may “pink” at “blue” book kung saan naka­lista ang mga umano’y pangalan ng illegal drug personalities. “Wala akong blue book. Inuulit ko, wala akong blue book,” dagdag ni Espinosa.",,
#BlackFriday rage tuloy,,"“The damage has been done, but we never back off. Tuloy ang protesta ­bukas!”,Ito ang pahayag kahapon ng anti-Marcos coalition na Campaign Against the Return of the Marcoses to Malacañang (CARMMA) sa pananabotahe ng ilang indibidwal at grupo sa ikinakasa nilang “#BlackFriday: National Day of Unity and Rage Against Marcos”, bukas – November 25, 2016 – araw ng Biyernes.,Sa panayam ng Abante kay Bonifacio Ilagan, convenor ng CARMMA, ibinunyag nito ang paglaganap ng text messages simula pa noong Lunes hinggil sa pag-discourage sa publiko na ‘wag sumama sa malaking kilos protesta ng mga anti-Marcos, bukas.,Ang text messages ay galing umano kay Lea Navarro na convenor ng Black and White Movement (BWM) na kilalang tagasuporta noon ni dating Pangulong Noynoy Aquino at ikinakalat umano na ‘pro-Duterte’ ang gaga­wing rally dahil mga kaalyado ng Pa­ngulo ang mga pasimuno rito.,“Sobrang napakamalisyoso ng text messages ni Ms. Navarro. She is discouraging the people to join the #BlackFriday protest tomorrow. Ang sabi niya, hindi raw legitimate movement ito ng mga anti-Marcoses. Well, we don’t know the real motive, pero sa pakikipag-usap namin sa leadership ng Black and White Movement, ang sabi nila personal initiative lang naman ito ni Lea (Navarro). In fact, ‘yung mismong BWM ay nagpahayag sa amin ng pagsuporta sa protesta bukas,” giit ni Ilagan.",,
"P20K WAGE HIKE SA TITSER, PAASA",,"Masarap sa tenga ng mga public school teachers ang pahayag ni Department of Education (DepEd) Secretary Leonor Briones na itataas ang entry-level salary ng mga guro sa P39,000 kada buwan, halos doble sa hinihinging P10,000 across-the-board increase ng grupong Teacher’s Dignity Coalition (TDC).,Ayon kay Benjo Basas, national chairman ng TDC, pumapalakpak ang tenga ng mga guro sa patakam na wage increase ng DepEd, pero sa ngayon, malayo pa umano ito sa katotohanan lalo’t hindi naman ‘black and white’ o sa pamamagitan ng memorandum circular nanggaling ang anunsyo kundi sa bibig lamang ng kalihim.,“We welcome the statement from Sec. Briones that she considers raising the entry-level sala­ry of teachers. Unfortunately, nothing, not even a tiny part of the P20,000 increase (to reach P39,000 mark) is reflected on the proposed 2017 budget of the Department of Education (DepEd). Thus, the secretary’s statement last Monday is just a mere appraisal, unless it is included in the agency’s budget proposal,” giit ng grupo.",,
"PDEA agents hinarang, 2 bilanggo nilikida",," — Patay ang dalawa umanong mga drug suspects matapos silang likidahin ng armadong grupo na humarang sa team ng Philip­pine Drug Enforcement Agency (PDEA) habang patungo ito sa crime laboratory ng pulisya sa Dipolog City sa Zamboanga del Norte.,Kinumpirma ito sa Abante ng pulisya at sinabing napatay sa atake sina Crisanto Gulang at Jeanet Acebedo na nadakip ng PDEA noong November 10. Ayon sa pulisya, naganap ang atake kamakalawa lamang matapos na harangin ng 12 armadong nakasuot ng bonnet ang sasakyan ng PDEA na may lulang limang miyembro sa pangunguna ni Jury Rocamora.,Kukunan sana ng urine sample ang dalawang suspek nang sila’y madagit ng mga armado, ayon kay Superintendent Rogelio Alabata, ang regional police spokesman. Wala naman nasaktan sa hanay ng PDEA, ngunit hindi naman mabatid agad kung natangay ang kanilang mga armas.",,
BATO: DAYAN TO TELL ALL!,,"Pormal nang iprene­sinta sa media ni PNP chief Director General Ronald ‘Bato’ dela Rosa si Ronnie Dayan, ang dating driver-bodyguard at self-confessed lover ni Sen. Leila de Lima.,Walang posas at nakasuot ng puting t-shirt na may nakapatong na bullet proof vest, fatigue short pants, at nakatsinelas nang iharap ni Dela Rosa si Dayan sa media bandang alas-5:45 ng hapon sa lobby ng PNP headquarters sa Camp Crame.,Si Dayan ay inaresto ng mga tauhan ng La Union Police dakong alas-11:30 ng umaga sa Sitio Turod, Bgy. San Felipe, San Juan, La Union at agad na ibinyahe patu­ngong Camp Crame.,Sa isang press briefing, naging matipid ang sagot ni Dayan at kalimitang sinasalo ni Dela Rosa ang pagsagot sa pagsasabing handa umano ang lalaki na maging ‘friendly witness’ sa imbestigasyon ng Kamara ukol sa illegal drug trade sa New Bilibid Prison (NBP).,“Sasabihin niya ang lahat ng totoo na kanyang nalalaman. Natanong ko na rin siya tungkol sa ilang bagay pero sa akin na lang muna ‘yun. Hahayaan ko siya na magsalita sa pagharap sa Congress,” pahayag ni Dela Rosa sa press conference.,“Bukas na lang po ako magsasalita. Bukas na lang po ako magsasabi ng lahat ng nalalaman,” kumpirmasyon naman ni Dayan sa sinabi ng heneral.,Pero sa tanong kung may relasyon sila ni De Lima, walang gatol itong umoo, “May relasyon kami.”,“Pitong taon ang relasyon namin pero natapos taong 2014. Huli kaming nagkita nang matapos ang halalan at pinasalamatan niya ako sa pagtulong ko sa kanya,” pahayag ni Dayan.,Tinukoy ni Dayan na tanging ang naitulong nito kay De Lima noong halalan ay ang pagkakabit ng mga campaign posters nito.,Sa ulat na may opisyal ng pamahalaan na nagpoprotekta sa kanya noong panahong nagtatago pa ito, mariin itong itinanggi ni Dayan.,“Wala pong nagtatago sa’kin, walang tumulong, hirap nga po ako eh. Puro pananim na gulay po gaya ng sitaw ang madalas ko kainin, heto nga po may arthritis na ako kakakain ng sitaw,” kwento pa ni Dayan.",,
BIFF utak sa pagsabog sa Shariff Aguak,,"Kinumpirma ng pamunuan ng Philippine Army (PA) na grupo ng Bangsamoro Islamic Freedom Fighters (BIFF) ang itinuturong may kagagawan sa naganap na pagsabog kamakalawa ng gabi sa Shariff Aguak, Maguindanao.,Ayon kay 601st Brigade Philippine Army Commander Col. Lito Sobejana, isang improvised explosive device (IED) na gawa sa mga ulo ng pako, 9 volts battery, pulbura at cellphone bilang triggering mechanism ang sumabog matapos itanim sa gilid ng national highway sa Brgy. Satan, Shariff Aguak, Maguindanao.,Bagama’t nagdulot ng malaking tensyon, wala namang nasugatan sa pagsabog pero nasabugan ang patrol car ng Datu Odin Sinsuat Police, na nagkataong dumaan ga­ling sa lumang provincial capitol.,Ayon kay Sobejana, posibleng pananakot lamang ang motibo sa pagsabog kasabay ng ika-pitong taong anibersaryo ng karumal-dumal na masaker sa Sitio Masalay, Brgy. Ampatuan, Maguindanao kahapon.,Lalo pang hinigpitan ng pulisya ang pagmo-monitor sa lugar para masiguro ang seguridad ng mga residente sa doon.",,
Mailap pa rin ang katarungan!,,"Bagama’t pitong taon na ang nakakalipas, malaya pa rin ang 83 suspek sa Maguindanao massacre na ikinamatay ng 58 katao na kinabibilangan ng 32 kagawad ng media.,Sa press briefing kahapon sa Kamara kasama ang ilang kaanak ng mga biktima ng Maguindanao massacre, isiniwalat ni Kabayan party-list Rep. Harry Roque na umaabot pa sa 83 katao ang patuloy na nakakalaya.,“Alam na po natin na tatlo na ‘yung namatay na mga akusado. Pero out of 197, 114 pa lang po ang nahuli. So marami pa rin ang hindi nahuhuli seven years later,” ayon pa sa mambabatas.,Nabigo sina Pangulong Gloria Macapagal-Arroyo at dating Pangulong Benigno ‘Noynoy’ Aquino III na madakip ang mga natitirang suspek kaya umaasa ito na sa panahon ngayon ni Pangulong Rodrigo Duterte ay madadakip na mga ito.,“Dumating ang administrasyon ni Pangulong Aquino, nangako ng katarungan si Leila de Lima, talagang ginamit niya ang usaping ito upang ipa­rating sa publiko na siya ay para sa cause ng human rights. Pero wala rin pong katarungang nakamit sa administrasyon ni Pangulong Noynoy at De Lima. Nandito na tayo sa pangatlong Presidente. Sana ito na ang huli bago makamit ang kataru­ngan,” ayon pa kay Roque.,Samantala, nanana­wagan ang Simbahang Katolika sa korte sa Quezon City na may hawak sa kaso ng Maguindanao massacre case na bumuo na nang desisyon sa nasa­bing kaso.",,
2 paslit nagutay sa firecracker factory blast,,"Isang magkapatid na paslit ang kapwa nasawi habang limang iba pa ang nasugatan habang hindi matiyak pang halaga ng ari-arian ang naabo makaraang sumabog ang isang pabrika ng paputok sa Sitio Banca-Banca, Barangay Pulong Buhangin, Sta. Maria, Bulacan kahapon ng umaga.,Sa inisyal na report ni F/Senior Inspector Carlos Estipular ng Sta. Maria Bureau of Fire Protection (BFP), nakilala ang magkapatid na nasawi na sina Rylee Mayo, 5-anyos at kapatid nitong si Ashley, 2-anyos na nagkalasug-lasog ang katawan dahil sa lakas ng pagsabog habang hindi pa pinapangalanan ang limang nasugatan na isinugod sa pagamutan at dalawa sa mga ito ang nasa kritikal na kondisyon.,Hindi pa rin matiyak ang halaga ng ari-ariang natupok dahil sa lakas ng pagsabog kung saan maraming kabahayan ang nadamay at patuloy pa ring sinisiyasat ng fire prober ang pinagmulan ng pagsabog ng AA fireworks.,Dakong alas-9:13 ng umaga kahapon nang maganap ang panibagong pagsabog ng tindahan ng paputok sa Bulacan.,Magugunita noong nakaraang buwan, Oktubre 12, ay isang tindahan ng paputok sa Brgy. Bini­ang 1st, Bocaue, Bulacan ang sumabog kung saan tatlo kaagad ang nasawi habang isa ang namatay sa Bulacan Medical Center (BMC) – Malolos City.",,
College student nagbigti sa depresyon,,"Dahil sa dinaranas na ‘emotional distress’ dahil sa pakikipag-break ng kasintahan nito, isang college student ang nagbigti kamakalawa ng hapon sa ikatlong palapag ng kanilang tahanan sa Tondo, Maynila.,Tinangka pang isalba ni Norman Pagdanganan, ang anak na si Bryan Pagdanganan, 18, 3rd year college student, at residente ng 12 Llana Extension, Brgy. 104, Tondo, Maynila bago isugod sa Mary Johnston Hospital pero idineklara na itong patay.,Ayon sa imbestigasyon ng Manila Police District (MPD)-Police Station 1, dakong alas-5:15 ng hapon nang madiskubre ng ama na nakabigti sa ikatlong palapag ng kanilang ta­hanan ang anak gamit ang isang sinturon na itinali nito sa kanyang leeg.,Ayon kay Norman, bago nagpakamatay ay nagpaalam pa sa kanya ang anak na hindi muna papasok sa klase na pinayagan naman umano niya sa pag-aakalang masama ang pakiramdam nito.",,
Tulak na lola nadakma,,"Arestado ang isang lola sa isinagawang illegal drug buy-bust ope­ration ng mga pulis sa Brgy. Pob­lacion, San Ped­ro City, Laguna kamakala­wa ng hapon.,Kinilala ang suspek na si Corazon Tipon, 70-anyos, isang businesswoman.,Batay sa report ng San Pedro Police, sa halagang P500.00, nagbenta ito ng isang sachet ng shabu sa isang police na umaktong buyer.,Agad inaresto ng mga pulis ang suspek at narekober pa rito ang isa pang sachet ng shabu at ang marked money na ginamit sa operasyon.,Nakadetine na ngayon sa San Pedro Police station ang suspek at iniha­handa na ang kaso laban dito.",,
40 sasakyan hinatak sa illegal parking,,"Aabot sa mahigit 40 sasakyan ang hinila nang pinagsanib na puwersa ng Metropolitan Manila Authority (MMDA), Highway Patrol Group (HPG) at ng Inter-agency Council on Traffic (I-ACT) laban sa mga sasakyang nakaparada sa Intramuros, Manila.,Ganap na ala-una ng hapon nang simulang paghihilahin ng mga tauhan ng MMDA ang mga nakaparadang mga sasakyan kabilang ang mga kotse ng mga tauhan ng Bureau of Immigration (BI) at ng mga mamamahayag na nasa harap ng National Press Club (NPC).,Mistulang pinaghandaan ng I-ACT ang pagsasagawa ng operasyon laban sa mga motoristang iligal na nakahimpil sa paligid ng Intramuros, Manila kung saan maraming tow truck ang pumarada at isa-isang nagbabaan ang mga tauhan ng MMDA.,Dito ay agad na hinila ng mga tow truck ang mga nakaparadang mga sasakyan kung saan walang nagawa ang mga may-ari ng pribadong sasakyan kung hindi magalit at makiusap subalit pinayuhan na lamang ang mga ito na tubusin ang sasakyan sa impounding area sa Ultra, Pasig City.,Reklamo naman ng mga motorista, nagbabayad ang mga ito ng P40.00 na may resibo pa mula sa Intramuros Administration (IA) at sa barangay na nakasasakop nito.",,
No.1 pusher todas sa buy-bust,,"Nasawi ang number one drug personality ng bayan ng Presentacion, Camarines Sur matapos na manlaban umano ito at mabaril ng aarestong pulis sa naganap na buy-bust operation kamakalawa ng gabi sa bayang ito.,Dead on the spot dahil sa tinamong tama ng bala sa kanyang katawan ang suspek na si Levy Mayhay, nasa hustong gulang, number 1 na tulak ng iligal na droga sa nasabing bayan.,Ayon kay Police Sr. Insp. Leonido Belleza, hepe ng Presentacion PNP, dakong alas-6:10 ng isagawa ng kanyang mga tauhan ang buy-bust ope­ration laban sa suspek sa kahabaan ng Andaya Highway sakop ng Zone 6 Barangay Sta. Maria dahil sa talamak na pagbebenta nito ng shabu.,Subalit habang ikinakasa ang buy-bust ay nakatunog ang suspek na pulis ang kanyang ka-transaksyon dahilan upang bumunot ito ng baril subalit naunahan na siyang paputukan ng mga police back-up ng poseur buyer na agad nitong ikinasawi.",,
Import permit sa sibuyas bulto,," — Muling idinaing ng mga negosyante ng sibuyas sa Nueva Ecija ang sangkatutak na ina­prubahang import permit ng Bureau of Plant Industry (BPI) at nagsagawa ng pagpuna sa malin­g impormasyon at datos ng Provincial Agriculture Office (PAO) sa lalawigan.,Ayon kay Engr. Israel C. Reguyal, chairman ng Local Onion Growers for National Economic­ and Trade Cooperative (LOGNETC), kanilang nakumpirma noong Huwebes sa tanggapan BPI-OIC Vivencio Mamaril na uma­bot sa 1,796 import permits ang naaprubahan.,“Sa 50,000 tonelada na lang kada permit, tala­gang babaha ng imported na sibuyas hanggang anihin sa Abril ang mga itatanim pa lang ngayon”, ani Reguyal.,Pinuna ni Reguyal ang pahayag ni Serafin Santos, PAO ng Nueva Ecija na ang army worms ang dahilan ng shortage umano ng suplay at 1,500 ektarya lang ang tinatamnan ng sibuyas sa lalawigan.,Ayon kay Reguyal noon pang Pebrero hanggang Abril ang problema sa army worms at umani naman sila kahit papano at nakapag-stock pa sa mga cold storage at umaabot umano sa 9,200 ektarya ang tinatamnan.,“Ang daing namin ang sobrang imported kaya kahit palugi sa pagkaka­bili namin sa P45 per kilo ay ibi­nebenta namin nga­yon na palugi huwag lang masa­yang” ani Reguyal.,Aabot pa umano sa 270,000 sako ng lokal na sibuyas ang nanganganib na mabulok kapag tuluyang hindi maibenta dahil sa dagsang imported.",,
"2 pamangkin ni ex-secretary Alcala, timbog sa droga",,"Natimbog ng mga pulis ang dalawang pamangkin ni dating Agriculture Secretary Proceso Alcala at apat na iba pa sa drug buy-bust operation sa Barangay Balubal, Sariaya, Quezon kahapon ng madaling-araw.,Kinilala ang mga naaresto na sina Sahjid Abutin Alcala at ang naka­babatang kapatid nito na si Cer Olleriz Abutin Alcala, mga anak ng kapatid ni Sec. Alcala na si Cerilo ‘Athel’ Alcala, na itinuturing ng mga pulis na drug kingpin ng lalawigan ng Quezon.,Kasama rin sa naaresto sina Joel Jamilla Lambit, Noel Abutin y Gabriel, Dona May Abastillas y Radones at Yumiko Angela Tan.,Nakumpiska sa mga ito ang nasa 62.30 grams ng shabu na tinata­yang may street value na P115,255.00 at P6,000.00 marked money.,Kinumpiska rin ng mga awtoridad ang tatlong kotse at isang motorsiklo.",,
2 sinamurai ng kaaway,,"Sugatan ang dalawang lalaki matapos tamaan ng ‘samurai’ ng matagal na nilang kaalitan kahapon ng madaling-araw sa Tondo, Maynila.,Kapwa nagtamo ng mga sugat sa kamay ang biktimang sina Christian Jhonie Diaz, 26, service crew at Jallo Renz Angat, 19, kapwa taga-1301 Int. 16 T. Bugallon St. Tondo, Maynila at ginagamot sa Tondo Medical Center.,Ayon kay PO2 Romeo Ricalde, ng Manila Police District (MPD)-Police Station 7, naganap ang insidente dakong alas-12:30 ng madaling-araw sa may Sampaguita St. cor. Catlea St. Tondo.,Nakatakda nang mag-inuman ang mga biktima kasama si Ramil Manzon nang unang atakihin ng suspek na si John Deil Nuevas na may hawak na samurai si Diaz. Nagsilbi namang back-up ng suspek si Patrick Cruz.,Agad namang umawat si Angat pero maging siya ay sinamurai at tinamaan din sa kamay.,Nang maglabasan ang kamag-anak ng mga biktima ay tumakas na ang da­lawang suspek.,Lumilitaw na matagal nang alitan sa pagitan ni Cruz at mga biktima ang motibo sa pag-samurai ni Nuevas na kaibigan naman ni Cruz.,Una na umanong kinasuhan ni Cruz ang mga biktima sa barangay.",,
"Stranded Pinoy sa Saudi 2,000 na lang",,"Sa 11,000 overseas Filipino workers (OFWs) na stranded sa Saudi Arabia ng isa hanggang dala­wang taon, umaabot na lang sa 2,000 ang iuuwi sa Pilipinas, ayon kay Labor Secretary Silvestre Bello.,Ito ay matapos na matagumpay na maiuwi ng bansa ang naunang 3,000 na mga OFWs.,“So, probably du’n sa naiwan na mga 8,000, si­guro mga 2,000 na lang ang uuwi dahil nakaha­nap sila ng bagong trabaho. So, that made it easier for us. But at least, nakita naman ng ating mga overseas workers kung gaano sila kamahal ng ating Pangu­lo (Rodrigo Duterte),” pahayag ni Secretary Bello sa media briefing sa Malakanyang kahapon.,Karamihan ani Bello sa stranded na OFWs ay hindi nakasuweldo ng siyam hanggang dalawang taon pero nabigong ayuda­han ng nakaraang gobyerno.,“Pinabayaan ang ka­pa­kanan ng ating mga OFWs. I don’t know what happened to the previous administration. I don’t want to blame them for that. Basta ‘yun ang ina­butan namin, na meron pala tayong mga 11,000 na kababayan na hindi nababayaran ang sweldo for more than one year, at least nine months. How in the world can a government close its eyes to its countrymen in that situation?,” ayon pa kay Bello.,Ang naturang pangyayari aniya ang nagtulak sa kanya para sadyain ang mga kaawa-awang OFWs kasama ang Undersecretary at ilang tauhan ng POEA at OWWA.",,
Nasa’n si Marcos?,,"Ilang namamasyal sa makasaysayang Intramuros, Manila ang nakapansin na kulang ang hilera ng iskultura ng mga naging Pangulo ng Pilipinas na nakalagay sa isang bahagi ng ‘walled city’ na kung tawagin ay “Galeria de los Presidentes de la Republica Pilipina”. Nawawala ang iskultura ni yumaong Pangulong Ferdinand E. Marcos Sr.,Nabatid na mula kay Gen. Emilio Aguinaldo hanggang kay dating Pangulong Gloria Macapagal-Arroyo (hindi nagagawa ang kay dating Pangulong Benigno Aguino III) ay kumpleto ang iskulturang gawa sa fiber glass at bukod tanging ang kay Marcos ang wala.,Paliwanag naman ni Architect Ramil Tibayan, hepe ng cultural properties ng Intramuros Administration, ‘under repair’ umano ang Marcos sculpture dahil nasira ang frame na kahoy nito.",,
WALANG FOUL PLAY SA BLAKDYAK SUICIDE,,"“Definitely ruled out ang foul play dito… Kaya kong tayuan ito.”,Ito ang inihayag kahapon ni SPO1 Lester Evangelista, imbes­tigador ng Manila Police District (MPD)-homicide section kaugnay sa pagkamatay ng singer-comedian na si Joey Formaran, kilala bilang ‘Blakdyak’, 46, residente ng Unit 103 Dapitan Square, 2065 Dapitan St. Sampaloc, Maynila.,Ayon kay Evangelista ‘asphyxia thru smother’ ang ikinamatay ni Blakdyak matapos nitong sukluban ng plastic ang kanyang ulo.,“Posibleng­naka-downer siya kaya desidido siya sa ginawa niyang pagpapakamatay. Walang sugat ang kanyang katawan, wala ring kagami­tan niya ang hinalukay. May nakita kaming bote ng Chivas regal sa banyo, tapos sa kusina iba’t ibang klase ng bote ng a­lak,” ­ayon pa kay Bautista.,Nabatid na hinihintay pa ni Evangelista ang resulta ng awtopsiya para malaman kung may tinikman itong ‘drugs’ bago nagpakamatay.,Sa pagtaya ni Evangelista, may anim na oras nang patay ang biktima nang matagpuan ito ng kanyang anak.,Inalis ni Evangelista ang anggulong foul play sa insidente dahil wala namang anumang indikasyon na may naganap na ‘struggle’ at wala ring forcible entry sa lugar kung saan natagpuan ang bangkay.,Nalaman din na posibleng ‘depresyon’ dahil hindi na siya sikat o wala nang gaanong proyekto bukod pa sa mga kaso may kaugnayan sa droga na kinakaharap nito sa ilang presinto sa Quezon City Police District (QCPD) at MPD.,Nakulong na rin umano ito sa kasong panggugulo sa Mandaluyong City at madalas umanong ireklamo ng kanyang mga babaeng tenant sa naturang condominium dahil sa pagpapa­kita nito ng maseselang bahagi ng katawan sa kanila at niyaya pa silang maki­pag-sex sa kanya.",,
Number coding gagawing 3,,"Dahil matagumpay ang no-window hour na ipinatupad ng Metropolitan Manila Development Authority (MMDA) sa ilang pangunahing lansangan sa Kalakhang Maynila, nais ng isang kongresista na gawin namang tatlong numero (last digit ng bawat plaka) ang ipaloob sa number coding o ibawal sa kalsada kada araw upang solusyunan ang mas masikip pang trapiko sa Christmas holiday.,Sa kanyang panukala, isinusulong ni Rep. Danilo Suarez na gawin itong 3-digit kung saan ang mga sasakyan na nagtatapos sa 1-2-3 ay hindi patatakbuhin ng Lunes, 4-5-6 sa Martes, 7-8-9 sa Miyerkules.,Dahil may gap sa araw ng Huwebes at Biyernes, nais ni Suarez na ibalik ang bilangan ng numero na nangangahulugan na dalawang araw na hindi patatakbuhin ang isang sasakyan, pribado man o pampubliko sa loob ng isang linggo mula sa dating 1-day ban lang.",,
FACE OFF,,"Maghaharap ngayon sina Senador Leila de Lima at ang tinaguriang drug lord ng Eastern Visayas na si Kerwin Espinosa sa resumption ng pagdinig ng Senado sa pagkamatay ni Albuera, Leyte Mayor Rolando Espinosa.,Tiniyak ni De Lima ang pagdalo niya sa hearing ng senate committee on public order and dangerous drugs subalit hindi ito nagbigay ng katiyakan kung kokomprontahin si Kerwin sa pagdawit sa kanya sa illegal drug trade.,“I will be present again at tomorrow’s hearing. Alam ko ang susunod niyong tanong ‘magtatanong din ba ako kay Kerwin Espinosa?’ Sa ngayon wala akong bala­k magtanong sa kanya. Makikinig po ako sa kanya and titingnan ko,” wika ni De Lima sa isang ambush interview sa Senado.,Sinabi ni De Lima na inaasahan na niyang idadawit siya ni Kerwin sa paghaharap nila nga­yong umaga, pero hindi ito sapat na dahilan para takasan niya ang hearing.,“Baka mabigyan sila ng impression na nagsu-surrender ako,” ayon sa senadora.,Muli namang itinanggi ng senadora na kilala niya si Kerwin at tumanggap siya ng kabuuang P8 milyon bilang panggastos sa nakaraang kampanya.,“I’m telling you I have not received a single centavo from Kerwin Espinosa whether directly or indirectly in any instance,” diin ni De Lima. “Lahat ng ito ay malaking kasinungalingan”,Naniniwala pa si De Lima na napilitan lang si Kerwin na idawit ang kanyang pangalan matapos na patayin ang kanyang ama sa loob ng kulungan ng Baybay, Leyte noong Nobyembre 5.,Ito rin umano ang ginawa ng gobyerno sa inmate na si Jaybee Sebastian na napilitang tumestigo sa house committee on justice at idinawit siya sa illegal drug trade sa New Bilibid Prison.,Nitong Martes ay isiniwalat ni Senador Manny Pacquiao na base sa pakikipag-usap niya kay Kerwin noong biyernes, binigyan daw ng P8 milyon si De Lima sa pamamagitan ng aide nitong si Ronnie Dayan.,Ayon naman kay De Lima, sa affidavit ni Mayor Espinosa ay wala itong binabanggit na Dayan na namagitan sa kanila ni Kerwin.",,
Martial Law sa Libingan?,,"Mistulang nababalot ngayon ng Martial Law ang Libingan ng mga Bayani (LNMB) dahil sa higpit ng pagbabantay ng mga sundalo at tila inihihingi pa ng permiso sa pamilya Marcos kung sino ang dapat papasukin.,“Too much injustice”.,Ganito inilarawan ni Albay Rep. Edcel Lagman ang mistulang pagsasailalim ng mga Marcos sa kanilang pangangasiwa ng LNMB dahil walang puwedeng pumasok sa nasabing libingan kung walang pahintulot mula sa pamilya ng dating diktador.,Ginawa ni Lagman ang nasabing pahayag sa kanilang lingguhang press conference matapos makarating sa kanilang kaalaman na kailangang magpapaalam muna ang Armed Forces of the Philippines (AFP) sa pamilya Marcos kung sino ang dapat papasukin sa natu­rang sementeryo na isang pampublikong lugar.,Bukod sa bawal ding papasukin ang mga hindi loyalista ng mga Marcos, ay personal na ihinahatid at sinusundo umano ng mga sundalo ang mga kaanak ng mga nailibing sa Libingan ng mga Ba­yani kapag sila ay dumadalo sa puntod ng kanilang mga mahal sa buhay.,Hinggil naman sa pagsuka ng taxpayers’ money sa panakaw na hero’s burial kay Marcos, inamin ni Pangulong Rodrigo Duterte na totoong naglabas ng pera ang gobyerno rito.",,
ONLINE RAPE,,"Hindi na papayagan ng Senado na mag­pa­tuloy ang pam­bababoy sa mga babae sa social media ga­mit ang malalaswang panana­lita upang i-harass at hiyain ang biktima kung saan tinawag pang ‘online rape’ ang mga sekswal na komento laban sa sinumang ba­bae.,Ito ay makaraang magpasaklolo ang estudyanteng si Anne Nicole de Castro ng University of Asia and the Pacific sa Senado matapos dumanas ng online sexual harassment dahil sa ginawang pagpoprotesta sa biglaang paglilibing kay yumaong Pangulong Ferdinand E. Marcos Sr. sa Libingan ng mga Bayani (LNMB) noong Nobyembre 18.,Kasama si Sen. Risa Hontiveros, humarap sa media ang biktimang si Anne Nicole de Castro, estudyante ng University of Asia and the Pacific, upang ilahad ang kalbar­yong pinagdaanan sa social media sapul nang sumali sa anti-Marcos rally.,Sa pakiramdam umano niya sa una ay parang nag-iisa lang siya sa pinagdaraanan niya, subalit sa tulong ng mga kaibigan ay binigyan siya ng lakas upang harapin ang pagsubok na ito.,“I really felt alone at first,” kuwento ni De Castro, “…it takes a lot of strength and maturity to overcome this obstacle.”,Dahil sa sinapit ni De Castro, isinampa ni Hontiveros ang tatlong panukalang batas na binansagang “Tres Marias” upang matuldukan na ang gender based electronic violence, peer-to-peer sexual harassment at rape.,Sa ilalim ng panukalang “Gender Based Electronic Violence Act”, ipinagbabawal at magkakaroon ng karampatang parusa ang mga taong nasa likod ng “misogynistic and homophobic attacks” sa social media.,Inihain din ng senadora ang Anti-Rape Act, kung saan itataas sa 18-anyos mula sa 12-taong gulang ang “age of statutory rape” at ang pagsisingit ng “aggravating circumstances” tulad ng paggamit ng video recording o electronic device.,Ang ikatlong panukala naman ay ang Anti-Sexual Harassment na naglala­yong amiyendahan ang kasalukuyang batas hinggil dito upang maisama sa makakasuhan ang mga kapantay ang ranggo o posisyon sa trabaho; o ang mas nakakababa.,Pero hindi lamang ang senadora ang tumindig para kay De Castro at sa iba pang biktima ng ‘online sex assault’ dahil maging ang mga babaeng kongresista sa Kamara ay pumalag sa pag-atake ng ilang netizens kay De Castro.,“Hindi lamang ang mga babaeng nagpoprotesta ang nababastos. Pagyurak sa alaala ng maraming kababaihang martir at biktima ng Batas Militar ang nangyayaring pambabastos sa social media sa mga kabataang kababaihang na­ging bahagi ng pagtutol sa paglilibing sa dating diktador sa Libingan ng mga Bayani,” ani Gabriela Women’s Party Rep. Emmi de Jesus.,Ginawa ng mambabatas ang pahayag dahil may ilang netizens ang bumabastos sa kolehiyalang anti-Marcos protester at tinatanong kung “magkano ang per-hour” ng mga ito at kung anu-anong uri ng pambabastos.,Ang Simbahang Katolika, nagpahayag ng suporta at paghanga sa mga kabataang matapang na nagpapahayag ng pagtutol sa hero’s burial na binigay kay Marcos.,“Salamat sa kanilang lakas ng loob, tapang at pakikisangkot para sa katotohanan at kataru­ngan,” pahayag pa ni Rev. Fr. Kunegundo Garganta, executive secretary ng CBCP-Episcopal Commission on Youth.",,
Full force sa #BlackFriday!,,"Sa temang “Ibalik ang Saysay ng Kasaysayan”, nagsanib pwersa ang mga anti-Marcos stalwarts sa pangunguna nina dating Senador Serge Osmeña III, Atty. Rene Saguisag, Bobby Tañada, premyadong director ng pelikulang Pilipino na si Direk Joel Lamangan, activist Sister na si Mo. Mary John Mananzan, Edith Burgos at kinatawan ng iba’t ibang sektor  para sa ikakasang ‘National Day of Unity’ at ‘Rage Against Marcos’ sa Nobyembre 25, alas-kuwatro ng hapon sa Luneta, lungsod ng Maynila.,Nakapaskil sa Facebook account ng koalisyon ng anti-Marcos group na Campaign Against the Return of the Marcoses to Malacañang (CARMMA) ang panawagan ng mga pasimuno ng malaking #Black Friday protest:,Ex-Sen. Osmeña III: “I, together with Martial Law victims, patriotic and democratic forces, support the National Day of Unity and Rage against the Marcos hero’s burial on Nov.25. Let us come and stand together and show our collective efforts against any attempt to revise the history and restorate the dictator and their return to Malacañang.”,Edith Burgos, dating Publisher ng Malaya/We Forum noong Martial law: “I enjoin all Filipinos to speak up and be heard, to come and be counted. Never again to Martial Law! No to return of the Marcoses!”,Sen. Rene Saguisag, endorser ng November 25 anti-Marcos rally: “Ang nailibing ay ang Rule of Law. Along with it, honor and decency. May we never lose our moral stamina and we never cease to fight – and dream, of a better Philippines.”,Joel Lamangan, multi-awarded director at Martial Law victim: “Tutulan ang pagbabaon sa limot ng tamang kasaysayan!”",,
Babaeng tulak lumolobo sa Bulacan,,"Tututukan din ng Bulacan-Philippine National Police (PNP) ang paglobo ng mga lady drug pusher sa probinsya na siya ngayong pumalit sa mga nadadakip at napapatay na lalaking tulak sa mga lehitimong drug operation bukod pa sa mga naging biktima ng extrajudicial killing dahil nakakabahala ang pagdami ng mga babaeng tulak sa lalawigan.,Base sa talaan ng Bulacan Police Provincial Office (BPPO) – Malolos City, ngayon lamang buwan ng Nobyembre ay hindi bababa sa labing-walong babaeng tulak ng droga ang nadakip sa mga buy-bust ope­ration bukod pa sa mga kababaihang nahuhuli sa akto ng pot session kaya nais itong resolbahin ng awtoridad.,Malaking bilang ng mga nahuhuling babaeng tulak ay mula sa Meycauayan City at Bocaue kung saan at kabilang ang nasabing lungsod at bayan na dahan-da­han nang nalulutas ang drug problem ngunit sumasalisi ang mga babaeng tulak dahil sa unti-unting ‘pagkaubos’ ng mga lalaking pusher sa Bulacan.",,
PNP nagpasaklolo sa DOJ sa affidavit ni Kerwin,,"Makikipagtulungan ang Department of Justice (DOJ) sa Philippine National Police (PNP) para sa pagkuha ng affidavit ng tinaguriang drug lord sa Eastern Visayas na si Kerwin Espinosa.,Sinabi ni Justice Sec. Vitaliano Aguirre na personal itong tinawagan ni PNP chief Dir. Gen. Ronald ‘Bato’ dela Rosa para hingin ang tulong ng kagawaran.,Maliban dito ay tutulong din aniya ang National Bureau of Investigation (NBI) sa pagkuha ng affidavit ng anak ng napatay na si Albuera, Leyte Mayor Rolando Espinosa.,Paliwanag ng kalihim, bagama’t may abogado na umano si Kerwin ay mahalaga ang tulong ng NBI sa pagkuha ng affidavit nito para na rin umano sa isinasagawang imbestigasyon.,Inaasahan naman ng kalihim na hindi masyadong lalayo ang affidavit ni Kerwin sa napaslang nitong ama.,Magugunitang base sa affidavit ng nakatatandang Espinosa, maraming opisyal ng gobyerno ang sangkot umano sa drug trade sa Pilipinas, kabilang na si Sen. Leila de Lima, bagay na pinasinungali­ngan naman ng senadora.,Sinabi naman ni Dela Rosa na kailangan munang matapos ang pagkuha ng affidavit kay Kerwin bago malipat ng kulungan dahil mahihirapan itong kunan ng salaysay kapag nasa loob ng Custodial Center kung kaya’t minabuti nilang ikulong muna ito sa detention facility ng PNP-AIDG.",,
"Droga, baril, granada nasamsam sa sekyu",,"Bitbit ang search warrant, pinasok ng mga ope­ratiba ng Criminal Investigation and Detection Group (CIDG) – Cavite ang bahay ng 31-anyos na lalaki, pasado alas-sais ng umaga kahapon, dahil sa umano’y pag-iingat ng mga baril na walang kaukulang dokumento, sa Barangay Molino 2 lungsod ng Bacoor, Cavite.,Sa pagsisiyasat nina team leader P/Insp. Freddie Zorilla sa bahay ng suspek na si Midrano Cenente, nakumpiska ang isang cal. .9mm pistol na may serial number 1199657, at 6 na live ammo, nakuha rin sa kanyang bahay ang isang hand grenade.,Bukod sa baril at granada, nasamsam din sa pagsisiyasat ang ilang drug paraphernalia kung saan inamin ng suspek na gumagamit siya ng droga at paminsan-minsa’y nagbebenta rin umano ito ng droga.,Sasampahan ng kambal na kasong paglabag sa Republic Act 10591 (illegal possesion of firearms) at Republic Act 9165 (Illegal Drugs), ang nadakip na suspek at pansamantalang mananatili sa custodial facility ng Cavite CIDG sa Imus City, Cavite.",,
Mga atat sa DPWH bidding… Hoy! Nakakahiya kayo!,,"Tinawag ni Senat­e President Aquilino ‘Koko’ Pimentel III na kahiya-hiya ang ulat na ilang district engineers at regional directors ng Department of Public Works and Highways (DPWH) ang nagsimula nang magsagawa ng bidding ng mga proyekto para sa susunod na taon gayong nakasalang pa sa deliberasyon ng Kongreso ang proposed 2017 budget o General Appropriations Act (GAA).,Kaya naman kinalampag ni Pimentel si DPWH Sec. Mark Villar na imbestigahan ito at kung mapapatunayang totoo ay agad na sibakin ang mga tiwaling opisyal na sangkot sa ganitong iregularidad.,“It is both shameful and deplorable why certain DPWH district engineers and regional directors would already schedule the conduct of biddings for projects that are yet to be officially approved by Congress and signed by the President into law,” ayon pa kay Pimentel.,Ayon pa sa senador, “Kung may tara sa Bureau of Customs, meron din palang obligasyon sa DPWH,” na ang tinutukoy ng senador ay ang ‘padulas’ na umano’y binibigay ng mga winning contractors sa kanilang koneksyon sa DPWH.",,
MARCOS IPIPILIT NA VP,,"Kalkulado ang pagkilos at pagkokon­disyon sa isip ng sambayanan na mababago ang nakaupong Bise Presidente na sinimulan sa ikinakalat na text message na mayroon nang ginagawang re-count ng mga balota.,Ganito inilarawan ni Vice President Leni Robredo ang text message kung saan may hinala siya na galing ito sa kampo ng kanyang kalaban na si ex-Sen. Ferdinand ‘Bongbong’ Marcos.,“Well, siyempre iyong hinala natin iyong kalaban natin sa kaso. Baka may attempt na parang bilugin iyong isip ng tao, parang ina­ano iyong mindset,” ayon kay Robredo sa ambush interview kahapon sa Quezon City.,Naniniwala ang Bise Presidente na may kaugnayan ang text message na pagpapalibing kay da­ting Pangulong Ferdinand Marcos sa Libingan ng mga Bayani (LNMB) noong Biyernes.,“Just got this.. Re: VP Protest case. Recount of ballots from 4-5 provinces will start end of November and will finish by December, deliberations after. You can bet early next year, we have a new VP. From a trusted source,” ang text na kumalat kasabay ng pagpapalibing kay Marcos.,“Feeling ko carry over din ito, iyong pangamba, noong bigla tayong nabulabog noong Biyernes, big­laang paghimlay sa da­ting Pangulong Marcos,” ayon pa kay Robredo.,Gayunpaman, tiniyak ni Robredo na hindi dapat magpakasiguro ang grupo sa likod ng maitim na balak dahil magbabantay ang kanilang kampo para ipagtanggol ang boses ng taumbayan o ng mga bumoto sa kanya noong nakaraang eleksyon.,Sa ngayon aniya ay wala pang kautusan ang Presidential Electoral Tribunal (PET) na siyang may hawak sa election protest ng batang Marcos kung magkakaroon ng re-count tulad ng ipinapalabas sa text message.,Magpupulong pa lamang aniya ang PET nga­yong araw kaya wala pa aniyang katotohanan ang nasabing text message.,“Iyong sa akin lang, siguro dahil din sa pangyayari in the past few days, kailangan na ma­ging vigilant. Kasi may pakiramdam ng lahat ng klaseng… parang lahat ng paraan na kayang gawin, gagawin,” ayon pa kay Robredo na nagsabing nananatili ang kanyang tiwala sa hudikatura.",,
MRTirik pa more,,"Hininto ang biyahe ng Metro Rail Transit (MRT-3) makaraang magkaroon ng aberya sa riles kahapon ng umaga.,Sa abiso ng Department of Transportation (DOTr), nagkaroon ng technical problem dakong alas-6:12 ng umaga sa pagitan ng Santolan/Annapolis at Cubao stations northbound.,Sa report, ang nasi­rang riles ng tren sa pagitan ng dalawang istasyon ang dahilan kaya pinutol ang biyahe ng MRT-3.,Bunsod nito ay pansamantalang sinuspinde ang biyahe ng MRT sa Cubao hanggang Santolan station.,Bandang alas-6:20 ng umaga ay nilimitahan naman ang South bound trips sa Shaw Boulevard hanggang Taft Avenue stations.,Matapos ang isang oras ay naibalik naman sa normal ang operasyon makaraang makumpuni ang nasirang riles.,Ang MRT-3 ang bumibiyahe sa kahabaan ng EDSA mula sa North Ave­nue, Quezon City hanggang Taft Avenue sa Pasay City.",,
PAL gagamit ng malaking eroplano,,"Gagamit na ng malaking eroplano ang Philippine Airlines (PAL) para maserbisyuhan ang inaasahang pagdagsa ng mga pasahero nito papuntang Boracay Island ngayon Christmas peak season gamit ang A320 jets para sa Ca­ticlan airport operations.,Ayon kay Cielo Villaluna, tagapagsalita ng PAL, ang Manila-Caticlan-Manila route ay siserbisyuhan ng 180-seater A320s jets tatlong beses isang araw kapalit sa 56-seater Q300s na lumilipad anim na beses sa isang araw.,Dati-rati, ang mga pasaherong gustong sumakay sa malaking eroplano ay lululan pa sa Manila-Kalibo PAL flights saka ito sasakay sa bus papuntang Caticlan.",,
Patawarin ang mga nagpapalaglag — Pope,,"Binigyan ni Pope Francis ang mga kaparian ng kapangyarihan na patawarin ang mga gumagawa ng abortion sa buong mundo.,Sa kaniyang inilabas na Apostolic Letter na isinapubliko ng Vatican, sinabi ni Pope Francis na walang kasalanan ang hindi ka­yang patawarin at linisin ng Diyos mula sa pusong humihingi ng kapatawaran.,Gayunpaman, binigyang diin pa ng Santo Papa na ang abortion ay isa pa ring ‘grave sin’ dahil winawakasan nito ang isang inosenteng buhay. Suba­lit wala aniyang kasala­nan na hindi pinapatawad kung kaya’t pinayuhan ang mga pari na patawarin ang mga kababaihang nagsasagawa ng aborsyon.,“May every priest, therefore, be a guide, support and comfort to peni­tents on this journey of special reconciliation,” the letter continues. “I henceforth grant to all priests, in virtue of their ministry, the faculty to absolve those who have committed the sin of procured abortion.” ayon sa sulat ng Santo Papa.",,
Japanese cargo ship inatake sa Sulu Sea,," Inatake ng hinihinalang Abu Say­yaf Group (ASG) o pirata ang isang Japanese cargo ship sa Sulu Sea di-kalayuan sa Tawi-Tawi pro­vince sa Autonomous Region in Muslim Minda­nao (ARMM).,Sa ulat ng Regional Cooperation Agreement on Combating Piracy and Armed Robbery against Ships in Asia o ReCAAP, napigilan at natakasan ng bulk carrier Kumiai Shagang ang naturang atake na naganap nitong Nobyembre 20 at nagpatuloy agad sa paglalayag ang barko na galing ng Port Hedland sa Australia at patungong Qingdao sa China.,Ang Sulu Sea sa southwestern ng bansa ay siyang naghihiwalay sa South China Sea northwest ng Palawan at Celebes Sea southeast naman ng Sulu Archipelago.,“The Japanese bulk carrier Kumiai Shagang was attacked by pirates or militants on November 20 in Sulu Sea, north of Tawi-Tawi Island, Philippines. The bulk carrier thwarted attack by anti-pirates maneuvering, vessel continued voyage from Port Hedland, Australia to Qing­dao, China,” anang ReCAAP.",,
US guided- missile dumating sa Manila,,"Kinumpirma ng US Embassy sa Manila na dumating sa bansa ang isang US guided-missile destroyer para magpahi­nga at kumuha ng supply upang magamit sa muling paglalayag nito sa karagatan.,Sa inilabas na kalatas ng US Embassy, Nobyembre 18 nang dumating sa bansa ang USS McCampbell (DDG 85) na pinamumunuan ni Cmdr. Ed Angelinas at mga crew na aabot sa 300 sailors kabilang ang 20 Filipino-Americans.,Bahagi rin umano ng port visit ang pagpapatibay sa ugnayan ng komunidad at military ng Pilipinas at ng Estados Unidos.,Sinasabing sumaila­lim sa training exerci­ses ang USS McCampbell kasama ang Royal Brunei Navy sa Cooperation Afloat Readiness and Training (CARAT) 2016.",,
"Holy Door ng Vatican, isinara na!",,"Pormal nang isinara ni Pope Francis ang Holy Door ng St. Peter’s Basi­lica sa Vatican City bilang hudyat ng pagtatapos ng Holy Year of Mercy.,Sa ulat, idineklara ng Santo Papa ang Banal na Pintuan para bigyang diin ang pangangaila­ngan ng pagkakasundo at pagpapatawad sa buong mundo.,Sa kabila ng pagsasara ng Holy Door, hinimok naman ni Pope Francis ang mga tao na manatiling bukas sa pakikipag-ayos at pagpapatawad sa mga nakahidwaan.,Sa kaniyang homily, umapela ang Santo Papa sa mga tao na alamin ang paraan kung paano malalampasan ang kasamaan at hindi pagkakaunawaan, upang mabuksan ang lahat ng daan patungo sa pag-asa.,Kamakailan ay ipinahayag ng Santo Papa ang kanyang kalungkutan sa pamamayagpag ng karahasan sa mundo dulot ng hidwaan sa paniniwala at lahi.",,
Panatag Shoal gagawing marine sanctuary,,"Napipintong ideklara ni Pangulong Rodrigo Duterte ang lagoon sa Panatag Shoal bilang isang marine sanctua­ry area.,Ayon kay National Security Advi­ser Hermogenes Esperon, Jr. lalagdaan ni Presidente Duterte ang isang executive order nang sa gayon ay maideklara bilang ‘no-fishing zone’ para sa mga mangingisdang Pinoy at Intsik ang lagoon sa Panatag Shoal na kilala rin bilang Scarborough Shoal.,Nabatid na ang ‘unilateral declaration’ ay naiparating na kay Chinese President Xi Jinping sa idinaos na bila­teral meeting ng dalawang lider sa sidelines ng Asia Pacific Economic Coo­peration (APEC) Leaders’ Meeting.,Umaasa naman si Presidential Communications Office (PCO) Secretary Martin Andanar na gagawa ng aksyong pabor si President Xi patungkol sa usapin.,“Ano to? Pinatikim lang ang mga mangingisda natin?”,Tanong ito ni Akbayan party-list Rep. Tom Villarin sa plano umano ni Pangulong Rodrigo Duterte na gawing marine sanctuary ang Panatag Shoal o mas kilala sa Scarborough shoal.,Sinabi ng mambabatas na kapag natuloy ang planong ito ng Pangulo ay mangangahulugang hindi na puwedeng mangisda ang mga Filipino sa Scarborough shoal.,Ang labis na ikinatatakot ng mamba­batas ang makikinabang dito ang China dahil hindi sila sasakupin ng EO kapag nagkataon at isusuko na ang nasabing teritoryo sa nasabing bansa.",,
"TOP BIR OFF’L, INAMBUS",,"Patay ang isang mataas­ na opisyal ng Bureau­ of Internal Revenue (BIR) matapos tambangan at walang habas na pagbabarilin ng dalawang­ hindi pa nakikilalang mga salarin na magkaangkas sa isang motorsiklo sa ­Lungsod ng Quezon kahapon ng madaling-araw.,Kinilala ng kanyang mga kasamahan na nagtungo mismo sa crime scene sa southbound lane ng C-5 Road, Kalayaan­ ang biktimang si Jonas­ Amora, residente ng Lungsod ng Makati at regional director ng BIR-­Region VIII-Eastern Samar. Suga­tan naman ang driver na kasama ni Amora na si Angelito Pineda na mabilis naisugod sa pinakamalapit na pagamutan.,Sa pagsisiyasat ng Scene of the Crime Opera­tives (SOCO) ay narekober sa mga gamit na nasa loob ng sasakyan ni Amora ang tatlong bungkos ng pera na tig-P100,000.00 ang laman bawat isa. Hindi bababa sa sampung tama ng bala sa right side ng passenger seat ang nakita sa sasakyan na isang pu­ting Toyota Innova.,Sa pahayag naman ng mga residente sa lugar ay ganap umanong alas-5:30 ng madaling-araw nang makarinig umano sila ng sunud-sunod na putok ng baril at nang usisain ay doon na nila nakita si Pineda na humihingi ng tulong na sakay pa rin noon sa driver seat ng sasakyan kasama ang nasawing si Amora na nasa harapan din.,Ganap na alas-7:30 ng umaga ay nakahambalang­ pa rin sa nasabing bahagi­ ng kalsada ang sasakyan ni Amora na naging dahilan ng pagbigat ng daloy ng trapiko sa lugar, sa ngayon­ ay patuloy pa rin ang pagsasagawa ng imbestiga­syon ng mga awtoridad.",,
FVR: No regrets sa PDU30 support,,"Walang pinagsisihan si dating Pangulong Fidel V. Ramos na sinuportahan niya si Pangulong Rod­rigo Duterte sa kabila na tutol siya na pinayagan nitong mailibing sa Libingan ng mga Ba­yani (LNMB) si dating Pangulong Ferdinand E. Marcos.,Ayon kay Ramos, ang biglaan aniyang paglibing kay Marcos sa LNMB ay maituturing aniyang “step backwards” sa Duterte administration, kung saan hindi pabor si Ramos sa paglilibing kay Marcos sa Libingan ng mga Bayani.,“The scheme of the Marcos family with the connivance of some elements of Armed Forces including the national police — some only, not everybody — is a step backwards for this administration in the sense that they are losing support, they are losing friends,” ani Ramos.,Pero sa kabila nito, hindi umano siya nagsisisi na sinuportahan niya si Duterte sa eleksyon.",,
Sayyaf link sobrang nakakatawa na!  — De Lima,,"Inalmahan ni Senador Leila de Lima ang pagdawit sa kanya sa teroristang Abu Sayyaf Group (ASG) sa pagsasabing bahagi na naman ito ng operasyon ng administrasyon upang sirain ang kanyang pangalan at reputasyon.,Ginawa ni De Lima ang pahayag matapos siyang kasuhan sa Office of the Ombudsman-Mindanao nina Temogen ‘Cocoy’ Tulawie at Abner Salahi Tahil ng “financing terrorism, dishonesty, neglect of duty, grave misconduct and conduct prejudicial to the best interest of the service”.,Dawit din sa kaso sina dating Sulu Governor Abdusakur Tan, Atty. Mehol Sadain, Atty. Wendell Sotto at Ediwasif Baddiri.,“This latest accusation that I am a protector and financier of terrorists is not only totally insane but also outrageously ridiculous! ,” buwelta ni De Lima.",,
Tsismis na buntis: Insulto kung papatulan ko pa!  — VP Leni,,"Kahit naiinsulto, mas pinili ni Vice President Leni Robredo na tawanan ang isang blind item na kumalat sa social media ukol sa isang high ranking Liberal Party (LP) official na buntis, kung saan nang lumaon ay ikinakabit na ang kanyang pangalan.,“Ako kasi ayoko na patulan eh. Ayoko na pa­tulan parang insulto naman yata iyon,” ani Robredo sa ambush interview kahapon sa dinaluhang event sa Quezon City.,Dalawang kilalang supporters ni Pangulong Rodrigo Duterte na Thinking Pinoy at Sass Rogando ang nagpapakalat diumano na isang high official ng LP ang buntis sa isang lalaking hindi pa hiwalay sa asawa.,Pinaputok ang tsismis kasunod ng pagpapahinga ni Robredo ng ilang araw matapos magkasakit dahil sa fatigue at umapir lang ulit nang ilibing si dating Pangulong Ferdinand Marcos noong Nobyembre 18.,“Pagpapakita lang na, saan ba tayo patungo kung may mga ganitong usapin, kabahagi na ng kuwento na alam naman natin na walang katotohanan at walang basehan, para kasi patulan natin iyon, parang vina-validate lang natin, ‘di ba?” ani Robredo.,“Sa akin, ayoko nang pumatol. Nakakatawa siya, pero at the same time, parang insulto na iyon sa ating lahat na kababaihan,” ayon pa sa Bise Presidente.",,
Hindi kakalas kay Duterte!,,"Hindi kakalas ang mga militanteng mambabatas kay Pangulong Rodrigo Duterte sa kabila ng hindi pagkakaintindihan sa iba’t ibang isyu partikular na sa paglibing kay dating Pa­ngulong Ferdinand Marcos sa Libingan ng mga Bayani (LNMB).,Ito ang kinumpirma nina Anakpawis partylist Rep. Ariel Casilao at Gab­riela partylist Rep. Emmi de Jesus matapos magpulong ang kanilang grupong Makabayan bloc kahapon.,“The alliance with the Duterte government remains intact amidst growing disapproval of the sly burial of the late dictator at the Libingan ng mga Bayani (LNMB),” ani Casilao matapos ang kanilang pulong.,Tatlo pang kaalyado ang nakapuwesto sa gabinete ni Duterte at ito ay sina Department of Agrarian Reform (DAR) Sec. Rafael Mariano, National Anti-Poverty Commission (NAPC) chairperson Liza Maza at anti-martial law activist Sec. Judy Taguiwalo ng Department of Social Welfare and Development (DSWD).,“We opted to stay,” ayon naman kay De Jesus dahil sinusuportahan umano ng mga ito ang peace talks na sinimulan ni Duterte sa National Democratic Front (NDF) at iba pang pro-poor program.,Sa isang pahayag, sinabi naman ni Sec. Mariano na, “Before we entered the government, we are already aware of the differences we have with President Rodrigo Duterte on some issues. Despite our opposing stance on the Marcos burial, we continue to engage him on this matter.”",,
Walang forever!,,"Naisahan man ng pamilya Marcos ang taumbayan nang paspasang ilibing sa Libingan ng mga Bayani (LNMB) si dating Pangulong Ferdinand E. Marcos noong Biyernes, nagbabala naman ang isang senador na hindi habang panahon na mananatili sa nasabing sementeryo ang dating diktador ng bansa.,Naniniwala si Sen. Francis ‘Kiko’ Pangilinan na hindi man magtagum­pay ang anti-Marcos group sa pagpapalayas kay Marcos sa LNMB sa panahon ng administrasyon ni Pa­ngulong Rodrigo Duterte, maaari pa rin nila itong maisakatuparan sa mga susunod na administrasyon.,“Maaaring nakali­bing siya diyan ngayon pero hindi ibig sabihin na mananatili siyang nakalibing diyan sa darating na mga panahon,” diin ni Pangilinan.,Naghain naman ng demanda sina dating Bayan Muna Reps. Neri Colmenares at Satur Ocampo, at ibang pang biktima ng Marcos Martial Law mula sa grupo ng SELDA at ng National Union of People’s Lawyer (NUPL) laban sa Marcos family at militar na nagsagawa umano ng panlilinlang sa taumbayan sa ginawang pagpapali­bing sa dating pangulo.,Maliban sa mga Marcoses, kasama rin sa pinasasampahan ng indirect contempt sa paglabag sa Rules of Court sina Defense Sec. Delfin Lorenzana, AFP chief of staff Ricardo Visaya at Rear Admiral Ernesto Enriquez.,Giit ng grupo sa kanilang petition for contempt, hindi pa ‘final and executory’ ang inilabas na desisyon ng Korte Suprema noong Nobyembre 8 kaya’t hindi tamang agad-agad na inilibing doon ang mga labi ng yumaong diktador.,Sa panig ni PNP chief Director General Ronald ‘Bato’ dela Rosa, sinabi nitong, “Sikreto man o hindi sikreto ang paglilibing sa dating pangulo, wala na kaming pakialam dun dahil walang halong pulitika ang aming naging aksyon, bagkus ay purely serbisyo publiko lamang.”",,
"Sinapian ng duwendeng itim, nagpakamatay",,"Nagpakamatay sa pamamagitan ng pagsaksak sa sarili ng itak ang isang ginang matapos na hindi na umano nito makayanan ang pagsapi sa kanya ng itim na duwende kamakalawa ng hapon sa bayan ng Casiguran, Sorsogon.,Idineklarang dead-on-arrival sa pinagdalhang Sorsogon Provincial Hospital dahil sa malalim na saksak ng itak sa tiyan ang biktimang nakilalang si Verginia Binas Grizo, 34, residente ng Barangay San Pascual ng nasa­bing bayan.,Base sa salaysay ni Charlkie Grizo, 41, asawa ng biktima, dakong alas- 4:45 ng hapon nang dumating siya ng kanilang bahay kasama ang kanyang tatay na si Jimmy, 71, mula sa bukid ng pagpunta niya ng banyo ay tumambad sa kanya ang duguang biktima na agaw buhay at nakabaon pa ang itak sa tiyan nito.,Agad na tumawag ng traysikel ang mag-amang Grizo upang isugod sa ospital ang biktima suba­lit habang nasa daan ay sinabihan umano siya ng kanyang asawa na huwag na siyang dalhin sa pagamutan at iuwi na lang umano siya sa bahay dahil sinapian umano siya ng duwendeng itim.,“Dai niyo na ako pagparahiwagon ta sinapian ako ki dwende na itim. Maoli na ako sa Bicol”, ito ang huling pahayag ng biktima.,Napagalaman pa na maayos naman ang pagsasama ng mag-asawa at wala naman umanong nangyaring away bago ang insidente at bago umano ang ginawang pagpapakamatay ay nakita pa umano ng kanilang anak na batang lalaki na hinahasa pa ng biktima ang ginamit nitong itak.",,
"Grade 4 nabagok, tigok",,"Matinding bagok sa ulo ang ikinasawi ng isang Grade 4 pupil ­matapos mabagsakan ng slide sa playground sa ­public ­plaza ng Himamaylan City, Negros Occidental.,Kinilala ni Himamaylan City deputy chief of police, Insp. Reymundo Franco, ang biktimang si Krisshia Mae Lipania, 10, estudyante sa Himamaylan City Central School.,Bago ang insidente, nagkaayaan ang biktima at mga kaibigan nito na maglaro sa playground kung saan naglaro sila sa swing na nakakabit sa slide na maliban sa luma na’y hindi pa matibay ang pundasyon nito.,Nang sabay-sabay na naglaro ang mga bata at hindi kinaya ng swing at slide ay natumba at ­direktang tumama sa ulo ng biktima ang bakal.,Napuruhan ang biktima kaya ito ay namatay.",,
Big names sa Kerwin list,,"Pawang mga opisyal ng gobyerno, mga pulis at iba pang kilalang perso­nalidad ang isinangkot ng inaakusahang Eastern Visayas druglord na si Kerwin Espinosa sa kanyang sinumpaang affidavit.,Ito ang ­kinumpirma ni Atty. Lani Villarino, abogado ni Espinosa, kaugnay ng natapos na affidavit ng kanyang kliyente hinggil sa bersyon nito ng kanyang operasyon ng illegal drug trade hanggang sa lumabas ito ng bansa.,Ang affidavit ni Espinosa ay nakatakdang isumite sa Department of Justice (DOJ) na nagla­laman ng maraming pa­ngalan pero sinabing hindi ito ilalabas sa media dahil ayaw nitong matulad sa sinapit ng amang si Albuera Mayor Rolando Espinosa Sr.,Ayon pa kay Villarino, bineberipika rin ni Kerwin ang mga nakasaad sa affidavit na isinumite ng ama nitong alkalde at sinabing dokumentado ang proseso para maipakitang hindi puwersahan ang mga ibi­nigay na impormasyon ng batang Espinosa.,Ayon naman kay Sen. Manny Pacquiao, “Marami, marami at talagang nakakagulat,” nang kapa­nayamin sa radyo ukol sa napag-usapan nila ni Kerwin noong Biyernes, ilang oras matapos lumapag mula sa Abu Dhabi, UAE.,Samantala, may 14 na testigo na umanong hawak si Albuera Police chief, Chief Insp. Jovie Espemido na tutukod sa testimonya ng napaslang na alkalde ng Albuera (Rolando Espinosa Sr.). Kabilang umano rito ay ang accountant ng tinaguriang druglord na si Kerwin, anak ng alkalde.",,
Mt. Bulusan iritable na naman,,"Unti-unti na namang nagpapakita ng aktibidad ang Bulkang Bulusan matapos ang ilang araw na pananahimik, ayon sa seismic monitoring ng Philippine Institute of Volcanology and Seismolo­gy (PHIVOLCS).,Sampung volcanic earthquake ang naitala sa buong magdamag kahapon habang 89 na pag­lindol ang naitala noong magdamag ng Sabado.,Ayon sa PHIVOLCS, ang maraming beses na pagpapakita ng aktibidad ng bulkan ay senyales na mag-aalboroto ito anumang oras.,“The increased seismic activity may be precursory to minor steam-driven or phreatic eruptions that may occur at the currently active west-northwest, northwest, southeast, southwest or summit vents, based on past behavior of the volcano,” ayon sa babala ng PHIVOLCS.,Halos hindi makita kung makapal ang ibinubuga nitong Sulfur dioxide dahil sa kapal ng rain clouds sa summit ng bulkan.,Nakataas pa rin ang alert level 1 sa bulkan at mahigpit na ipinagbaba­wal ang paglapit sa 4-kilometer radius Permanent Danger Zone (PDZ) ng bulkan dahil sa anumang oras na pagbuga nito ng abo.",,
"Makati City, selfie capital ng buong mundo",,"Hinirang na ­‘Selfie Capital of the World’ ang lungsod ng Makati batay sa report ng TIME ­magazine.,Ayon sa ulat, patok na patok ang self-shot photo­graphs sa mga kabataang social media ­users na aabot ng kalaha­ting milyong residente ng Makati City na nakagawa ng mas maraming selfies kumpara sa mga residente ng ibang mga syudad.,Sa naitalang rekord ng TIME magazine, may­roong 258 ­selfie-takers sa kada 1000 tao sa Makati City kung kaya malinaw na ‘selfiest city’ ito sa buong mundo.,Pasok din sa Top 10 selfiest city ang Cebu City na nasa ika-siyam na pwesto.",,
Gusto mo bang malibre sa pagdodoktor?,,"Hindi imposible na makapagtapos ng pagdo­doktor ang mga mahihirap ngunit karapat-dapat na mga mag-aaral sa ­bansa.,Ito ay sa sandaling ang panukala para sa medical scholarships sa state colleges and universities (SUCs) ng mga kuwalipikadong medical students.,Inihain ni Senate majority leader ­Vicente ‘Tito’ Sotto III ang ­Senate Bill No. 1232 upang masolusyunan ang kakulangan ng doktor sa bansa, lalo na sa mala­layong lugar.,Ang inilatag na kon­disyon sa panukala ni ­Sotto, kailangang munang magtrabaho ng limang taon sa bansa ang scholar na doktor, dala­wang taon dito ay sa gob­yerno, bago siya payagan na magtrabaho sa abroad.,“This would hope­fully put a sense of ­balance in the distribution of doctors particularly in the government sector, which takes care of nearly 70% of the health care demand of the population,” ani Sotto.",,
PDU30 nagsumbong kay Putin,,"Isinumbong ni Pangu­long Rodrigo Duterte kay Russian President Vladimir Putin ang mga kabu­lastugan ng isang ­western superpower.,Sa pakikipagpulong ni Pangulong Duterte sa itinuturing niyang ‘idol’ na si President Putin sa Peru kung saan ginaganap ang APEC Leader’s Summit, tila isang bata na nagsumbong si Pa­ngulong Duterte hinggil sa pagiging ipokrito, ­bully at promotor ng giyera ng nasabing western superpower.,Hindi nagbanggit ng pangalan ng bansa ang Pangulo pero ito raw ang bansang nagpasimuno ng giyera sa Korean peninsula, Iraq at Afghanistan.,Na-bully rin umano ang Pilipinas ng bansang ito, ani Duterte, nang pahirapan ang ekonomiya ng bansa matapos hugutin ang mga sundalong ipinadala sa Gitnang Silangan.,Ang nasabing pulong ay tumagal ng 45 minuto kung saan pormal na inaanyayahan ng Russian President si Pangulong Duterte na bumisita sa Russia habang ang huli ay nag-imbita rin na bumisita si Putin sa Pilipinas.,Samantala, hindi naman dumalo sa gala dinner para sa APEC leaders ang Pangulo dahilan upang hindi sila magkita ni US President Barack Obama.",,
Cavite drug bust,,"Armado ng improvised homemade shotgun, hindi nagpahuli ng buhay ang dalawang drug personality sa bayan ng Rosario, Cavite makaraang manlaban sa mga operatiba sa ikinasang buy-bust operation laban sa kanila.,Sa panayam ng Abante kay C/Insp. Mark Joseph Laygo, hepe ng Rosario Municipal Police Station, nabatid na ikinasa ang drug bust dakong alas-tres ng madaling-araw kahapon sa Barangay Wawa 2, laban kina Ronelio Valera y Nueva at Ryan Sunga y Cuesta.,Nakaramdam umano ang mga suspek na parak ang kanilang katransaksyon kaya’t pinutukan ang mga ito gamit ang sumpak. Sa kasamaang palad ay sablay ang mga suspek kaya’t sila ang tumimbuwang sa ganting putok ng mga operatiba.,Narekober mula sa mga suspek ang marked money, ilang pirasong plastic sachet ng shabu at tig-isang sumpak at dalawang bala ng 12 gauge shotgun.",,
SUPORTA UMUUGA NA!,,"Isang malaking lamat sa suportang tinatamasa ngayon ni Pangulong ­Rodrigo Duterte mula sa sambaya­nan at maging sa mismong gabinete ang pagpapahintulot nito na malibing sa Libingan ng mga Bayani (LNMB) si yumaong strongman Ferdinand ­Marcos Sr. at walang dudang umu­uga na ngayon  ang dating matatag na suporta.,Isa sa tinukoy ni Sen. Richard Gordon ay ang mga maka-kaliwang miyembro nga­yon ng gabinete ng Pa­ngulo na tiyak umanong may kimkim na sama ng loob kundiman ngit­ngit sa pagkakalibing ng kinamumuhian nilang diktador sa LNMB.,“Makakaalog ba ito? Makakaalog! ‘Yung ga­binete maaalog sila sa kaliwa,” tahasang komento ng senador.,Nagbabala pa si Gordon na kahit nailibing na si Marcos sa LNMB, patuloy pa rin ang kilos-protesta para mapaalis sa libingan ang dating Pa­ngulo at posibleng luma­wak pa ito sa mga dara­ting na araw dahil sa mga sumasakay.,“Malakas ‘yung ­ingay ng ­nagpapaalis, siyempre maraming ­sasakay diyan,” ani Gordon.,Aniya, maging ang apo niyang nag-aaral sa kolehiyo ay sumakay na rin sa mga kilos protesta pero hindi niya ito pinagbawalan.,Nagbabala pa si Gordon na maaaring mauwi sa anti-Duterte rally ang anti-Marcos rally kung magkakaroon ng mala­king pagkakamali si Pangulong Duterte.,“Eventually kung magkamali ng ­malaki iyan eh puwedeng ga­mitin sa kanya ‘yan,” babala ni Gordon.,“Kaya dapat mag-­ingat ang Duterte admi­nistration sa mga katiwalian and so far wala naman akong nakikitang katiwa­lian puwera lang ‘yung mga risky na mga salita na parang…sa war on drugs at saka sa fo­reign policy dapat medyo ingat tayo doon,” dagdag pa niya.,Kaugnay nito, pag-uusapan na umano ng progresibong grupo sa Mababang Kapulungan ng Kongreso kung tulu­yang nang makikipaghiwalay ng alyansa sa administrasyon ni Pangulong Duterte.,Ayon kay Gabriela partylist Rep. Emmi de ­Jesus, magpupupulong ang Ma­kabayan bloc sa Kamara ngayong umaga para pag-usapan ang kanilang susunod na hakbang.,“Magmi-meeting kami bukas ng umaga (ngayon) kung may desisyon na i-aannounce namin, Baka bukas may desisyon na kami,” paha­yag ni De Jesus kahapon nang tanu­ngin kung totoong kakalas na ang mga ito kasunod ng ­paglibing kay da­ting Pa­ngulong Marcos sa LNMB na noon pa mang panahon ng eleksyon ay suportado na ni Duterte.,Kasama ni De ­Jesus sa Makabayan bloc sa Kamara ang kanyang kapartidong si Rep. ­Arlene Brosas, Bayan Muna partylist Rep. ­Carlos Zarate, ACT Teacher party­list Reps. Antonio Tinio at France ­Castro, Anakpawis partylist Rep. ­Ariel Casilao at Kabataan partylist Rep. Sarah Elago.,May dalawa ring miyembro ng gabinete ang nagmula sa Maka­bayan bloc. Ito ay sina Agrarian Sec. ­Rafael Mariano at National Anti-Poverty Commission (NAPC) Chairperson Liza Masa.,Marami sa militanteng grupo ay biktima ng Martial Law ng rehimeng Marcos tulad nina De Jesus, dating ­Bayan Muna partylist Reps. Satur Ocampo at Neri Colmenares at iba pa.,Ayon naman kay Ifu­gao Rep. Teddy Baguilat, maling-mali si Pangulong Duterte sa paniwalang isyu lamang ng ‘dilaw’ o ng mga Aquino ang hero’s burial ni Marcos.,“The thing is Mr. President, more than half I know who are against the burial of Marcos are not yellow supporters,” ani Baguilat na miyembro ng dilawang partidong Liberal Party (LP).,Giit ng kongresista, “This is a national upheaval,” sabay pagbubunyag na sa kanila sa Ifugao na kabilang sa Ilocano nation ay “galit” umano sa paglibing kay Marcos sa LNMB na tila ‘panakaw’ na ginawa noong Biyernes.",,
"Opisyal ng Army, patay sa ambus",,"Kinupmirma ng AFP Western Mindanao Command ang pagkasawi ng dalawa nilang sundalo na kinabibilangan ng isang opisyal matapos tambangan ng mga armadong kalalakihan kahapon ng umaga sa Dinas, Zamboanga Del Sur.,Sa report na ipinarating sa Camp Aguinaldo, isang army lieutenant ang napatay habang tatlo pang kasamahan nito ang sugatan nang ambusin ng grupo ng kalalakihan bandang alas-8:28 ng umaga.,Kinilala ni 1st Infantry Division public affairs ­office chief, Lt. Col. Benedicto Manquiquis ang isa sa nasawi mula sa 53rd Infantry Battalion na si 2nd Lt. Cartagena. Sugatan naman sina Cpl. Dogondon, Pfc. Labiaga at CAFGU Active Auxiliary Binolan.,Napag-alaman na nasa lugar ang mga sundalo ­para sa “Bayanihan” duty, sakay ng KM-450 ­transport ­patungong Barangay Guinicolalay nang atakihin ng mga armado.",,
"Lalaki nag-amok, patay sa parak",,"Iniwan ng asawa at nauwi sa matinding depresyon kaya’t nag-amok at naghamon ng away ang isang 42-anyos na lalake, sa insidenteng naganap kamakalawa ng gabi sa bayan ng Silang, Cavite kung saan nasawi ang biktima.,Sa paunang imbestigasyon ng Silang Municipal Police Station, pasado alas-siyete ng gabi nang mag-amok ang suspek na si Ronald Aguirre y Hilotin ng Brgy. San Miguel sa nabanggit na bayan, armado ito ng kutsilyo at naghahamon ng away.,Nang rumesponde ang pulisya ay napayapa ito at umuwi ng bahay, ngunit makalipas ang wala pang isang oras ay nag-aamok na naman ang suspek at inatake maging ang mga rumesponding pulis kaya napilitan itong barilin na ikinasawi nito.,Napag alaman din sa mga kaanak ng suspek na naburyong ito matapos iwan ng asawa at iwan rin sa kanya ang tatlo nilang anak.",,
"Turistang parak, nadale sa Malate",,"Natangay ang mamahaling cellphone ng isang Spain police matapos masalisihan ng hindi nakikilalang suspek nang maiwang hindi naka-lock ang kanyang kuwarto sa tinutuluyang hotel, kamakalawa sa Malate, Maynila.,Nagtungo sa tanggapan ng Manila Police District-General Assignment and Investigation Section (MPD-GAIS) ang biktimang si Borja Carriera Rouco, 30, Spain national at nanunuluyan sa Pink Manila Hotel na matatagpuan sa 2551 Bautista St. cor. Don Perdo St. Malate, Maynila para ireklamo ang pagkawala ng kanyang Iphone 6.,Sa reklamo ng biktima, naganap umano ang insidente kamakalawa, sa pagitan ng alas-10:30 ng umaga hanggang ala-una ng hapon.,Nabatid na naiwan umano ng biktima na hindi naka-lock ang kanyang kuwarto at posibleng sinamantala ng suspek ang pananalisi sa kahimbingan ng kanyang pagtulog at sumalisi.,Sinabi ng biktima na nagkakahalaga umano ng P950 Euros ang tinangay sa kanyang cellphone.",,
"70 pamilya sa Maguindanao, nag-evacuate sa takot",,"Dahil sa patuloy na tensyon sa Barangay ­Poblacion, Talitay, Maguindanao, umaabot na sa 70 pamilya ang nagsilikas sa takot na madamay sa gulo.,Ang gulo sa lugar ay kasunod ng isinagawang operasyon ng mga awtoridad laban kay Mayor Muntasir Sabal, kapatid nitong si vice mayor Abdulwahab Sabal at First District Assemblyman Sidik Ameril.,Napag-alaman na ganap na ika-3:30 ng mada­ling-araw kahapon nang isinagawa ang operasyon ng pinagsanib na puwersa ng mga sundalo, pulis at Philippine Drug Enforcement Agency (PDEA-ARMM) habang armado ang mga ito ng 25 search warrants na inisyu ni RTC Branch 13 Judge ­Bansawan Ibrahim.,Sapilitang pinasok ng mga awtoridad ang bahay ng alkalde matapos tumanggi ang caretaker nito na papasukin sila.,Pinaputukan din ng mga awtoridad ang mga armadong grupo na nakapuwesto sa ‘di kalayuan sa lugar.,Napag-alaman na nasa out of town si Mayor Sabal nang isagawa ang raid kung saan nakuha mula sa bahay nito ang isang M16 rifle, dalawang caliber .45 pistol at pitong malalaking sachets ng shabu.,Habang ang kapatid naman nitong vice-mayor ang una nang naaresto noong Setyembre sa Awang airport at hanggang ngayon ay nakakulong pa rin sa PNP headquarters.,Ayon kay Maguindanao Police spokesperson Insp. Razul Pandulo, ang pamilya Sabal ang una nang pinangalanan ni Pangulong Rodrigo Duterte bilang mga narco-politician.",,
2 Indons dinukot ng Sayyaf,,"Inihayag kahapon ng Armed Forces of the Philippines (AFP) na dalawang mangingisdang Indonesians ang dinukot ng mga pinaniniwalaang miyembro ng Abu Sayyaf Group (ASG) noong Sabado ng gabi sa karagatan ng Merabong, sa Sabah, Malaysia.,Sa ipinarating na report ng Western Mindanao Command (Wesmincom) sa Camp Aguinaldo kahapon, pawang mga nakasuot ng maskara ang limang armadong suspek nang puwersahang dukutin ang mga biktima noong Sabado sa bahagi ng karagatang sakop ng Merabong, sa Kunak District, Sabah, Malaysia.,Kinilala ang mga biktima na sina Indonesian nationals Sawal Maryam at Saparuddin Kone na isinakay sa speedboat nang itakas ng mga bandido.,Dahil dito, agad namang inalerto ang puwersa ng Joint Task Force Tawi-Tawi hinggil sa insidente ng kidnapping.,Matatandaang noong Mayo, pinalaya ng ASG ang nasa 14 na mangingisda.,Noong Hulyo naman, sinabi ng Malaysian police na limang Malaysian tugboat crew ang kinidnap sa bahagi ng Sabah.",,
Unahan sa P1M sa ulo ni Dayan,,"Todo-todo ­ngayon ang isinasagawang pag­ha­hanap ng pulisya kay Ronnie Dayan na dating driver/bodyguard ni Sen. Leila de Lima.,Pero kumpiyansa ang mga awtoridad na ­hindi magtatagal ay mahuhuli ito dahil marami ang nag-uunahan na makasungkit sa inilaang P1 mil­yong pabuya sa sinumang makapagtuturo sa kinaroroonan nito na magreresulta sa pagkadakip.,Ito ang pahayag ni Chief Insp. Joshua Maxi­mo, hepe ng Urbiztondo Police, kasabay ng pagtanggi sa lumabas na balitang naaresto na ang nagtatagong si Dayan.,“Hindi po totoo ang balita na nahuli na si Dayan pero ­nakabantay ang aming puwersa at sinusuyod na ang mga lugar na posibleng kina­roroonan nito,” paha­yag ni Maximo.",,
"Agaw-trono kay VP Leni, next agenda ni Marcos?",,"Lubhang nababahala ang mga supporters ni Vice President Leni Robredo sa plano umanong bilangin ang balota sa pinoprotestang vice presi­dential election results nang walang ­kautusan mula sa Presidential Electoral Tribunal (PET).,Ginawa ni Georgina Hernandez, spokesperson ng Office of the Vice President (OVP), matapos kumalat ang text message nitong weekend na nagkaroon na umano ng recounting ng mga balota patungkol sa inihaing protesta ni VP candidate Ferdinand ‘Bongbong’ Marcos Jr.,“Just got this… ‘Re: VP Protest case. Recount of ballots from 4-5 pro­vinces will start end of November and will be finished by December, deliberations after. You can bet early next year, we have a new VP. From a trusted source,” anang kumalat na text message na ayon kay Hernandez.,“The objective is to steal the vice presidency from VP Leni. This fear and grave concern are exacerbated by the way the Marcoses sneaked the burial of the dictator from the Filipino public,” ani Hernan­dez.",,
2 lady pusher nabitag,,"Dalawa pang babaeng tulak na kabilang sa drug watchlist ang nadakip ng awtoridad makaraang magsagawa ng operasyon laban sa droga ang awtoridad sa magkahiwalay na lugar sa bayan ng Dona Remedios Trinidad (DRT) at Baliwag, Bulacan kamakalawa.,Kinilala ng pulisya ang mga naarestong sina Sarah Padilla y Sapico ng Sitio Buasao, Barangay Sapang Bulak, DRT at Liezel Rustia alyas Liz, ng Sitio Dike, Barangay Poblacion, Baliwag na kapwa nakadetine ngayon at nahaharap sa kasong kriminal makaraang makumpiskahan ng pitong pakete ng shabu at drug paraphernalias.,Dakong alas-5:45 ng madaling-araw nang sala­kayin ng Baliwag police sa bisa ng search warrant ang tinitirhan ng lady pusher na si Rustia na siyang tinaguriang shabu queen sa Sitio Dike, Barangay Poblacion, Baliwag kung saan hindi na ito nakapalag makaraang makumpiskahan ng anim na pakete ng shabu at drug paraphernalias.,Pasado ala-una ng hapon nang ipasailalim naman sa buy-bust operation ng DRT police ang kanilang target na tulak na si Padilla sa Sitio Buasao, Barangay Sapang Bulak, DRT at hindi na pumalag ang suspek matapos tanggapin ang marked money at makuhanan ng isang pakete ng shabu.,Lumilitaw na pawang kababaihan pa rin ang siya ngayong nagtutulak ng droga sa probinsya matapos ang tuluy-tuloy na operasyon ng Bulacan PNP laban sa droga kung saan araw-araw ay mayroong napapaslang na tulak sa mga buy-bust operation ng pulisya laban sa mga kalalakihang drug pusher.",,
Love triangle sinisilip sa lolong binoga,,"Sinisilip ngayon ng ­Manila Police District-­homicide section (MPD-hs) ang motibong ‘love triangle’ sa pagpaslang sa isang 64-­anyos na lolo na nakatakda sanang maki­pagkita sa ­kanyang 36-anyos na ­babaeng ­karelasyon, kahapon ng madaling-araw sa Tondo, Maynila.,Kinilalala ni PO3 Marlon San Pedro, imbestigador ng MPD-hs, ang biktimang si Cornelio Salvador Jr., alyas ‘Asyong’, 64, taga-Daang Bakal, Yumin St., Marikina­ City na natagpuang ­patay matapos pagbabarilin ng hindi nakikilalang ­suspek dakong alas-4:50 ng ­madaling-araw sa may Old Antipolo St. sa ­Tondo, Maynila.,Sa impormasyong nakuha ng pulisya kay Cathy Dizon, karelasyon ng biktima at taga-112 Laguna Ext., Tondo, Maynila kamakalawa ng alas-sais ng umaga ng huli niyang makitang buhay ang biktima matapos silang mag-check in sa Halina Hotel sa Sta. Cruz.,Habang nasa hotel, nagkaroon umano sila ng pagtatalo ng biktima dahil sa selos kaya pagsapit ng alas-dos ng hapon, iniwanan niya sa loob ng hotel ang biktima.,Gayunman, kinaga­bihan ay tinext siya ng biktima at nagkasundong magkita muli dakong alas-tres ng madaling-araw sa may Laguna St., Tondo. Nagulat na lamang umano siya nang sa halip na ang biktima ang dumating sa kanilang tagpuan ay isang kakilala ang nagbalita sa kanya na natagpuang patay ang karelasyon.,Nabatid na nakuhanan naman ng CCTV camera ng Barangay 228 ang insidente at isang ‘di kila­lang lalaki na naka-t shirt, shorts at bull cap, ang natukoy na may kagagawan sa pagpatay sa biktima.",,
"Sayyaf, tinutugis sa Sulu",," — Tinutugis nga­yon ng militar ang mala­king grupo ng Abu Say­yaf matapos ang madugong sagupaan sa lalawigan ng Sulu sa magulong Muslim autonomous region.,Sinabi kahapon ni Major Filemon Tan, ang spokesman ng Western Mindanao Command, na nakasagupa ng mga tropa kamakalawa ng hapon ang mahigit sa 150 armadong miyembro ng Abu Sayyaf sa ilalim ni Radulan Sahiron sa Barangay Buhanginan sa bayan ng Patikul.,Tatlong bangkay ng Abu Sayyaf din ang nabawi ng mga sundalo, ayon pa kay Tan, ngunit sinasabi nitong posibleng marami pang casualties ang naturang grupo. Inamin din ni Tan na siyam na sundalo ang sugatan sa nasabing labanan.,Pinaputukan din ng kanyon ng militar ang lugar ng Abu Sayyaf, subali’t hindi agad mabatid kung sugatan o nasawi si Sahiron sa sagupaan na nagtagal ng 45 minuto.,“Despite the casualties incurred, the military continues to conduct combat operations against the ASG to destroy the bandits, rescue the kidnap victims and deter terror attacks perpetrated by the bandit group in the pro­vince of Sulu and possibly in other provinces as well,” ani Tan.,Mahigit sa isang dosenang dayuhan ang bihag pa rin ng Abu Sayyaf sa kasalukuyan.",,
‘Army Worms’ patuloy na nameste sa sibuyasan,,"Ekta-ektaryang sibuyasan sa Nueva Ecija ang inatake ng army worms kaya nanawagan ang Office of the Provincial Agriculture (OPA) sa Department of Agriculture (DA) na saklolohan ang mga magsasaka sa pamemeste ng mga mapaminsalang uod.,Ayon kay Serafin Santos, hepe ng OPA, nagsagawa na sila ng preventive measure para hindi kapusin ang supply ng sibuyas kaya’t pansamantalang binuksan ang ‘stop gap measure’ sa pamamagitan ng importasyon ng sibuyas sa ibang bansa.,Setyembre 2016 pa umano namemeste ang mga army worms sa sibuyasan ayon sa ulat ng Bureau of Plant Industry (BPI) ng DA, at kasalukuyang nagtatanim ng sibuyas sa ngayon ang mga magsasaka kaya’t kailangang masolusyonan ito upang hindi mangyari ang pinangangambahang ‘shortage’ ng sibuyas sa merkado.,Pinabulaanan din ni Santos ang inilulutang na kontrobersiya ng mga onion traders ng Nueva Ecija na nagkakaroon ng hording para kontrolin ang supply and demand ng sibuyas.,“Hindi po totoong may hording. Talagang malaki ang epekto ng pesteng army worm sa ating mga sibuyasan. Now, as a preventive measure kaila­ngan nating masiguro na may supply pa rin ng sibuyas,” paliwanag ni Santos.",,
"Malaysian PM, pinababa sa puwesto",,"Libo-libong grupong ‘dilawan’ ang nagtipun-tipon sa Kuala Lumpur capital para igiit ang pagbaba sa puwesto ni Malaysian Prime Minister Najib Razak matapos ang kontrobersiyal na corruption scandal.,Nabatid na sa ikalawang pagkakataon sa loob ng 15 buwan, muling nag- organisa ang nangungunang reformist group na Bersih ng demonstrasyon para igiit ang pagbibitiw ni Najib at para litisin ito sa umano’y bilyon na ninakaw nito sa kanyang brainchild investment fund, 1MDB.,Nabatid na ilang linggo nang mayroong tensiyon matapos na bantaan ng  kanilang kalaban na rightist ‘Red Shirts’ group ang ‘Yellow Shirts’ group.,Nabatid na inaresto ng gobyerno ang mga lider ng dalawang grupo pero hindi malinaw na ang ginawang crackdown ay nagpainit pa sa situwasyon.,Iginiit ng mga demonstrador na gusto nila ng isang malinis na gobyerno at patas na halalan.,Itinanggi naman ni Najib na may kinalaman siya sa 1MDB scandal sa kabila nito naghain pa rin ng lawsuits ang US Justice Department.,Iginiit pa ni Najib na ginagamit lamang umano ang alegasyon para siya mapababa sa puwesto.",,
"BINATILYO KUMASA SA PULIS, TODAS",,"Patay ang isang binatilyo matapos umanong makipagbarilan sa mga tauhan ng pulisya na nagsagawa ng operas­yon sa Lungsod ng Quezon kahapon ng mada­ling-araw.,Sa ulat ng Quezon City Police District (QCPD) Station 3 partikular na ni PO2 Julius Raz na siyang may hawak ng kaso, ganap umanong alas-2:20 ng madaling-araw nang magsagawa umano ng Oplan Galugad ang mga tauhan ng Station Anti-Illegal Drugs-Special Operation Task Group (SAID-SOTG) sa pamumuno Chief Insp. Rey Morcillo  sa Sitio Militar, Brgy. Bahay Toro ng na­sabing lungsod.,Napansin umano ng grupo ang nakabukol na baril sa bewang ng nasawing suspek na kinila­lang si Kim Paolo Aguilar, 18-anyos, binata na residente ng nasabi ring lugar dahilan upang sitahin nila ito.,Ngunit sa halip na i-surrender nalang ng suspek ang kanyang armas ay pinaputukan pa niya ang mga pulis kaya  napilitan ang mga alagad ng batas na gantihan na rin siya ng putok na malubha nitong ikinasugat.,Nagawa pang maisu­god sa Quezon City Ge­neral Hospital ang binatil­yo ngunit hindi na rin ito pinalad pang mabuhay at nasawi makalipas ang ilang oras habang nilalapatan ng lunas dahil sa tama ng bala sa kanyang mukha at kaliwang tenga.,Narecover sa pinangyarihan ng krimen ang isang break open type pistol, isang basyo ng bala mula sa caliber 5.556 mm na baril at anim na bala nito.",,
Anti-Poverty Commission hinamon sa GDP,,"Mayroong hamon ang National Anti-Poverty Commission (NAPC) sa ipinagmamalaking pagtaas ng GDP ng bansa nitong ikatlong sigwa ng 2016, ayon sa ulat ng National Economic and Development Authority (NEDA).,Ayon kay NAPC Secretary Liza Maza, dapat ay maramdaman ng mga mahihirap na tao ang 7.1% na paglago ng ekonomiya lalo na sa social services at mga programang social protection tulad ng pagtaas ng income ng isang pamilya at mas maraming trabaho.,Sinabi ng kalihim na balewala ang anumang uri ng pag-unlad kung mapag-iiwanan ang mga taong dapat prayoridad ng estado na bigyan ng disenteng pamumuhay.,“The challenge now is to ensure that the poor and the marginalized become part of all those positive figures. The whole point of economic should rebound to the benefit of the people,” ani Maza.,Sa bahagi aniya ng NAPC, titiyakin nilang mabibigyan ng tulong ang lahat sektor ng lipunan lalo na ang mga nasa below poverty line na nanga­ngailangan ng kagyat na tulong mula sa pamahalaan.",,
Face-to-face nina De Lima at Kerwin malabo,,"Malabo pa ang inaasahang face-to-face o paghaharap ni Senador Leila de Lima at tinaguriang drug lord na si Kerwin Espinosa sa Senado.,Ito’y dahil nagdadalawang-isip pa si De Lima kung lalahok siya sa pagpapatuloy ng imbestigasyon ng Senado kaugnay pa rin ng pagkakapaslang sa ama ni Kerwin na si Albuera, Leyte Mayor Rolando Espinosa.,Ayon kay De Lima, pinag-iisipan pa niya kung magtatanong siya o mag-o-observe lamang o kaya’y hindi na lamang lalahok sa imbestigasyon sa sandaling haharap si Kerwin sa Senado.,“Pag-iisipan ko, magtatanong ba ako, mag-o-observe lang ako, o hindi na lang ako magpa-participate. Titingnan ko,” ayon kay De Lima.,Si De Lima ay sinasa­bing kasama umano sa listahan na nasa tinatawag na blue book ng pamilya Espinosa na tumatanggap ng drug payola.,Dumating na kamakalawa sa bansa si Kerwin matapos na maaresto ito sa Abu Dhabi.,Una nang sinabi ni Senador Panfilo Lacson, chairman ng Senate committee on public order and illegal drugs na inaasahan nila ang pagdalo ni Kerwin sa pagpapatuloy ng imbestigasyon ng kanyang komite sa susunod na linggo.,Ang komite ang nagsagawa ng imbestigasyon ukol pagkamatay ng ama ni Kerwin.,Ayon pa kay Lacson, partikular na aalamin umano nila mula kay Kerwin ang posibilidad na may alam ito ukol sa motibo sa pagpaslang sa kanyang ama.,Bukod dito, dagdag pa ni Lacson, sa natu­rang pagdinig ay maaring ikakanta at kukumpirmahin na rin ni Kerwin ang lahat ng pangalang kasama sa tinatawag na blue book.",,
Lamat sa relasyon ni Digong,,"Tila nagkakalamat na ang relasyon ng Kaliwa at ng itinuturing nilang ‘Socialist President’ na si Pa­ngulong Rodrigo Roa Duterte.,Ito ay kung pagbabasehan ang saloobin ng isa sa mukha ng maka-kaliwang grupo na si dating Ba­yan Muna Rep. Teddy Casiño sa pamamagitan ng kanyang blog sa social media na may titulong ‘The Left’s unity and struggle with Duterte’.,Sa bahagi ng blog ni Casiño, ipinaliwanag nito kung bakit nagkaroon ng alliance ang maka-kaliwang grupo kay Duterte kahit hindi naman sinuportahan ng Makabayan Bloc at ng iba pang progressive force ang kanyang kandidatura.,Si PDigong ay dating kasapi ng pinakamalawak na radical youth activist na Kabataang Makaba­yan (KM) at dati rin siyang estudyante ni Jose Maria Sison o “JoMa” na founder ng Communist Party of the Philippines (CPP).,Inilutang din ni Casiño sa kanyang blog na tila gumagawa ng ‘apoy’ ang anti-communist Aquino-LP faction sa paninimula ng mga elitist upang silaban ang ‘tampuhan’ ng Kaliwa at ni PDigong dahil sa isyu ng hero’s burial.,Gayunman, mabilis nitong sinagot na hindi sila magpapagamit sa ganitong ‘laro’ ng nasabing  grupo.",,
DU30 haharap kina Xi Jinping at Putin,,"Dalawang mahahala­gang pulong ang hinarap ni Pangulong Rodrigo Duterte ngayong araw (Nobyembre 20) bago ito dumalo sa opening ceremony ng Asia Pacific Economic Cooperation (APEC) Summit sa Lima, Peru.,Bago dumalo sa APEC Leaders Summit ay dumalo sa bilateral meeting si Pangulong Duterte kay Chinese President Xi Jinping bandang alas-11:00 ng umaga sa Peru (alas-12:00 ng hatinggabi sa Pilipinas).,Mahigit kalaha­ting oras lamang ang nakali­pas ay isinagawa naman ang bilateral meeting ni PDU30 kay Russian President Vladimir Putin bandang alas-11:45 ng umaga sa Peru (alas-12:45 ng madaling-araw sa Pilipinas).,Sisimulan ang aktibidad sa APEC meeting ng ala-1:30 ng hapon sa Peru ngayong araw, Nobyembre 20.",,
‘Kaliwa’ mag-aalsa vs PDU30,,"Hindi na mapigilan ang pagtitimpi ng mga militante at mga front-liners ng ‘Kaliwa’ sa pagpapakita ng kahinaan o weakness ni Pangulong Rodrigo Duterte sa mga Marcoses.,Sa speech ni Nat Santiago, secretary general ng Makabayan Bloc, kahapon sa general meeting ng CARMMA sa Law Building ng UP Diliman, iginiit nito ang matin­ding galit sa tila pagbalewala umano ni Duterte sa kanilang sentimyento.,Para naman kay da­ting Congressman Satur Ocampo, national president ng Bayan Muna, hinihiling umano nila ang mas kapani-paniwalang paliwanag kay Duterte kung bakit siya mismo ay sinasabing ‘nalinlang’ at hindi alam ang biglaang libing noong Biyernes kay dating Pa­ngulong Ferdinand Marcos sa Libingan ng mga Bayani (LNMB).,Ayon sa mga lider ng iba’t ibang grupo, hindi katanggap-tanggap ang pahayag ni Duterte na hindi nito alam ang desisyon ng pamilya Marcos, gayong ang Armed Forces of the Philippines (AFP) na nasa ilalim ng command ng pangulo bilang Commander in Chief ang nakikipag-usap sa Marcoses para sa libing.,Isang patikim na ‘people power’ ang ikakasa ng broad coalition ng mga anti-Marcos groups sa Nobyembre 25, araw ng Biyernes – pagpapatuloy ng #BlackFriday protest laban sa paglibing kay dating Pangulong Marcos sa LNMB.,Itataon ang malaking pagkilos ng CARMMA sa pagdating sa bansa ni Pa­ngulong Duterte mula sa Lima, Peru.,Nagkasundo kahapon sa isinagawang general assembly sa University of the Philippines (UP-Diliman) ang nasa 300 lider ng iba’t ibang progressive groups sa pa­ngu­nguna nina BM President Satur Ocampo at Nat Santiago, ng Maka­bayan Bloc na binubuo ng (Kabataan Party­list, Bayan Muna Party­list, Gabriela, Anakpawis at iba pang kinatawan ng mga maka-kaliwang partido sa Kamara) na mag-organisa ng 25,000 katao para sa indignation rally sa Nobyembre 25.,Ayon kay Bonifacio Ilagan, convenor ng CARMMA at spokesperson ng Samahan ng Ex-Detainees Laban sa Detensyon at Aresto (SELDA), pinag-aaralan pa nila kung sa Luneta sa lungsod ng Maynila o sa Ayala Ave., kanto ng Paseo de Roxas sa Makati City isasagawa ang ma­laking pagkilos.,Pero ang malinaw a­niya, isa itong ‘repeat’ o pagbabalik tanaw sa pa­ni­mulang pagkilos ng mga aktibista at mga pro­g­resibong grupo noong dekada ‘70 kung saan nag-aklas ang taumba­yan laban sa liderato ni da­ting Pangulong Marcos.,“This is a repeat ng malaking anti-Marcos protest noong 1970’s. Ito ang ipapakita natin sa Nov. 25 tulad ng pag-ulit sa kasaysayan ng panlilinlang ni Marcos noong 1972 hanggang sa panlilinlang sa nga­yon ng pamilya Marcos at ng gobyernong ito,” wika ni Ilagan.,Ang First Quarter Storm o ang ‘Sigwa ng Unang Kuwatro’ ay pani­mula ng pag-aaklas laban sa rehimeng Marcos noong 1970 kung saan pinangunahan ng mga kabataang estudyante ang pagdagsa sa mga lansangan at lumawak ito bilang isang aklasang-bayan o rebolusyon.,Samantala, kinumpirma ng CARMMA na kinakausap na rin nila ang Catholic Bishops’ Conference of the Philippines (CBCP), Catholic Education Association of the Philippines (CEAP), mga layman at iba pang religious organizations para sa ikakasang mas malawak na anti-Marcos protest.,Ayon kay Ilagan, may ilang pag-uusap na silang ginagawa sa pamunuan ng Simbahang Katolika para pag-usapan ang paninindigan sa isyu ng biglaang paglibing kay Marcos sa LNMB kahit na malakas ang pagtutol dito ng CBCP at ilang Obispo.,Matatandaang malaki ang naging papel ng religious groups noon para mapwersa ang pagtatapos ng rehimeng Marcos.,Hindi na nabulaga at inasahan na ito ni Pa­ngulong Digong sa ini­lun­sad na kilos-protesta ng mga grupong tutol sa paghahatid sa hu­ling hantungan kay da­ting Pangulong Marcos sa LNMB kamaka­lawa.",,
BANGKAY PEKE!,,"Naghinala ang grupong Campaign Against the Return of the Marcoses to Malacañang (CARMMA) kung totoong preserved body ni dating Pangulong Ferdinand Marcos ang inilibing sa Libingan ng mga Bayani (LNMB) noong Biyernes.,Ayon kay Bonifacio Ilagan, convenor ng grupo, nagduda sila kung bakit napakaliit ng kabaong ng dating pangulo.,Lalo lamang uma­nong lumakas ang kanilang duda  na decoy  ang inilibing sa LNMB dahil may lumabas na ulat  na nakita pa ang preserved body  sa loob ng mausoleum  isang oras  matapos ang libing.,Hindi pa matukoy kung totoong ang mga labi nito ang nakalagay sa kulay brown na kabaong na tinatawag na ‘vampire coffin’ na inihimlay sa hero’s cemetery.,Magugunita na na­ging malaking palaisipan sa marami kung totoo o wax replica lamang ang nakapreserbang katawan ni dating  Presidente Marcos na nakalagay sa refrigerated crypt sa Batac, sa Ilocos Norte.,Samantala, duda din si De La Salle University  College of Law Dean Jose Manuel Diokno na  ang inilibing ay totoong katawan ni Marcos.,Samantala, daan-daang loyalista ng pa­milya Marcos ang dumating at nagbigay pugay sa puntod ni dating Pangulong Marcos sa Libingan ng mga Bayani (LNMB) kahapon sa Fort Bonifacio, Taguig City.,Dakong alas-siyete ng umaga nang duma­ting ang may 70 pampa­saherong bus kung saan nakasakay ang mga Marcos supporters na pa­wang mga nakasuot ng kulay pula at puting t-shirt na nanggaling pa sa iba’t ibang bayan sa lalawigan ng Ilocos Norte.,Pinayagang makapasok sa loob ng LNMB ang mga ito upang masilayan ang kanilang Apo Macoy. May nakasulat din sa mga t-shirt ng mga ito na “We Love U Apo, Maraming Salamat po”. Bandang alas-otso ng umaga nang magdaos ng misa ang mga loyalista sa puntod ng dating pangulo.,Makalipas ang dalawang oras, bandang alas-10:00 ng umaga ay dumating naman sina Ilocos Governor Imee Marcos, dating Senador Bongbong, dating U­nang Ginang at ngayon ay Congresswoman Imelda Mar­cos, at mga kaanak.,Nabatid na bago makapasok ang 70 bus na sakay ng mga supporters ng pamilya Marcos sa loob ng LNMB ay hinintay muna ang pahintulot mula sa pamilya Marcos na payagan silang makapasok at makasilip sa puntod ng dating Pa­ngulo.,Dahil sa pagpayag ni Ilocos Governor Marcos ay agad naman silang pinapasok ng mga nagbabantay na mga tauhan ng National Capital Region Police Office at Armed Forces of the Philippines (NCRPO-AFP).,May mga nakasa­bit na tarpaulin sa mga bus na nakasaad dito ang “Mara­ming Salamat Apo”.,“Nais lamang namin matignan kung saan ini­himlay ang dating pa­ngulo. Hindi naman kami magtatagal dito, siguro ngayon maghapon lang kami dito at agad na kaming babalik sa Ilocos,” ayon kay  Guillermo Regnon, barangay captain ng Currimao, Ilocos, Norte.,Nag-vigil, nag-alay ng mga bulaklak, kandila at misa sa puntod ni Marcos ang mga loyalista na karamihan sa mga ito ay matatanda na.,Samantala, nanatili pa rin sa paligid ng LNMB sa Bayani Road, Fort Bonifacio ang mga pulis para panatilihin ang seguridad, kaayusan sa lugar.",,
"Rescue ops butata, 4 sugatan",,"Apat na miyembro ng government forces na kinabibilangan ng dalawang sundalo at dalawang Citizen Armed Force Geographical Unit (CAFGU) ang pawang nasu­gatan matapos na makasagupa sa isang engkwentro ang grupo ng mga pinaghihinalaang bandidong Abu Sayyaf Group (ASG) sa Basilan, Zamboanga City.,Base sa report dakong alas-otso ng gabi ng Biyernes habang nagsasagawa ng foot patrol ang government forces sa Dugaa, Tuburan at para iligtas ang anim na mga Vietnamese sailor na  umano’y bihag ng ASG.,Subalit bigla nalang umanong inatake ng hindi pa mabatid na bilang ng mga bandidong ASG ang tropa ng 3rd Scout Ranger Battalion and CAFGU at walang habas na pinaputukan.,Sa kabila dako nakaganti agad ang mga sundalo at CAFGU, apat sa mga ito ang nasugatan na pawang hindi muna mga pinangalanan at kasalukuyang ginagamot sa hindi binanggit na ospital.",,
Kerwin humingi ng tawad,,"Humingi ng tawad kay Pangulong Rodrigo Duterte si Kerwin Espinosa, ang tinaguriang bigtime drug lord sa Eastern Visayas, sa kanyang nagawang pagkakamali at umaasa siyang mabibigyan ng pagkakataon na makapagbagong-buhay.,“Humihingi ako ng tawad sa kung anuman mga nagawa ko dati. Sana bigyan niya ko pagkakataon na magbagong-buhay,” apela ni Kerwin.,Nangako rin si Kerwin na ibubunyag ang lahat ng kanyang mga nalalaman sa drug trade lalo pa at napatay ang kaniyang ama.,Kabilang aniya ang pagpapangalan sa lahat ng alam niyang may kinalaman sa drug trade.,Nasa pangangalaga na ngayon ng PNP Custodial Center sa Camp Crame si Kerwin Espinosa.,Paglapag na paglapag ng eroplanong sinakyan ni Kerwin mula sa Abu Dhabi, sa NAIA Terminal 2 bandang alas-3:41 ng madaling-araw, personal itong sinalubong si PNP chief Director Ge­neral Ronald dela Rosa at agad idineretso si Kerwin sa PNP headquarters sa Camp Crame.,Nakasuot ng bullet proof vest ng PNP si Kerwin na naka-eyeglasses at nakaposas.,Bantay-sarado ang seguridad na ipinatupad hanggang makarating sa Camp Crame at dito ay iprinisinta sa isinagawang press conference si Kerwin bago tuluyang ipinasok sa PNP Custodial Center kung saan ito pansamantalang ikulong.,Sa harap ng media, sinabi ni Dela Rosa na itinuturing nila si Kerwin na ‘missing piece’ sa patuloy na imbestigasyon sa illegal drug trade sa bansa.,Kasabay nito, sinabi rin ni Dela Rosa na itinuturing nilang suspek at witness si Kerwin,“Sinabi naman niya sa akin na since namatay na ‘yung kanyang father, he is willing to tell all, he is willing to tell everything that he knows regarding the illegal drug trade na kung saan sya involved,” dagdag pa ni Dela Rosa.,“Sabihin niya lahat kung sino supplier niya, distributor niya, upline, downline, protectors, lahat-lahat, sasabihin nya,” ayon pa sa PNP chief.,Sinabi ng PNP chief na lahat ng sasabihin ni Kerwin ay gagawan ng affidavit para ma-evaluate ng Department of Justice (DOJ) kung isasailalim ito sa witness protection program (WPP).,Sa pagharap ni Kerwin sa media, sinabi nito na nakaramdam siya ng ligtas sa kanyang mga police escorts kaya napawi na ang kanyang takot para sa kanyang buhay.,Napag-alaman na na­ngangamba sa kanyang kaligtasan si Kerwin matapos ang sinapit ng kanyang amang si Albuera Mayor Rolando Espinosa Sr. na napatay sa loob mismo ng selda sa Baybay City Sub-Provincial Jail noong Nobyembre 5.,Sa salaysay ni Kerwin, sinabi nito na hindi siya gumamit ng backdoor channel sa paglabas ng bansa.,Siniguro ni Dela Rosa ang kaligtasan ng buhay ni Kerwin sa loob ng PNP Custodial Center.",,
IPAHUKAY ‘YAN!,,"Kahit natuloy ang biglaang pagpapalibing kay dating Pangulong Ferdinand Marcos sa Libingan ng mga Bayani (LNMB) kahapon, buo ang desisyon ng isang mambabatas na maghain ng motion to exhume para mahukay ang bangkay ng dating diktador dahil hindi pa umano final and executory ang desisyon ng Supreme Court sa nasabing usapin.,Ayon kay Albay Rep. Edcel Lagman, bukod sa nasabing mosyon ay maghahain din siya ng kasong contempt laban sa mga nangasiwa ng paglilibing kay Marcos kasama na rito ang Armed Forces of the Philippines (AFP), Executive Secretary, AFP Chief of Staff, Philippine National Police (PNP) at iba pa.,Malinaw umano na pagpapakita ng deception at paglilinlang sa mga Pi­li­pino ang ginawa ng mga Marcos na tiyak na magbibigay-daan para lalong magalit ang publiko at lumawak pa ang isinasagawang mga kilos protesta.,Kumpiyansa pa rin si Lagman na mababaligtad ang desisyon ng SC sa nasabing isyu at sa oras na pumabor sa kanilang panig ang desisyon ng Kataas-taasang Hukuman ay agad nilang ipahuhukay ang labi ni Marcos sa LNMB.,Iginiit pa ni Lagman na hindi dapat na-preempt ang desisyon ng Korte Suprema kaya nagpapakita lang ito na hindi sinunod ng pamilya Marcos ang Rule of Law at ang judicial process ng bansa.,“Even in death, he is a thief.”,Pahayag ito ni Senate Pro-tempore Franklin Drilon kaugnay sa biglaang pag­libing kahapon kay dating Pangulong Ferdinand Marcos sa Libingan ng mga Bayani (LNMB).,“Like what Marcos did for 21 years, he caught us off-guard like a thief in the night. His burial is anything but noble. Even in death, he is a thief,” dagdag pa ni Drilon.,“The stealthy and hurried manner by which the Marcos burial was orchestrated is reminiscent of the dark days of Martial Law. The atrocities perpetrated during Martial Law succeeded because the citizenry was kept in the dark. Marcos betrayed the country for decades; we should not allow him to continue to do so up to this day,” sabi ni Drilon.,Kinondena rin ni Vice President Leni Robredo ang libing kasabay nang pagdidiing hindi isang bayani si Marcos.,“Ferdinand Marcos was a thief, a murderer, and a dictator. He is no hero. If he were, obviously his family would not have to hide his burial like a shameful criminal deed,” giit ni Robredo.,Mistulang nabulaga ang publiko sa biglaang paglibing kahapon sa labi ni dating Pangulong Ferdinand Marcos sa Libi­ngan ng mga Bayani.,Sinabayan naman ito ng kaliwa’t kanang mga kilos protesta ng mga militanteng grupo upang kondenahin ang biglaang paglilibing kay Marcos.,Kasabay ng naganap na sorpresang paghihimlay sa LNMB, iba’t ibang kilos protesta ang isinagawa ng ilang grupo na kumokontra sa paghihimlay ng dating pangulo.,Bumulusok ang galit ng mga naghain ng petisyon kontra sa paglilibing kay dating Pangulong Marcos sa LNMB dahil minadali na mailibing ito kahapon.,Ayon kay dating Bayan Muna Partylist Rep. Neri Colmenares, hindi man lamang hinintay na maging final and executory ang desisyon ng Korte Suprema.,Ani Colmenares, tila inalisan silang mga petitioner ng karapatan na maghain ng apela.,Lumabas rin ng kani­lang mga klase ang mga estudyante mula sa St. Scholastica, University of the Phi­lippines at Ateneo para sa isinaga­wang anti-Marcos rally. Nagkaroon din ng pagkilos sa España-Morayta; Stop n’ Shop malapit sa Polytechnic University of the Philippines (PUP) sa Sta. Mesa;  E. Rodriguez, QC; Philcoa; Katipunan, Alabang, Monu­mento at Marikina City.,Magkakaroon din ng rally ang mga silent majority laban sa Marcos burial sa People Power monument sa EDSA.,Bandang alas-nuwebe ng umaga ayon kay to National Capital Region Police Office (NCRPO) director Chief Supt. Oscar Albayalde, inilipad mula sa Laoag City ang mga labi ng dating pangulo kung saan eksaktong alas-12:00 ng tanghali ito inihimlay.,Naging simple lamang ang libing sa dating pa­ngulo kung saan binigyan ito ng military honors.,Legal umano ang ginawang pagpapalibing ng pamilyang Marcos sa LNMB kay dating Pa­ngulong Ferdinand Marcos.,Ito ang inihayag ni Supreme Court (SC) Spokesman Theodore Te dahil wala namang bagong kautusang inisyu ang SC na pu­mi­pigil sa pagpapalibing sa dating strongman.,“There is no order prohibiting it because the status quo ante (order) was lifted,” ayon kay Te., Sinabi ng SC na sa kabila na may 15-araw pa para makapaghain ng motion for reconsideration, kasunod ng pagpapalabas ng desisyon ng SC hindi umano ito nanga­ngahulugan na mapipi­gi­­lan nito ang pamilyang Marcos sa paglilibing sa dating pangulo sa LNMB.,Magugunita na si Marcos ay namatay noong Setyembre 28 sa  Honolulu, Hawaii, kung saan siya na-exile matapos ang 1986 People Power Revolution sa edad na 72 dahil sa komplikasyon sa kidney, puso at lungs.",,
12 dinukot sa Mexico,," — Dinukot ng mga armadong kalalakihan ang 12 katao, kabilang ang dalawang bata sa Southern Mexican region kung saan ang mga gang ay nagsasagawa ng serye ng mass abductuion, ayon sa mga awtoridad.,Ang sinakyang van ng grupo ay natagpuang sinunog sa kalye sa pagitan ng  hamlets ng San Jeronimo at San Cristobal, Guerrero, ayon kay state security spokesman Roberto Alvarez, batay umano sa ulat ng mga saksi.,Tinatayang 30 armadong kalalakihan ang dumukot sa grupo na tinatayang 12 hanggang 14 katao. Ilang kaanak ng biktima ang nakatanggap ng tawag mula sa mga kidnappers na humihingi ng ransom money.,Ang kidnapping ay kagagawan  umano ng isang cri­minal group na kilala bilang Los Tequileros, ani Alvarez.,Ang mga Los Tequileros ay mga hired guns umano ng e Guerreros Unidos drug cartel, na kumokontrol sa opium poppy production at heroin smuggling sa rehiyon.",,
Pakialamero itinumba,,"Nasawi ang isang 35-anyos na lalaki matapos  gantihan ng mga ele­mento ng Manila Police District (MPD)-Police Station 7 na magsisilbi lang sana ng warrant of arrest sa dalawang lalaki na nakatira sa bahay din ng biktima kamaka­lawa ng hapon sa Tondo, Maynila.,Ayon sa imbestigasyon ni PO3 Jorlan Taluban, ng MPD-homicide section, nagtamo ng tama ng bala sa dibdib at balikat ang suspek na si John Mark Sicat, nakatira sa 994-E Hermosa St. Tondo, Maynila na namatay noon din.,Naganap umano ang insidente dakong alas-3:30 ng hapon sa nabanggit na bahay kung saan kumatok sina PS/Insp. Mesalyn Probadora para isilbi sana ang warrant of arrest laban kina Alfred Basilica at Jervin De Vera, dahil sa kasong paglabag sa Sec. 11 ng Art. 2 ng Republic Act 9165 o illegal drugs.,Gayuman, sinalubong umano ng mga pu­tok ng bala ang mga pulis na nanggaling sa isang kuwarto sa ikatlong palapag ng bahay dahilan para gumanti ng putok ang mga pulis.,Nang matapos ang putukan, nakita ng mga pulis ang suspek na duguang nakahandusay habang nakatakas naman sina Basi­lica at De Vera.",,
KSP stude nagbigti,," — Sobrang depresyon ang marahil nagtulak sa isang 18-anyos na 3rd year college student na wakasan ang sariling buhay upang magbigti noong Biyernes ng umaga sa loob ng boarding house sa compound ng Central Luzon State University sa lunsod na ito,Sa ulat na nakara­ting sa tanggapan ni P/Sr. Supt. Manuel Cornel, Nueva Ecija police director, nakilala ang nagpatiwakal na si Jayson Peria Cabanisas, agriculture student, residente ng Brgy. San Antonio sa lunsod na ito.,Lumitaw sa pagsisiyasat ni PO3 Gabriel Santiago na dakong alas-8:44 ng umaga noong ipabatid sa pulisya ng CLSU-University Security Force ang suicide incident na nangyari sa boarding house ni Sonny Salmasan Tominez.,Wala umanong nakitang suicide note sa ginawang pagpapatiwakal ni Cabanisas na gumamit ng taling nylon na isinabit sa leeg nito.,Gayunman sa pahayag ng girlfriend ni Cabanisas na si Nova Gregorio Valdez, 19-anyos, agriculture student din sa CLSU, at residente ng Brgy. Palusapis dito madalas idaing ng kasintahan na kulang ito sa pansin ng mga magulang.",,
Maulang weekend,,"Makakaranas pa rin ng katamtaman hanggang sa malakas na pag-ulan ang malaking bahagi ng bansa ngayong Linggo kahit nalusaw na ang weather disturbance o low pressure area (LPA) sa Davao City.,Ayon sa Philippine Atmospheric Geophy­sical and Astronomical Servi­ces Administration (PAGASA), ang sanhi ng pag-ulan sa Metro Manila, mga karatig na lugar at natitirang bahagi ng Luzon at Visayas ay sanhi ng umiiral na easterlies o pagsasalubong ng hangin sa silangang bahagi ng bansa.,Dahil dito, magiging maulap at uulanin pa rin ang Kamaynilaan at sa mga rehiyon ng Ilocos, Cordillera, Cagayan Valley, Gitnang Luzon, Kabikulan, Silangang Kabisayaan at sa mga lalawigan ng Quezon at Pa­lawan.",,
"Gov. Imee Marcos, nagpasalamat kay Duterte",,"Matapos maisakatuparan ang paghihimlay sa Libingan ng mga Bayani (LNMB) kay dating Pa­ngulong Ferdinand Marcos, taus-pusong nagpa­salamat kay Pangulong Rodrigo Duterte si Ilocos Norte Governor Imee Marcos sa pagsasakatuparan sa hiling ng kanyang namayapang ama.,Kasabay nito, humi­ngi rin ng pang-unawa si Governor Imee sa naging pasya ng kanilang pamilya na gawing simple at pribado lamang ang paglilibing sa kanyang ama kung saan eksklusibo ito sa kanilang pamilya lamang.,“Ako ay humihingi ng dispensa at pag-unawa na lamang ninyo sa naging pasya ng aking pamilya na gawing payak, pribado at taimtim ang paglibing sa aking ama upang hindi na masaling ang mga nagdaramdam,” anang gobernadora.,Masayang inihayag ni Imee sa isang press conference matapos ang big­laang libing sa dating pangulo na gumulat sa buong Pilipinas ay natupad na raw sa araw na ito ang huling habilin ng ama na maihimlay kasama ang kapwa niya mga sundalo.,Inihayag kahapon ni Armed Forces of the Philippines (AFP) spokesman, Brig. Gen. Restituto Padilla, na sumunod lamang ang militar sa kahi­lingan ng pamilya Marcos na ipagbawal ang media coverage sa paghihimlay kay dating Pa­ngulong Ferdinand Marcos na tumagal ng isang oras.",,
Iba’t ibang reaksyon:,,"Sen. Risa Hontiveros: Hindi niya maipupuslit ang pagtatangi sa puso ng mga Pilipino na nakareserba lamang sa mga tunay nating bayani. Walang puntod, walang mausoleum, walang desisyon ng anumang korte o utos ng sinumang pangu­lo ang makapaglilihim sa katotohanan na hindi bayani si Marcos.,***,Sen. Bam Aquino: This is such a sinister move, to bury former President Marcos as secretly and quickly as possible. The manner by which he was buried speaks for itself. What more can be said?,***,Sen. Francis Pangi­linan: Malilibing siya pero hindi ibig sabihin na mananatili siyang nakali­bing dun. Dahil habang may mga taong naninindigan laban sa naging pag-aabuso ng diktadura, itutulak natin na ang mga labi niya ay dapat ilipat.,***,Sen. Francis Escudero: I think the decision of the Marcos family to clandestinely bury Marcos was wrong. They should have been more transparent about it and, in fact, should have waited for the Supreme Court decision to become final.,***,Neri Colmenares, dating Bayan Muna Representative: We are really shocked by the brazenness of the Marcoses. In the first place, the decision has not become final and executory. They practically pulled the rug from the Supreme Court. Ipinakita lamang ng pamilya Marcos na wala silang pagbabago, like a thief in the night, ganun pa din.,***,Magdalo Rep. Gary Alejano: Revision of history, obliteration of and insensitivity to the experiences of sufferings of victims of Martial Law, deception of the people. Though we hope for the closure of the Marcos issue and unity of the people, I doubt it will achieve these purposes.,***,Teddy Casino: That was not an honorable burial at all. It was shameful. It was cowardly. Somehow fit for a much hated dictator.,***,Cristina Palabay, secretary general ng Karapatan: Out to the streets! This is a dark day in the nation’s history, when a tyrant, a murderer, a thief, is celebrated as a hero by a State of oligarchs and traitors.",,
Pag-suicide ng ERC director tatalupan ng Senado,,"Senado kumilos sa ­korapsiyon sa ERC, sanhi­ ng pag-suicide ng ERC ­director.,Plano na ring imbestigahan ni Senador Sherwin Gatchalian ang lumitaw na katiwalian sa loob ng Energy Regulatory Board (ERC) na sinasabi sa isang report na sanhi o may kinalaman sa pag-suicide ni ERC Director Francisco Villa Jr.,Tinukoy ni Gatchalian ang report na kung saa’y sinabi ng beteranong  journalist na si Rosario ‘Charie’ Villa na ang kanyang kapatid ay nagpakamatay sa loob ng bahay nito sa Parañaque noong naka­raang  Nobyembre 9, dulot na rin sa pakikipaglaban nito sa umano’y katiwalian sa loob ng ERC.,Bahagyang naisingit­ ng senador ang naturang­ isyu sa pagtalakay ng ­Senado kaugnay sa proposed budget ng Energy Department.,“Mr. President, Francisco Villa Jr. is an ERC official who killed himself because he resisted corruption inside the ERC, and let me just read a short excerpt from the ABS-CBN news item that just came out. “Veteran journalist­ Rosario ‘Charie’ Villa said her brother,­ the late ERC Director­ Francisco­ Villa Jr. committed­ ­suicide inside his house in ­Parañaque last ­Novem­ber­­ 9, due to alleged­ ­corruption inside­ ERC,” bahagi pa ng naging­ pagtalakay ni Gatchalian sa isyu.",,
Pekeng commissioner kalat sa Boracay,,"Dahil sa dinaranas na panloloko ng pekeng commissioner sa mga tu­rista, nagpapasaklolo na sa sangguniang bayan ng Malay ang Chinese-Taiwanese Tour Guide Association Incorporated.,Sa inihaing reklamo ng grupo, nakasaad na sila ay labis na nababahala sa lumalalang sitwasyon dahil malaya pa rin umanong nakakagala­ ang mga illegal commissioner at nag-aalok sa mga turista ng iba’t ibang water sports activity na bagsak presyo na kadalasang kinakagat naman ng mga bakasyunista.,Ilan sa mga rekla­mong natatanggap ng Boracay Tourist Assistance Center (BTAC) mula sa mga turista ay estafa nang takbuhan ng mga pekeng tour guides at mga commissioners matapos na magkabayaran.,Ang mga tour guides umano at mga commissioners ay dapat na lisensiyado at accredited­ ng Department of ­Tourism (DoT) bago ang kanilang pagtrabaho sa isla.",,
Bingo house ninakawan,,"Tinatayang halos P.4 milyon halaga ng pera ang tinangay ng dalawang ‘di nakikilalang lalaki na nanloob sa isang bingo house sa Kalibo, Aklan.,Nag-check-in ang mga suspek na kapwa Tagalog speaking sa lodge na nasa itaas ng bingo house kung saan dito na binaklas ang sahig ng lodge na gawa sa kahoy at madaling napasok ang cashier’s office ng ­naturang establishment na nasa ibaba.,Dakong alas-otso ng umaga nang matuklasan ng mga empleyado ang insidente kung saan tumambad ang sirang steel cabinet na may dalawang vault at ­wala na ang naka-bundle na pera na nakatakda sanang ­ideposito sa bangko.,Hindi pa matukoy ng mga awtoridad kung anong oras nag-operate ang mga suspek dahil naka-off ang CCTV.,Inaalam pa ng pulisya ng Kalibo kung inside job ang pangyayari.",,
EDCA tuloy pa rin,,"Nagkasundo ang dalawang opisyal ng Pilipinas at ng Estados Unidos na ituloy ang mutual coope­ration ng dalawang bansa sa ilalim ng Enhanced Defense Cooperation Agreement (EDCA) bagama’t hindi na ito sesentro sa joint military exercises.,Ayon sa ulat, ito ang napag-usapan nina Department of Foreign Affairs (DFA) Sec. Perfecto Yasay at counterpart nitong si US State Department Sec. John Kerry sa sidelines ng Asia-Pacific Economic Cooperation (APEC) Summit sa Lima, Peru.,Sa nasabing pagpupulong, tiniyak ni Kerry kay Yasay ang patuloy na pagtulong ng Amerika sa pagpapalakas ng kampanya laban sa terorismo sa Pilipinas.,Paliwanag ni Yasay, ang mutual cooperation ngayon ng US at Pilipinas ay sesentro na sa pag­laban sa kurapsyon, disaster mitigation at rapid disaster response.,Sinasabing si Kerry ang humiling ng nasabing pulong kay Yasay sa sidelines ng APEC summit.,Tatlong bilateral meetings ang nakahanay kay Pangulong Rodrigo Duterte kabilang sina Russian President Vladimir Putin, China President Xi Jinping at Peruvian President Pedro Pablo Kuczynski.,May iba pang bansa na humiling din na magkaroon ng pulong kay Duterte subalit kailangan pang malaman ayon kay Yasay kung kaya pa ng schedule ng Pangulo.",,
Milyong halaga ng pekeng sigarilyo nakumpiska,,"Milyun-milyong halaga ng iba’t ibang pekeng sigarilyo ang nasabat ng mga tauhan ng Bureau of Customs (BOC) sa isinagawang operasyon sa isang warehouse sa lalawigan ng Bulacan.,Kahapon, armado ng search warrant ay sina­lakay ng mga tauhan ng Customs Intelligence and Investigation Service (CIIS) sa pamumuno ni Cleo Dongga-as katuwang ang lokal na pulisya ang nasabing warehouse na matatagpuan sa No. 91-B Sta. Rosa II, Marilao, Bulacan na pag-aari ng negosyanteng si Tony Li at anak nitong si Jayson Enero Li, na pawang nakatakas sa isinagawang pagsalakay.,Dito ay nakita ang kahun-kahong mga pekeng Marlboro Lights at Marlboro Red, gayundin ng iba pang sigarilyo na La Reyna, Mascadas, Marvels, Jackpot, at Skag na agad na kinumpiska ng mga tauhan ng BOC.,Sa kabilang dako, isang bodega na ginagamit na iligal na pagawaan ng iba’t ibang brands ng sigarilyo ang ipinasara ng pamahalaang lokal ng Pampanga kamakalawa.,Katuwang ng mga tauhan Pampanga Police sa pamumuno ni Sr. Supt. Joel Consulta, si Mayor Mylyn Pineda-Cayabyab, sinalakay ang sinasabing pabrika sa Brgy. San Isidro.,Nagresulta ang operasyon sa pagkakasabat ng materyales at kagamitan sa paggawa mga sigaril­yong may brand na Marlboro, Camel, Fortune, Mighty, More at Marvel.",,
Bungo ng matadero binasag,," — Sa loob ng sementeryo itinumba ng mga hindi pa nakilalang salarin ang isang 21-an­yos na matadero na natagpuan noong Huwebes ng umaga sa tabi ng isang puntod sa Brgy. Roxas sa bayang ito.,Batay sa ulat na nakarating sa tanggapan ni PSr/Supt. Manuel Cornel, Nueva Ecija police director, kinilala ang nasawi na si Raymundo Ramos Acosta, binata, residente ng Brgy. Sta. Catalina sa bayang ito.,Nabatid sa imbestigasyon ni SPO2 Efren Cara na dakong alas-6:20 ng umaga nang matagpuan umano ng isang magsasaka ang bangkay ng biktima.,Sa ginawang pagproseso ng SOCO team na pinamunuan ni P/Chief Inspector Marissa Ariola basag ang bungo ni Acosta na binasag umano ng hollow blocks.,Kasalukuyang pinaghahanap ang suspek na kinilalang si Zaldy Granil na umano’y siyang kasama ng biktima.",,
OPISYAL NG BOC PATAY SA AMBUS,,"Bumuo ang Manila Police District (MPD) ng Special Task Group ‘Kundiman’ na tututok sa ­imbestigasyon kaugnay sa ginawang pag-ambush at nakapatay kay Bureau­ of Customs (BOC) Deputy­ Commissioner Arturo Lachica, kamakalawa ng gabi malapit sa Kanto ng Kundiman St. Sampaloc, Maynila.,Kasabay nito, nanini­wala naman si PS/Insp.­ Rommel Anicete, hepe ng MPD-homicide­ section na ‘hired killers’­ ang gun man na ­bumaril kay Lachica,­ 59, abogado­ at certified­ Public­ ­Accountant, ­deputy commi­ssioner for Internal­ ­Administrative Group (IAG) ng BOC at residente ng Bell Fonte Subdivision, Camarin, Caloocan City.,“Wala pa kaming­ lead pero definitely­ hired ­killer ‘yung bumira­ sa victim”, ayon kay ­Anicete.,Nabatid na inaalam ng mga imbestigador ng MPD-hs sa pangunguna ni PO3 Marlon San Pedro kung may kaugnayan­ sa kanyang trabaho sa BOC ang motibo ng pagpaslang kay Lachica.,Sa imbestigasyon ­nalaman na galing umano­ ang biktima sa kanyang­ tanggapan sa BOC at ­papauwi na sa kanyang ta­hanan sa Caloocan City, sakay ng kanyang kulay itim na Toyota Altis­ may plakang (ABE-1106) ­dakong alas-6:40 ng gabi­ nang tambangan ito ng riding in tandem na ­nakamaskara.,Naisugod pa ang biktima sa United Doctors Medical Center (UDMC) pero idineklarang patay dakong alas-7:45 ng gabi sanhi ng mga tinamong bala sa katawan.,Base sa nakuhang kopya ng CCTV na ­nakakabit sa lugar, nakita­ na ang suspek ay riding­ in tandem na kapuwa ­nakasuot ng helmet na tila­ kulay pula o dilaw.,Kaugnay nito, kinondena ng liderato ng BOC ang paglikida kay Lachica.,Iniutos na rin ni BOC Commissioner­ Nick ­Faeldon ang ­masusing imbestigasyon­ sa pagka­matay ng ­opisyal at ­nangakong makikipagtulungan­ sa mga ­awtoridad para sa agarang ikalulutas nito.",,
PNP handa na kay Kerwin,,"Matinding higpit na seguridad ang ipatutupad ng Philippine National Police (PNP) sa buong compound ng Camp Crame at maging sa labas at paligid nito bilang paghahanda sa pagdating nga­yong araw ng tinaguriang Eastern Visayas drug lord na si Kerwin Espinosa.,Ayon kay PNP spokesperson Chief Supt. Dionardo Carlos, bukod sa mga regular na tauhan ng Headquarters Support Service (HSS), na naka-duty sa mga gate ng Camp Crame ay ipapakalat din nila sa iba pang gate at paligid ng kampo ang mga tauhan ng bomb squad na magsasagawa ng inspeksyon at susuri sa mga papasok at lalabas na mga sasakyan at mag-iikot din sa buong kampo.,Habang sa labas ng Camp Crame ay ipakakalat naman ang mga tauhan ng National Capital Region Police Office (NCRPO) at maging sa custodial center ng Kampo ay mahigpit din ang pagbabantay kung saan ikukulong si Kerwin.,Bantay-sarado rin ng PNP ang pagpapapasok sa mga miyembro ng media dahil tatlong checkpoints ang kailangang daanan bago makarating sa lobby ng PNP national headquarters kung saan magkakaroon ng press conference na ipiprisinta si Kerwin.,Sinabi pa ni Carlos na dalawang scenario ang pinaghahandaan nila nga­yon kung saan ang una ay ang pagdating ni Kerwin sa national HQ kung saan ipiprisinta muna sa media bago isailalim sa proseso.,Habang ang ikalawang scenario ay uunahin muna ang medical examination at booking procedures. Pagdating nito bibigyan ng almusal bago iharap sa media.,Ayon kay Carlos, plano talagang iprisinta si Kerwin sa media para malaman ng publiko na siya ay ligtas habang nasa kustodiya ng PNP pagdating ng bansa mula Abu Dhabi.,Nag-deploy rin ng karagdagang seguridad ang PNP-Aviation Security Group sa Terminal 2 ng Ninoy Aquino International Airport (NAIA) sa pagdating ni Espinosa ngayong madaling-araw.",,
TUTA NI MARCOS,,"Kabado si Senador Francis “Kiko” Pangilinan na maging “copycat” ni dating Pangulong Ferdinand E. Marcos si Pangulong Rodrigo Duterte dahil sa tinetestin­g at mistulang ginagaya ang ginawa ng namayapang diktador sa pagsuspinde ng writ of habeas corpus at ang deklarasyon ng Martial Law.,Ginawa ni Pangi­linan ang pahayag sa bisperas ng ikinasang Black Friday protest ng grupong Bagong Alyansang Maka­bayan upang tutulan ang pagkakaloob ng hero’s burial sa dating pangulo.,Nakikiisa si Pangi­linan sa hakbang ng militanteng grupo na iprotesta ang paglilibing kay Marcos sa Libingan ng mga Bayani (LNMB) dahil sa walang puwang dito ang dating diktador na nagpahirap sa libu-libong katao.,Umaasa pa rin ang senador na kahit pinalutang na ni Pangulong Duterte ang suspensyon ng writ of habeas corpus at Martial Law para lang sugpuin ang kaguluhan sa bansa, hindi pa rin ito hahantong sa pagiging ‘tuta’ at paggaya niya sa ginawa ni dating Pangulong Marcos.,“Huwag naman sana,” panalangin ni Pangilinan.,Hindi naman pinalampas ni Senador Paolo Benigno “Bam” Aquino III ang sinabi ni Pangu­long Duterte na kaya niya pinayagang mali­bing si Marcos sa Libingan ng mga Bayani ay para matuldukan ang away ng pamilya Marcos at Aquino.,“Issue ito ng ating kasaysayan at ayaw nating maulit itong muli. Para sabihin na dalawang pa­milya lang ‘yan, palagay ko baka hindi na-appreciate kung gaano kalala ‘yung panahon ng Martial Law sa ating kasaysayan,” diin ni Bam Aquino.,Aniya, nahihiya siya sa sinabi ng Pangulo dahil hindi man lang inisip nito na libu-libong katao na hindi Aquino ang apel­yido ang nagdusa sa diktaduryang Marcos.,Kinastigo rin ng senador ang paninisi ni Pangulong Duterte na kasalanan ng mga Aquino kung ma­li­bing si Marcos sa LNMB dahil hindi sila gumawa ng batas para ipagbawal ang paglili­bing sa dating diktador sa nasabing sementeryo.,“Medyo common sense kasi na huwag mong ilibing ang diktador sa libingan ng mga bayani,” patutsada pa ni Sen. Bam.,Sa kabilang dako, ayaw nang makialam ng Malacañang sa usapin ng Marcos burial. Ayon kay Sec. Martin Andanar ng Presidential Communications Office, hindi na muna sila magbibigay ng anumang reaksyon sa isyu.,Mag-iitim ang kulay sa maraming lugar ngayon sa Metro Manila dahil sa ikinasang #BlackFriday protest ng grupong Campaign Against the Return of the Marcoses to Malacañang (CARMMA) bilang pagtutol sa nakatakdang paglibing kay dating Pangulong Ferdinand Marcos sa LNMB.,Hinikayat ng CARMMA ang publiko lalo na ang mga kabataan na magsuot ng kulay itim na damit ngayong Biyernes bilang panimula ng anila’y tuluy-tuloy na kilos protesta sa lansa­ngan para hadlangan ang libing ni Marcos.,“Wear black. We encourage all Filipinos to conduct teach-ins, community and workplace meetings, human chains, lighting of candles, noise barrages, film viewings, fora, and other activities to oppose a hero’s burial for the tyrant Marcos. We call on all Filipinos, especially the youth, to continue to partake in the struggle for justice and genuine social change,” wika ni Bonifacio Ilagan, convenor ng CARMMA at spokesperson ng Samahan ng Ex-Detainees Laban sa Detensyon at Aresto (SELDA).,Gagawin ang Black Friday protest bandang alas-12:00 ng tanghali ngayon sa iba’t ibang lugar gaya ng kahabaan ng Taft Avenue sa lungsod ng Maynila; España-Morayta; Intramuros; Stop n’ Shop malapit sa Polytechnic University of the Philippines (PUP) sa Sta. Mesa; E. Rodriguez sa Quezon City; Philcoa; Katipunan; Alabang; Monumento at Marikina Bayan.,“Marcos was a dictator. He is not, and will never be a hero,” giit ng CARMMA.",,
"Driver patay, paslit sugatan sa ambus",,"Pinagbabaril hanggang­ sa mapatay ang isang family driver­ ng mga suspek na riding­ in tandem na ikinasugat­ pa ng isang 3-taong gulang­ na batang babae makaraang tamaan ito ng ligaw na bala sa nangyaring pamamaril sa Quezon City, kamakalawa ng gabi.,Nagtamo ng mara­ming tama ng punglo sa iba’t ibang parte ng katawan mula sa kalibre .45 baril at kalibre .9mm na baril ang biktima na si Rommel Dela Cruz y De Leon, 40, married, taga-Brgy. Bagong Silangan ng nasabing lungsod.,Habang nagsasagawa ng follow-up operation ang QCPD para maaresto ang mga suspek na sakay ng hindi na plakahang motorsiklo na kapwa nakasuot ng face masks at kapwa armado ng baril.,Sa isinumiteng report kay QCPD Acting Director Sr/Supt. Guillermo­ Lorenzo Eleazar ng ­Cri­minal Investigation ­Detection Unit (CIDU) nangyari ang krimen dakong alas-5:30 ng hapon sa harap ng Sulyap­ ­Pag­asa­ Compound, Geronimo St. Extn. Brgy. Bagong Silangan, Quezon City.,Base sa isinagawang ocular investigation ng mga operatiba ng Scene of the Crime Operatives (SOCO) sa crime scene narekober ang pitong basyo ng bala ng kalibre .45 at anim na basyo ng caliber .9mm, isang deformed na bala at isang tingga.",,
Board member itinumba,," — Itinumba kahapon ng mga armadong kalalakihan ang dating­ alkalde ng Ozamiz­ City at ngayon ay provincial­ board member sa ­Misamis Occidental.,Kinilala ng pulisya­ ang biktima na si Roland­ Romero at agad itong napatay dahil sa mga tama­ ng bala mula sa .45 caliber pistol. Tinira­ ng 4 na kalalakihan na sakay ng 2 motorsiklo si Romero sa labas ng isang ­sanglaan.,Agad din tumakas ang mga salarin ng masigurong patay na ang kanilang target. Hindi pa mabatid ang motibo sa pamamaslang.,Naging ­kontrobersyal si Romero noong 2013 elections matapos itong ireklamo diumano ng pangha-harass sa isang television crew. Tumakbo­ noon si Romero bilang ­alkalde ngunit natalo.,Ayon sa National Union of Journalist of the Philippines, inagaw ni Romero ang mga camera at kagamitan ng crew ng Ronda Balita at na-harass at tinutukan pa ng baril diumano ang reporter na si Elena Pelare at kanyang  cameraman na si Melito­ Opena at anchor Danny­ Pilar matapos silang magtangkang kapanayamin ito.",,
Mrs. Binay abswelto uli sa graft case,,"Pinawalang-sala kahapon ng Sandiganbayan sa kasong graft si dating Makati City Mayor Eleni­ta Binay dahil sa pagbili ng mga kagamitan sa opisina na nagkakahalaga ng P13.25 milyon para sa itinayong bagong Makati City Hall.,Ayon sa Sandiganbayan 4th Division, ang pag-abswelto kay Binay ay dahil na rin sa kabiguan ng prosekusyon na maes­tablisa ang mga elemento sa kaso para mapatuna­yang nagkasala ito.,Bukod sa dating alkalde ay abswelto rin ang kapwa akusado nitong sina dating Makati councilor at general services chief Ernest Aspillaga at Vivian Edna Edurise.,Ang reklamo laban kay Binay ay nag-ugat nang bumili umano ito ng mga kagamitan para sa Makati City Hall mula sa private contractor na Office Gallery International noong Disyembre 1999 hanggang Pebrero 2000 na nagkakahalaga ng P13.25M. Lumilitaw umano sa ginawang audit report na overpriced ito ng P3.6M.",,
Palasyo nagpasalamat,,"Ikinagalak ng Palasyo ng Malacañang ang mataas na net satisfaction rating ng gobyernong Duterte sa third quarter ng 2016 sa isinagawang survey ng Social Weather Stations (SWS).,“We thank the Filipino people for giving the highest initial net satisfaction rating,” pahayag ni Presidential Communications Office (PCO) Secretary Martin Andanar nang hingan ng reaksyon sa resulta ng survey.,Sinabi pa ni Andanar na ang ‘very good’ +66 net satisfaction rating ng Duterte administration ay bunga ng inspirasyon at  tatag ng Pangulo at ng kanyang team para doblehin ang oras at lakas na labanan ang ilegal na droga, kriminalidad at korapsyon na nagresulta ng paglakas ng ekonomiya ng buong bansa.,GDP, tumaas sa 7.1%,Ipinagmalaki rin ng Malacañang ang paglakas ng gross domestic product (GDP) ng bansa sa third quarter ng taong 2016 na naitala sa 7.1%.",,
Bad manners sinasadya ko — Duterte,,"Aminado si Pangulong Rodrigo Duterte na sinasadya niya na magpakita ng kagaspangan sa kanyang pagsasalita kagaya nang pagmumura upang makuha ang atensyon ng ibang bansa.,“I purposely do it. My own style. Pero sinasadya ko ‘yan actually kung talagang galit ako talagang ganun lang po,” bahagi ng pahayag ni Duterte sa kanyang departure speech kahapon sa Davao International Airport bago tumulak patungong Lima, Peru.,Muling iginiit ng Pangulo na hindi lahat ng namatay sa kampanya laban sa ilegal na droga ay isisisi na lamang sa kanyang gobyerno.,Nagbigay rin muli ng paliwanag na kaya ginagawa nitong alipustahin ang ibang international observers at leaders ay para maunawaan ang kanyang paliwanag sa usapin ng extrajudicial killings (EJK).",,
New Order ng China at Russia: Sasali ako!,,"Handa si Pangulong Rodrigo Duterte na mauna sa pag-anib sakaling bumuo ng ‘new order’ ang China at Russia.,Binigyan-diin pa nito na  nakahanda itong tumiwalag sa United Nations (UN) matapos igiit na walang silbi at nagawa ang naturang samahan.,“If China and Russia will decide to create a new order I’ll be the first to join, aalis ako d’yan,” na ang pinatutungkulan ay ang UN na dating tinatawag na League of Nations.,Ipinunto pa ng Pa­ngulo na pinakaprayoridad pa rin niya at nagsisilbing patnubay ay ang kapakanan ng mamamayang Filipino.,Aniya, anuman ang mapag-usapan sa kanyang pakikipagpulong sa Asia Pacific Economic Coope­ration (APEC) summit sa Peru, gayundin sa bilateral talks kay Russian President  Vladimir Putin, titiyakin niyang para ito sa interes ng sambayanang Filipino.",,
Next target: Krimen!,,"Nagpahayag ng pagkaalarma si Pangulong Rodrigo Duterte sa pagtaas ng bilang ng kaso ng child abuse sa bansa.,Bukod dito, dumami rin aniya ang pang-aabuso sa mga kababaihan.,“On the rise itong child abuse sexual or battery and itong crime against women medyo tumataas, I think I have to talk to DSWD (Department of Social Welfare and Development),” paghahayag nito bago lumipad patungong APEC summit kahapon ng hapon.,Binanggit nito na aasikasuhin niya ang nasabing mga problema pagbalik ng bansa.,Idinagdag ng Pangulo na nag-ugat ang problema dahil walang personal touch ang mga magulang at kadalasan ay iniiwan lamang ang kanilang mga anak sa kanilang mga kamag-anak.,Samantala, binigyan-diin ng Pangulo na matagumpay ang pamahalaan sa pagsupil sa problema sa ilegal na droga kaya naman marami ngayon ang dumidiskarte sa ibang krimen at ilegal na aktibidad.,“And I hope patapos na ang fight against drugs there’s now a lesser supply, problem is bumalik sila doon sa kidnapping pati holdap and the other common crimes not related to drugs because it is easy, really itong sa shabu less danger problem is you really cannot stop people even in progressive countries they are at it there are no exceptions,” ayon pa kay Duterte.",,
Russia lumayas sa ICC,,"Pormal nang nagbitiw sa International Criminal Court (ICC) ang bansang Russia batay na rin sa utos ni President Vladimir Putin.,Ayon sa ulat ng AFP, sinabi ni Russian Foreign Ministry na nabigo ang ICC sa inaasahan dito na maging independent international tribunal.,Sinabi pa nito na hindi epektibo ang ICC kung saan sa loob ng 14 na taon, apat lang na kaso ang nadesisyunan pero bilyun-bilyong dolyar ang gastos.,Binatikos din ng Moscow ang paghawak ng ICC sa nangyaring kaguluhan sa pagitan ng Russia at Georgia noong taong 2008 at hindi mapagkatiwalaan ang international tribunal sa paghawak ng nasabing kaso.,Samantala, nirerespeto naman ng ICC ang desis­yon ng Russia.,Sinabi ni ICC spokesman Fadi El Abdallah, prerogative ng bawat estado ang pagiging miyembro nila ng International Criminal Court.,Kaugnay nito, nagbanta si Presidente Rodrigo Duterte na susunod sa hakbang ng Russia at magbitiw din ang Pilipinas sa International Crimi­nal Court.,“They (Russian) may have thought the International Criminal Court is (useless), so they withdraw their membership” ani Duterte sa kanyang speech sa Davao International Airport bago ito umalis ng bansa patungong Peru para dumalo sa  gaganaping APEC Summit.",,
PINOY TNT UWI NA!,,"Mas mabuting umuwi na umano ng Pilipinas ang mga undocumented overseas Filipino workers (OFWs) na kilala rin sa tawag na TNT o tago ng tago na nananatili sa Estados Unidos bago pormal na manungkulan si US President-elect Donald Trump sa Enero ng susunod na taon.,Apela ito ng Department of Labor and Employment (DOLE) sa lahat ng mga undocumented workers na Fili­pino kasunod ng banta ni Trump na prayo­ridad nitong paalisin ang lahat ng illegal immigrants sa US at paba­likin sa kani-kanilang bansa kabilang na ang mga OFWs.,Tiniyak ni DOLE Sec. Silvestre Bello III na makakaasa ng tulong ang lahat ng undocumented workers na magdedesisyong umuwi na lamang sa Pilipinas bago pa mahuli ng US autho­rities.,“We have already established a mechanism for businesses to be able to provide employment opportunities. Providing them employment here won’t be that difficult,” sabi ni Bello.,Una nang pinawi ng DOLE at ng Department of Foreign Affairs (DFA) ang pangambang mara­ming Filipino na apektado ng polisiyang ipatutupad ng Trump admi­nistration laban sa mga illegal immigrants dahil sa halos lahat ng Filipino sa US ay legal ang pana­natili sa nasabing bansa.,“If you are ­talking about OFWs that are ­illegal, they are very minimal. Most of our OFWs there are documented and are legal,” dagdag pa ni Bello.,Ngunit base naman sa tala ng Commission on Filipinos Overseas (CFO), tinatayang nasa 271,000 Filipino ang ilegal na nananatili sa US.",,
Erap naospital,,"Kinumpirma ni da­ting Senador Jinggoy Estrada na ipinasok sa ospital noong Martes ng gabi ang kanyang amang si dating Pa­ngulo at ngayon ay Manila Mayor Joseph Estrada upang sumailalim sa “minor surgery”.,Gayunman, agad namang nakalabas ng UST Hospital ang da­ting pangulo matapos ang minor surgery sa kanyang kamay.,“Nothing to be alarmed,” ayon sa mensaheng ipinarating ni Estrada sa pamamagitan ng kanyang staff.,Kasalukuyang naka­kulong ang batang Estrada sa Custodial Center ng Philippine National Police (PNP) sa Camp Crame dahil sa kinakaharap na plunder at graft case sa Sandiganbayan.,Hindi rin umano na­babahala ang dating senador sa kalagayan ng kanyang ama dahil “malayo naman sa bituka” ang isinagawang minor surgery sa kamay ng da­ting pangulo.,Mabilis na kumalat sa social media ang ba­lita na na-stroke umano si Estrada at mabilis na isinugod sa UST Hospital noong Martes ng gabi.,Nang hingan ng re­aksyon si Bambi Purisima, isa sa media relations officer ni Erap, mariing itinanggi nito ang balita.,“Negative iyon, andito nga siya ­ngayon sa office e,” sabi ni ­Purisima.,Sinabi pa nito na nasa loob ng kanyang opisina ang alkalde at abala sa mga gawain.,Sa kabila ng mga pahayag na ito, matunog pa rin ang balita na naospital si Estrada dahil hindi ito nagpa­kita o nagsalita para itama ang mga lumabas na balita.,“No idea,” ang tugon naman ni Senador JV Ejercito nang tanu­ngin kaugnay sa kalagayan ng ama.,Si Estrada ay mag-80-anyos sa darating na Abril 19, 2017. (Boyet Jadulco/Noel Abuel/ Eralyn Prado/Juliet de Loza-Cudia)",,
"8 BANGKAY NG EJK VICTIMS IKINALAT SA MAKATI, PASAY",,"Walong bangkay ng lalaki na hinihinalang biktima ng ‘summary exe­cution’ ang sunud-sunod na nadiskubre sa magkakahiwalay na lugar sa lungsod ng Makati at Pasay kamakalawa ng gabi hanggang sa madaling-araw kahapon.,Pawang mga nakabalot ng packaging tape ang mga mukha at nakatali ang mga kamay at may mga tama ng saksak sa iba’t ibang bahagi ng katawan nang matagpuan ang mga biktima.,Unang natagpuan dakong alas-10:30 ng gabi­ sa bahagi ng Sen. Gil Puyat, Buendia Avenue­ Brgy. 37 Zone 3 ang bangkay ni Dennis Magdilira, 32, taga-Brgy. 145 Pasay­ City; sumunod ang bangkay ni Efren Escrupulo, 34, walang trabaho, taga-Brgy. 76 Zone 10 na natagpuan dakong alas-11:45 sa may Chapel Road at ang bangkay ni Edgardo Lonseras, 34, taga-Primero de Mayo St., Brgy. 88, pawang mga taga-Pasay City.,Samantala, dakong alas-12:30 naman ng madaling-araw nang madis­kubre ng isang security­ guard ang dalawang bangkay ng lalaki sa may Cuneta Avenue Barangay 77 Zone 10 bandang alas-12:30 ng madaling-araw.,Ito ay nakilalang sina June Casan, 54, naninirahan sa Barangay 76 F.B Harrison Barangay 143 at si Ricardo Medina, 22, ng Sarhento Mariano St. Barangay 143.,May nakapatong na karatola sa dibdib ng limang biktima na may nagsasaad na, “Huwag tularan karnaper, holdaper, pusher, adik at barker, susunod na kayo”.,Base sa isinumiteng report ni Chief Inspector Rolando Baula, hepe ng Station Investigation Detective Management Branch ng Pasay City Police, nakilala ang mga biktima sa pamamagitan ng kani-kanilang kamag-anak matapos magtungo­ ang mga ito sa Rizal ­Funeral Homes.,Pawang mga miyembro umano ng Sigue-Sigue Sputnik Gang at sangkot sa mga kasong robbery hold-up ang mga biktima.,Samantala, magkaparehong estilo rin ang pagkakaligpit sa tatlong natagpuang mga bangkay ng mga hindi nakilalang kalalakihan sa magkahiwalay na lugar sa ­Makati City.,Ang unang bangkay­ ay natagpuan dakong alas-12:30 madaling-araw­ sa Morse St. Barangay San Isidro habang ang dalawang bangkay ay natagpuan naman dakong ala-una ng umaga sa Mascardo St., Brgy. Bangkal, Makati.,Ang mga biktima na pawang nasa edad na 35 hanggang 40-anyos, may katamtaman din ang pa­ngangatawan at nakasuot ng kulay itim na t-shirt at maong pants.,May mga nakadikit na papel sa kanilang katawan na nakasaad na “Huwag tularan, bukas kotse, holdaper, tulak droga, holdaper ako”.",,
Turista dadagsa sa Surigao del Norte,,"Ipinagmalaki ng Department of Public Works and Highways (DPWH) na natapos na nito ang circumferential road sa lalawigan ng Surigao del Norte na makakatulong para mapalago ang turismo sa nasabing lugar.,Base sa isinumiteng ulat ng DPWH Region XIII, ang road improvement project ay kinapapalooban ng pagsesemento at paglalagay ng concrete box culvert at ng cross-drainage reinforced concrete pipe culvert para magsilbing proteksyon sa pagguho ng lupa.,Ang nasabing proyekto ay pinaglaanan ng P144 milyon kung saan ­isinaayos ng DPWH ang 5.8 kilometro ng kalsada na mag-uugnay sa tatlong barangay sa bayan ng Mainit sa Surigao del Norte at inaasahan na dadayuhin na ng mga lokal at dayuhang turista ang Lake Mainit, na ikaapat na pinakamalaking lawa sa bansa.,“Lake Mainit provides the public with scenic view of its unspoiled waters and magnificent experience with Mindanao Forest Kingfishers, white-breasted sea eagle, gurami, casili­ and marine flora such as fire orchid, water lilies,­ indian lotus, that are seen to boost the tourism­ growth in the area,” ­ayon sa DPWH.,Maliban sa pagsasaayos ng kalsada sa Lake Mainit, naisaayos din ng DPWH ang mga kalsada ng NRJ-Cagniog-Cayutan-Canlipa Port Area Road sa Surigao City; ang access road sa Doña­ Helene Port sa Socorro,­ Bucas Grande Island; ang Sayak-Airport-Antipolo-Tuburan-Quezon-Mabini Road; at ang Socorro Port-Jct. Songkoy-Sudlon-Sohoton Cove, sa Siargao.",,
"P1.3B payout sa Luisita farmers, bubusisiin",,"Pinapa-audit na ng Department of Agrarian Reform (DAR) kung natupad na ba ng pamilya Cojuangco ang P1.3 billion payout sa mga 6,212 na magsasaka ng Hacienda Luisita.,Sa inilabas na statement ni DAR Secretary Rafael Mariano, sinabi nito na nakikipagtulungan sila ngayon sa tatlong auditing firm para kwentahin kung saan napunta ang dapat ay cash payout sa mga magsasaka.,Ang P1.3B na payout ay kasama sa 2012 Supreme Court (SC) ruling na nag-atas sa pamilya Cojuangco na bayaran ang hindi naibigay na backpay sa mga magsasaka ng Hacienda Luisita Inc. (HLI) na pinasu­sweldo lang ng HLI noon ng P9.50 kada linggo.,Ipinamamahagi rin ng SC ang 4,335 ektarya na bahagi ng Hacienda Luisita sa 6,212 farmer beneficiaries.,Pero ayon kay Mariano, marami na aniya ang nangamatay na benepisyaryo pero tila natabunan na ng malalaking isyu ang problema ng mga magsasaka ng HLI dahil hanggang ngayon ay hindi pa napapakinabangan ang utos ng Korte Suprema.,Natuklasan din umano ni Mariano na sa halip na parte-partehin ang 4,335 ektaryang lupa sa lahat ng benepisyaryo ay ni-raffle ito ng mga nakaraang DAR secretaries at hanggang ngayon ay hindi alam kung papaano ito hinati-hati.",,
Obrero nalibing ng buhay,,"Patay ang isang obrero matapos itong malibing ng buhay sa malalim na hukay ng ginagawang subdivision kamakalawa ng hapon sa Naga City, Camarines Sur.,Agad na hinukay ng mga kasamahan at sinubukan pang dalhin sa pinakamalapit na ospital ang biktimang si Rodelio Mandasoc, 47, residente ng Barangay Bagong Bayan Poblacion ng lungsod na ito, subalit idineklara na rin itong dead-on-arrival ng mga sumuring doktor.,Lumalabas sa ulat ng pulisya na naganap ang insidente kamakalawa ng hapon habang naglalagay ng ‘culvert’ ang biktima sa malalim na hukay ng ginagawang Bicolandia Hills Subdivision na matatagpuan sa Barangay Del Rosario nang magkaroon ng landslide at natabunan ng lupa ang lalaki.",,
PWD manager pinasisibak,," — Umapela ang mahigit isang libong konsumidores ng Peñaranda Water District (PWD) dito para masibak sa puwesto ang general manager ng naturang water utility dahil sa umano’y misma­nagement at patung-patong pang mga reklamo.,Sa pamamagitan ng petisyong ipinarating kay Mayor Ferdinand ‘Bluboy’ Abesamis ay hiniling na masibak sa puwesto si PWD mana­ger Marlon Abesamis, na hindi iba sa alkalde.,Kabilang sa binanggit na mga reklamo ay ang mababang kalidad ng serbisyo ng PWD, maru­ming klase ng tubig na dumadaloy sa mga gripo, pagtaas ng singil ng tubig na walang karampatang public hearing at iba pa.,Ipinahayag naman ni Mayor Bluboy Abesamis na ipinarating na niya ang petisyon sa Sangguniang Bayan sa pamumuno ni Vice Mayor Joey Ramos na siyang magsasagawa ng kaukulang imbestigasyon.",,
Pinoy studes wanted sa New Zealand,,"Hinihimok ng bansang New Zealand ang mga estudyanteng Pilipino na mag-apply ng scholarship sa kanilang bansa.,Ito ang panghihikayat ni New Zealand Ambassador to the Philippines na si David Strachan nang dumalo ito sa isang press briefing sa Davao kung saan sinabi nito na taun-taon ay nagbibigay sila ng 24 post-graduate scholarships sa mga Pinoy sa sektor ng disaster risk management, agri-industries at renewable energies.,Dagdag pa nito, patuloy na lumolobo ang mala­king bilang ng mga Pinoy na nakikipagsapalaran sa kanilang bansa kung saan mayroon ng 3,600 students noong 2015.,Ang bansang ito ay may limang unibersidad na kabilang sa top 500 sa buong mundo.,Nakasisiguro raw ang ating mga kababayan na maganda ang kalidad ng edukasyon na maibibigay ng kanilang bansa para sa mga Pilipino na nais subukan ang kanilang kapalaran doon.",,
"Mayayamang BuCor officials, tatalupan",,"Suportado ng Bureau of Customs (BOC) ang plano ng Department of Finance (DOF) na isaila­lim sa lifestyle check ang mga opisyales nito upang malaman kung sinu-sino ang dapat na masibak sa tungkulin dahil sa hindi maipaliwanag na kayamanan.,Sinabi ni Commissioner Nicanor Faeldon na tiwala ito sa plano ng DOF dahil isa ito sa mga paraan para mawala sa posisyon ang mga disho­nest personnel sa ahensya bilang katugunan sa nais ni Pangulong Rodrigo Duterte na malinis sa kurapsyon ang BOC.,“This is what we’ve been trying to do. We are continuously tracking bureau officials who are believed to be very corrupt,” sabi ni Faeldon.,Aniya nang maupo ito sa BOC ay isa sa prayoridad nito na linisin sa katiwalian ang ahensya kung saan inihalimbawa pa nito na simula noong Hul­yo hanggang Oktubre ng kasalukuyang taon ay 18 kaso ang isinampa laban sa ilang tauhan nito.,Sa nasabing bilang, 14 kaso ang isinampa sa Department of Justice (DOJ).,Kabilang na sa pinakamataas na opisyal na kinasuhan ay si Atty. Arnel Alcaraz na nagsilbing officer-in-charge ng Enforcement Group ng katiwalian sa National Bureau of Investigation (NBI) dahil sa umano’y extortion activities.",,
No way!,,"“Walang sinumang ma­aring makapagpilit sa akin na mag- resign.”,Sagot ito kahapon ni Senador Leila de Lima sa panawagan ni Chief Presidential Legal Counsel Salvador Panelo sa senadora na magbitiw na ito matapos ang kanyang pag-amin sa kanilang re­lasyon ng kanyang dating driver at bodyguard na si Ronnie Dayan, na tinu­ring na umano’y “bagman” sa New Bilibid Prison (NBP).,“No one can force me to resign,” giit ni De Lima kasabay ng pagsasabing ang pagbibitiw ay isang personal na desis­yon.,“Resignation is a personal decision,” giit ni De Lima.,Ayon pa sa senadora, ang kanyang pag-amin sa relasyon nila ng kanyang dating ­driver ay ­ginamit na naman ng kanyang mga ­detractors para siya’y pagbitiwin ngunit hindi na niya umano papatulan ito.,Kaugnay pa rin sa relasyon nila ni ­Dayan, nilinaw ng senadora na hiwalay umano ito sa kanyang asawa noong panahon na may namagitan sa kanila.",,
‘Lualo’ para kay Marcos sinimulan na,,"Bilang bahagi ng paghahanda, magsasagawa ng siyam na araw na ‘novena’ ang mga taga-Ilocos Norte para kay dating Pangulong Ferdinand Marcos para sa paghahanda sa nakaamba nitong paglilibing sa Libingan ng mga Bayani (LNMB), bagama’t wala pang itinakdang petsa.,Sa statement mula sa presidential center sa Batac City kung saan lumaki si Marcos, sinimulan ang ‘lualo’ o ‘prayers for the dead’ sa naturang lungsod kahapon kung saan sa ganap na alas-tres ng hapon ay sisimulan ang ‘novena’ na pangungunahan ni Ilocos Norte Rep. Imelda Marcos at kapatid ng yumaong pangulo na si Fortuna Marcos-Barba.,Sinundan naman ito ng misa dakong alas-kuwatro ng hapon.,Sinabi na gaganapin naman sa Sarrat, Ilocos Norte ang susunod na novena na kung saan ipinanganak ang dating Pangulo, sa Dingras, Vintar, Bacarra, Laoag City, Badoc at Paoay., Gagawin naman sa Batac ang huling ‘lualo’ sa November 24.",,
SEBASTIAN SINADYANG PATAHIMIKIN,,"Sinadyang saksakin umano ang high-profile inmate na si Jaybee Sebastian para pigilin ito sa pagtestigo sa isinasagawang imbestigasyon ng House Justice committee hinggil sa paglaganap ng iligal na droga sa loob ng New Bilibid Prison (NBP).,Ayon kay P/Supt. Francisco Ebreo ng Criminal Investigation and Detection Group (CIDG), batay umano sa isinumiteng sworn statement ni Tomas Donina, na siyang sumaksak kay Sebastian na may kumausap umano sa kanya na dating kasamahan sa Navy para utusan itong saksakin si Sebastian na nakatakdang humarap sa nasabing pagdinig na nagdidiin din kay dating DOJ Secretary at kasaluku­yang Senator Leila de Lima ang protector umano ng illegal drugs sa NBP.,“May kumausap sa kanya na dati niyang kasamahan from the Navy na dapat gawan niya ng paraan para mapatahimik si Jaybee Sebastian para hindi siya makapagsalita laban kay Ma’am Leila de Lima ukol sa paglaganap ng droga sa NBP,” ani Ebreo sa nasabing komite.,Kasabay nito, nilinaw nila na walang riot na naganap sa building 14 ng NBP noong Setyembre 28, 2016 na ikinasawi ng high profile inmate na si Tony Co.,Sa pagdinig iprinisinta ni Ebreo ang resulta ng kanilang isinagawang­ imbestigasyon sa insidente sa NBP, aniya, hindi riot kundi dala­wang magkasunod na stabbing incident ang nangyari sa kubol ni Co at sa mess hall area ng building 14.,Natukoy na kagagawan ng inmate na si Cla­rence Dungael ang pagkamatay ni Co at pagkakasugat ni Vicente Sy.",,
"Gun collector laglag sa baril, bala",,"Isang kolektor ng baril na matagal nang sinusu­baybayan dahil sa pag-iingat ng mataas na kalibre ng armas ang dinakip ng operatiba ng Sta. Maria PNP makaraang makumpiskahan ng limang baril at mahigit 500 na iba’t ibang uri ng bala sa kanyang tirahan sa Mulawin st., Barangay Sta. Clara, Sta. Maria, Bulacan kamakalawa.,Ayon kay P/Supt. Ra­niel Valones, Sta. Maria police chief, ang naaresto ay nakilalang si Oliver Halili y Page, 44, ng No. 997, Door 3, Mulawin st., Barangay Sta. Clara ng nasa­bing bayan na nakadetine ngayon sa Sta. Maria Municipal Jail matapos makorner sa kanyang tirahan sa bisa ng search warrant na ipinalabas ng Malolos RTC.",,
Bungo ng babae binutas ng bala,,"Nakabalot ng duct tape ang bibig hanggang leeg, pati na rin ang mga kamay at paa, nang madiskubre ng mga motorista ang bangkay ng hindi pa nakikilalang babae sa bayan ng Noveleta, Cavite kahapon ng madaling araw.,Hinihinalang biktima ng summary execution ang bangkay na nakasuot ng ‘Fubu brand’ na kamiseta at maong na mini-skirt, may tattoo na ‘Ho­neylyn’ sa likurang bahagi ng bewang at ‘bad girl’ sa kaliwang braso, may taas na 5’2” at tinata­yang nasa pagitan ng edad 30-35-anyos.,Sa inisyal na imbestigasyon ng Noveleta Municipal Police Station, nadiskubre ang bangkay sa entrance ng Lido Beach Resort sa Brgy. San Rafael 4 sa nabanggit na ba­yan, pasado alas-singko ng madaling-araw.,Butas ang bungo ng biktima na indikasyong binaril ng nakatayong gunman sa likod ng ulo ang nakaupong biktima, inaalam na ng pulisya ang posibleng pagkakakilanlan dito.",,
5 PDEA off’ls sinibak sa droga,,"Limang Philippine Drug Enforcement Agency (PDEA) director ang sinibak na sa puwesto dahil umano sa pagiging protektor ng mga drug lords.,Sa ngayon ayon kay Director Derrick Arnold Carreon, hepe ng Preventive Education and Community Involvement Service, isinailalim na nila ang mga ito sa masusing imbestigasyon habang ini­hahanda ang kasong isasampa laban sa kanila.,Sinabi ni Carreon na bagama’t tumangging pangalanan ang limang direktor, inihayag naman na dalawa sa mga ito ay kapwa regional heads.,Idinagdag pa ni Carreon na bukod sa limang sinibak, may mga politiko rin silang iniimbestigahan na hinihinalang illegal drug protector gaya ng napaslang na Albuera Mayor Rolando Espinosa.",,
"FM burial, away ng dalawang pamilya",,"Itinuturing ni Pangu­long Rodrigo Duterte na away lang ng pa­milya Marcos at ­Aquino ang kontrobersya sa paglili­bing kay dating Pangu­long Ferdinand E. ­Marcos sa Libingan ng mga Bayani (LNMB).,“It’s basically an away between the two families. Nadamay lang tayo dito,” wika ni Duterte sa isang dinner sa mga reporter sa Malacañang nitong Martes ng gabi.,Nanindigan pa ang Pangulo na hindi niya ipapatigil ang paglilibing kay Marcos sa Libingan ng mga Bayani maliban na lang kung ipatigil ito ng Supreme Court (SC) dahil sa binabalak na paghahain ng motion for reconsideration sa naunang desisyon ng High Court na payagan ang hero’s burial sa dating pangulo.,Nagpasaring pa ito sa kampo ng mga Aquino dahil kung ayaw nilang malibing sa Libingan ng mga Bayani si Marcos, sana ay nagpasa sila ng batas para ipagbawal ito.,Nauna nang sinabi ni Senador Paolo Benigno “Bam” Aquino IV na ang isyu laban sa hero’s burial kay Marcos ay hindi lang laban ng dala­wang pamilya kundi laban din ng libu-libong naging biktima ng human rights ng diktaduryang Marcos.",,
Oldest Pinay lalaban sa Guinness,,"Lalaban bilang pinakamatandang nabubuhay na tao sa Guinness Book of World Records ang isang Pinay na may edad na 119.,Ayon sa ulat, isinumite na ng mga ­volunteers mula sa isang resort sa Puerto Princesa City ang kasaysayan ni Francisca Susano, ang ­119-anyos na harmonica-playing lola sa Palawan sa ­Guinness organization.,Sinasabing isinilang si Susano noong Set­yembre 11, 1897, na tatlong taon ang tanda mula sa kasalukuyang kinikilalang pinakamatandang nabubuhay na si Emma Morano ng bansang ­Italy na may edad na 116.,Nabatid na kasalukuyan nang pinag-aaralan at bineberipika ng Gerontology Research Group ang tunay na edad ni Susano.,Sa paliwanag ni Susano, sinabi nitong ­inabot nito ang 119-anyos dahil sa pagiging positibo nito sa buhay at kumakain ng masusustansya at umiiwas sa mga nakalalasing na inumin.",,
3-buwan amnesty inilatag ng Qatar,,"Nag-alok ng tatlong buwan na amnestiya ang bansang Qatar laban sa mga iligal na naninirahan sa nasabing bansa.,Ayon kay Labor and Employment Secretary Silvestre H. Bello III base sa impormasyong ipinadala ni Labor Attaché David Des Dicang ng Philippine Overseas Labor Office sa Qatar, ini­hayag ng Qatar’s Mi­nistry of Interior (MOI) ang nasabing amnestiya para sa mga manggagawang Pinoy na iligal na nagtatrabaho sa nasabing bansa.,“I welcome this piece of good news for our overstaying OFWs of a still undetermined number as it gives them the opportunity to finally go home to their families in the Philippines, and allow them to start new lives,” sabi ni Bello.,Idinagdag pa ng kalihim na ang nasabing amnestiya ay kauna-unahan sa loob ng 12-taon na nagsimula noong Setyembre 1 hanggang Disyembre 1, 2016.,Sakop ng nasabing amnestiya ang lahat ng dayuhan na naninirahan sa Qatar na nilabag ang Law No. 4 of 2009, na nagsasaad na nire-regulate ang pagpasok, paglabas at resi­dence at sponsorship ng mga expatriates.",,
"Judge sa kaso ni Marcelino, nag-inhibit",,"Binitiwan ni Manila Regional Trial Court (MRTC), Branch 17 Judge Felecitas Laron­ Cacanindin ang pag­hawak sa drug case na isinampa laban kina Marine Lt. Col. Ferdinand Marcelino at Chinese national na si Yan Yi Shou, dahil sa personal na dahilan.,Ipinaliwanag ng hukom na napilitan siyang bitiwan ang kaso dahil matalik niyang kaibi­gan nu’ng high school ang kapatid na lalaki ni dating Philippine Drug Enforcement Agency (PDEA) Director General Arturo Cacdac.,Si Cacdac ang nagsisilbing anti-narcotics chief nang maaresto sina Marcelino at Yan Yi Shou sa isang clandestine shabu laboratory sa Sta. Cruz, Maynila noong Enero 21, 2016.,Bukod pa sa kapwa sila taga-La Union ni Cacdac at nagtapos sa parehong high school kaya’t nagdesisyon siyang bitiwan na ang kaso.,Sinabi ni Cacanindin na para maalis umano ang mga pagdududa at ang pagiging patas niya sa paghawak sa kaso, minarapat niyang mag-inhibit na lamang alang-alang sa diwa ng katarungan.",,
"US mayor na lumait kay Michelle Obama, nagbitiw",,"Napilitang magbitiw sa posisyon ang isang babaeng alkalde sa Estados Unidos matapos makatanggap ng batikos mula sa social network sa Facebook post nito na isinalarawan si First Lady Michelle Obama bilang ‘ape in heels’.,Ayon sa ulat, nag-resign si Beverly Whaling, alkalde ng maliit na ba­yan ng Clay ng West Virginia bunsod ng batikos na tinanggap nito mula sa international attention at netizens.,Samantala, iniulat din na sinibak sa posisyon si Clay County Development Corp. director Pamela Ramsey na nakausap ni Whaling sa Facebook accounts.,Base sa ulat, nag-post si Ramsey ng katagang “It will be refreshing to have a classy, beautiful, dignified first lady back in the White House. I’m tired of seeing an ape in heels”.,Tumugon naman si Whaling ng “Just made my day Pam.”,Sinasabing matapos ang eleksyon kung saan nanalo si Donald Trump ay binanggit ni Wha­ling at Ramsey ang masasakit na pahayag laban sa kabiyak ni US President Barack Obama.,Matapos ang ilang araw ay inalis sa Facebook pages ng dalawa ang mensahe ng mga ito.",,
"Ama pinalaya, anak bihag pa rin ng ASG",,"ZAMBOANGA CITY — Pinalaya ng Abu Sayyaf Group (ASG) ang isang 42-an­yos na amang dinukot sa Zamboanga Sibugay, ngunit bihag pa rin ng rebeldeng grupo ang anak na lalaki nito sa Sulu, isa sa limang lalawigan ng magulong Autonomous Region in Muslim Mindanao (ARMM).,Nabatid na pinakawalan si Elmer Romoc nitong Nobyembre 14 sa bayan ng Jolo at sumakay ng ferry patungong Zamboanga City at dumating kinabukasan kung saan ay sinundo ito ng kanyang asawang si Nora, 44, ilang kaanak at mga pulis. Hindi nabatid kung magkanong ransom ang ibinigay ng pamilya sa ASG.,Kinumpirma rin kahapon ng Western Min­danao Command ang pag­laya ni Romoc na dinala umano sa tanggapan ng pulisya upang makunan ng pahayag. Inginuso naman ng militar sina Ador Abdullah at Haber Susukan na siyang nasa likod ng kidnapping.,Dinukot ng ASG noong Agosto 5 si Romoc at asawa nito, gayun din ang kanilang anak na si Ricson, 8, mula sa kanilang bahay sa Barangay Kulisap sa bayan ng Payao at dinala sa Sulu gamit ang isang speed boat. Naunang pinalaya si Nora noong Agosto 22 upang makahanap ng pamba­yad sa ransom.,Hinihinalang kulang ang salaping ibinayad ng pamilya sa ASG kung kaya’t hindi pinalaya ang bata.",,
Cruise liner sa Boracay,,"Handa na ang pulisya sa Boracay para sa pagbibigay ng seguridad sa pagdaong ng isang international cruise liner na may sakay ng 3,000 pasahero at crew sa karagatang sakop ng nasabing isla sa Boracay.,Ayon kay Department of Tourism (DOT)-Boracay head Kristoffer Leo Vellete, sa Nobyembre 22 sa isla ng Boracay ay nakatakdang dumaong ang cruise ship na Le­gend of the Seas.,Ang pagdaong ng nasabing cruise ship ay isa sa magbibigay ng pagtaas ng antas ng turismo sa nasabing isla.,Una nang naging matagumpay ang pag­daong ng Japanese cruise ship na MS Paci­fic Venus sa Boracay sa kauna-unahang pagkakataon noong nakaraang linggo.",,
Palasyo no comment sa love life,,"Ayaw nang magkomento ng Palasyo ng Malacañang kaugnay sa naging pag-amin ni Senadora Leila de Lima sa buhay pag-ibig nito.,Sa isang panayam sa telebisyon ay inamin ng senadora na nakarelasyon nito ang kanyang driver/bodyguard na si Ronnie Dayan sa loob ng ilang taon.,Nang hingan ng komento ang Palasyo patungkol sa pag-amin ng senadora sa love life nito ay matipid na “no reaction” naman ang itinugon ni Presidential Spokesperson Ernesto Abella.",,
4 na planta ng Meralco bumigay,,"Apat na lalawigan at ilang bahagi ng Metro Manila ang nakaranas ng bownout matapos bumigay ang ilang planta ng kuryente kahapon.,Sa ulat ng Manila Electric Company (Meralco), umaabot sa 1,600 megawatts ng kuryente mula sa grid ang naputol sa biglaang pagbigay ng plant outages sa Sta. Rita, San Gabriel, QPPL at San Lorenzo.,“Based on the information we have, there are several plants that went offline kaya mayroon ta­yong deficiency sa Meralco franchise areas,” pahayag ni Joe Zaldarriaga, spokesperson ng Meralco.,Sa ngayon ay nakikipag-ugnayan na ang Meralco sa National Grid Corporation of the Philippines (NGCP) para tukuyin ang dahilan ng biglaang plant outage. Gayunman, nilinaw ni Zaldarriaga na hindi naman buong Metro Manila ang nawalan ng suplay ng kuryente pero malaking bahagi nito na pawang frachise ng Meralco ang dumilim.,Apektado ang lalawigan ng Rizal, Bulacan, Laguna at Quezon.",,
‘It’s private!,,"“It’s a private matter. I’m never comfortable responding about private matters.”,Ito ang deretsahang sagot ni Senador Leila de Lima kasabay ng pagtanggi nang magbigay pa ng dagdag na pahayag ukol sa relasyon nila ng kanyang dating driver at bodyguard na si Ronnie Dayan dahil hindi umano siya komportableng sagutin ang mga tanong na may kinalaman sa personal na bagay.,Kamakalawa ng gabi, sa isang exclusive interview ni Winnie Monsod sa programa nitong “Bawal ang Pasaway kay Mareng Winnie” na inere sa GMA News TV, tuluyan nang inamin ni De Lima ang namagitan nilang relasyon ni Dayan.,Tinawag pa nito ang kanyang pakikipagrelasyon kay Dayan na isang “frailties of a woman” o kahinaan o karupukan ng isang babae.,Kaugnay nito’y hindi nasindak ang senadora sa pahayag ni Justice Secretary Vitaliano Aguirre na maaaring gamitin laban sa kanya ang ginawang pag-amin sa kanilang romantikong relasyon ni Dayan.,Sa halip, ipinagmamalaki ng senadora ang kanyang malinis na rekord bilang public official na hindi kailanman nabahiran ng anumang dungis hanggang sa idinawit umano siya sa illegal drug trade nang walang basehan.,“Ito lang masasagot ko, my record as a public official first as CHR chair and next as secretary of Justice, speaks for itself. My reputation has been untarnished until now when it’s being unfairly and unjustly besmirched by all of these fabricated lies about my alleged involvement in the drug trade,” giit ng senadora sa isang ambush interview.,Sinabi pa ni De Lima, opinyon lamang ni Aguirre ang sinabi nitong malakas na ebidensya sa kanyang disbarment case ang kanyang pag-amin at lalo siyang madidiin sa kanyang mga kaso.,“That’s his opinion,” ayon kay De Lima.",,
Nawawalang asawa sa Saudi,,"Humingi ng tulong kahapon sa tanggapan ng Overseas Workers Welfare Administration (OWWA) ang isang ginang kaugnay sa kanyang asawang overseas Filipino worker (OFW) na halos mag-iisang taon nang walang komunikasyon mula sa Jeddah, Saudi Arabia.,Dakong alas-dos ng hapon nang magtungo si Wenilita Llagas y Estorque, 39-anyos, isang call center agent, naninirahan sa Manggahan St. Guadalupe Nuevo, Makati City, sa tanggapan ni Yolanda Penaran­da, head ng Repatration Division ng OWWA sa Buendia Pasay City.,Base sa salaysay ni Ginang Llagas kay Penaranda, napilitan na siyang humingi ng tulong sa tanggapan ng OWWA dahil sa nag-alala­ na ito dahil siyam (9) na buwan na siyang walang komunikasyon sa kanyang asawang OFW na si Jeoffrey Llagas, 43-anyos, isang visual artist sa Herraah, Jeddah Saudi Arabia.,Kuwento ng ginang, labis na siyang nag-aalala sa kanyang asawa dahil simula pa noong buwan nang Marso hanggang sa kasalukuyan ay wala na siyang natatanggap na tawag mula dito.,Maging sa suporta para sa kanyang limang anak ay natigil.,“Hindi ko po alam kung nasaan na siya? Ano ba ang nangyari sa kanya dahil bigla na lamang po siyang hindi na tumawag sa akin at sakin mga anak.,Labis na po akong nag-aalala sa kanya kung ano po ang nangyari sa kanya.,Sana naman po magparamdam siya para hindi kami nag-aalala ng mga anak ko” ani ni ginang Llagas.,Sinabi nito na pitong taong nang nagtratrabaho sa Saudi ang kanyang asawa na umalis noong Hulyo 15, 2009.,Aniya, ­pinakahu­ling­­­ kanilang pag-uusap ay noong Marso at huli rin itong nagsuporta sa kanila.,Simula noon, ay wala na siyang balita sa kanyang mister, maging ang mga kaibigan at kasamahan sa trabaho sa Saudi ay wala na rin silang alam sa kinaroroonan ni Llagas.,Pahayag pa ng ­ginang huling inaplayan na agency­ ng kanyang asawa ay ang Alhokair recruiter agency dito sa Pilipinas.,Samantala ayon naman kay Yolanda Pena­randa ng OWWA, ang tanging­ kanilang maitutulong kay Gng. Llagas ay makiki­pag-coordinate sa Philippine Overseas Labor Office (POLO)- OWWA Philippine Consulate General at ipaalam ang paghingi ng tulong ng asawa ng isang worker doon sa Jeddah.,“Ang gagawin ng OWWA dito ay ipapaalam nating sa Philippine labor office welfare, thru our OWWA officer sa Jeddah para ma-trace si Mr. Llagas at tawagan kasi wala tayong address sa kanya roon at susubukan natin siyang ma-trace,” ani ni Penaranda.,Kailangan tawagan o ipagtanong sa ­Philippine community sa Jeddah na sakaling may nakakilala sa kanya ay kausapin at sa oras na mahanap ito ay papuntahin sa POLO-OWWA at alamin ang kanyang kalagayan doon dahil sa ilang buwan siyang hindi naki­pag-ugnayan sa kanyang pamilya.,“Kailangan ma-trace natin siya at kausapin din ang mga nakakilala sa kanya na makakatulong din sa paghahanap sa worker lalo na pitong taon na siyang nanatili doon,” dagdag pa ng opisyal.,Sa ngayon aniya, tutukan muna nilang ma-trace si Llagas lalo’t na pitong taon nang nagtrabaho doon sa Saudi.,Sinabi pa ni Pena­randa na agad niyang ipaparating kay POLO-OWWA Consul General Imelda Pano­ long ang paghingi ng tulong ni Ginang Llagas.,Hindi naman na­wawalan nang pag-asa si Gng. Llagas na nasa mabuting kalagayan ang kanyang mister at makakausap din niya ito at nang kanyang limang anak na may edad na 19,18,16,16 at 7 taong gulang.",,
BLACK FRIDAY NAKAUMANG,,"Idineklara ng mga kaliwang grupo ang November 18 bilang ‘Black Friday’ at palalaganapin ang #MarcosNoHero sa mga social networking sites tulad ng Facebook, Instagram, Twitter at iba pa.,Isa itong simbolikong protesta na panawagan ng grupong Bagong Alyansang Makabayan (BAYAN) para himukin ang publiko na tutulan ang nakatakdang hero’s burial kay dating Pangulong Ferdinand Marcos.,Sa inilabas na paha­yag ni Dr. Carol Araullo, chairperson ng BAYAN, iginiit nito ang masidhing paninindigan ng mga progresibong grupo at mga totoong nakakaunawa sa aral ng kasaysayan noong panahong ibinaba ni Marcos ang Batas Militar.,Giit ni Araullo, kailangang mahimasmasan umano si Pangulong Rodrigo Duterte na hindi isang simpleng ‘legal issue’ ang usapin sa pagpapalibing sa Libingan ng mga Bayani (LNMB) kay Marcos kundi isang moral at historical issue na hindi dapat ipinagsawalang bahala.,“You can bet we will remain steadfast in the struggle…”,Ito ang mensahe ng grupong Campaign Against the Return of the Marcoses to Malacañang (CARMMA) sa tila pang-‘iinsulto’ ni Presidential Communications Secretary Martin Andanar sa mga anti-Marcos na tinawag ng kalihim na ‘temperamental brats’.,Ayon kay Bonifacio Ilagan, convenor ng CARMMA at taga­pagsalita ng Samahan ng Ex-Detainees Laban sa Detensyon at Aresto (SELDA), pinatutunayan lamang umano ni Andanar ang kanilang pangamba na mismong ang gobyerno ang nagpupumilit na ibalik sa poder ang mga Marcos.",,
MRTirik forever!,,"Muli na namang tumirik ang isang tren ng Metro Rail Transit (MRT-3) na ikinagalit ng libu-libong pasahero sa North Avenue Station sa Quezon City kahapon ng umaga.,Nabatid mula sa abiso ng Department of Transportation (DOTr) na dakong alas-9:26 ng umaga nang tumigil ang operasyon ng MRT-3 sa Southbound area ng North Avenue Station.,Sinasabing nagkaroon ng problemang teknikal ang isang bagon kaya kinailangan na pansa­mantalang itigil ang ope­rasyon at kinakailangang ibalik sa MRT-Depo ang tumirik na tren.,Tumagal ng 10 minuto natigil ang operasyon kaya’t naipon ang mga pasahero sa mga istasyon ng MRT-3.,Nabwisit naman ang maraming pasahero na na-late sa pagpunta sa kani-kanilang mga destinasyon.,Ang MRT-3 ay bumibiyahe sa kahabaan ng EDSA mula sa North Avenue, Quezon City patungo ng Taft Avenue, Pasay City at vice versa.",,
Mindanao bomber bulagta,,"ZAMBOANGA CITY — Kinumpirma kahapon ng militar ang pagkakapatay sa isang notoryosong rebelde na siyang nasa likod ng maraming pambobomba sa Mindanao.,Kinilala ng militar ang napatay na terorista na si Mohd Nor Hassan, alyas Commander Kamarudin – kilalang bomb expert ng Bangsamoro Islamic Freedom Fighter (BIFF).,Napaslang ito kamakalawa ng hapon matapos na umano’y manlaban sa mga sundalo nang ito ay matunton sa kanyang hideout sa Barangay Ma­lamote sa bayan ng Matalam sa North Cotabato.,Nabatid na may pabuya itong P1.2 mil­yon mula sa pamahalaan at nagsanay umano sa paggawa ng bomba sa ilalim ni Malaysian bomb expert Zulkipli bin Hir alyas Marwan na napatay naman ng Special Action Force (SAF) noong Enero 2015 sa loob ng kampo ng Moro Islamic Libe­ration Front (MILF) sa Barangay Tukanalipao sa bayan ng Mamasapano sa Maguindanao province.,Sa ngayon ay inilagay na sa heightened alert status ang military at pulisya sa North Cotabato sa posibleng pagganti ng grupo nang napatay na rebelde.",,
‘Bad joke’ ng Goin’ Bulilit,,"Humiling ng public apology ang Philippine Atmospheric Geophysical and Astronomical Services Administration (PAGASA) sa mga executives ng ABS-CBN dahil sa masamang biro ng kiddie gag show ng network noong Linggo, Nobyembre 13.,Sa ipinadalang demand letter ng Philippine Weathermen Employees Association (PWEA) na kumakatawan sa mga empleyado ng PAGASA, ibinuhos ng mga manggagawa ang sama ng loob sa hindi sensitibong pagbibiro sa weather bureau na umano’y nakadungis sa reputasyon ng ahensya at posibleng maglagay sa public safety risk.,Naka-address ang demand ng public apology sa producers at executives ng isa sa longest kiddies comedy gag show na Goin’ Bulilit.,Ayon kay PWEA president Ramon Agustin, lantaran ang pang-iinsulto ng naturang show sa dignidad ng mga state weathermen at sa kabuuan ng weather bureau matapos bansagan sa segment ng Goin’ Bulilit ang PAGASA na: “Palaging Guess At ‘Lang Saktong Announcement”.",,
Ginang inutas sa sementeryo,,"Patay ang isang ginang makaraang ito ay pagsasaksakin ng ‘di nakilalang suspek sa loob ng sementeryo sa Brgy. Quipot, Tiaong, Quezon kamakalawa ng gabi.,Kinilala ang nasawi na si Elena Ulin, 40-an­yos, tubong Mactan Turil, Davao City at pansa­mantalang naninirahan sa isang mausoleum sa Old Public Cemetery ng Tiaong.,Batay sa pahayag sa pulisya ng anak ng biktima na si Angelo Ulin, dakong alas-7:30 ng gabi, iniwan niya ang kanyang ina sa loob ng semen­teryo upang humanap ng pagkain.,Gayunpaman, pagbalik umano niya ay nakita lamang niyang nakahan­dusay sa ibabaw ng isang nitso ang ina, wala nang buhay at may mga tama ng saksak ng kutsilyo sa iba’t ibang bahagi ng katawan.,Tumakas umano ang suspek matapos ang krimen.",,
6TH OFW FAMILY SUMMIT,,"Libu-libong overseas­ Filipino worker (OFW) ang dumagsa sa ikaanim­ na OFW and Family­ Summit na may temang “OFWs at Pagnenegosyo, Partners for Change” na ginanap sa World Trade Center sa Pasay City kahapon ng umaga.,Ayon kay Senator Cynthia Villar, dapat maging armado ng sapat na technical know-how at suporta ang OFWs para sa matalinong investment (pamumuhunan) ng kanilang pinaghirapang naimpok na pera.,Tinukoy ni Villar, ­director ng Villar SIPAG na nasa likod ng proyektong ito sa pakikipag-partner sa Go Negosyo, na mahalagang maturuan­ ang OFWs ng pinakamagaling na negosyo kung saan puwede nilang ilagak ang kanilang pera.,“Our workers should be guided properly on how to spend their savings­ and what kind of businesses they can invest­ in to grow their income. Sayang naman ang mahabang panahon­ na sila ay nagtrabaho­ sa ibang bansa kung mapupunta lang sa wala ang kanilang ipon”, ani ­Senator Villar.,Binigyang diin ni Villar ang mahalagang papel ng pamahalaan sa kinabukasan ng OFWs at ng kanilang pamilya.,Aniya, nag-partner ang Villar SIPAG at Go Negosyo sa Vista Land, Camella, Kservico, All Day, All Home, RFM Corp., Kettle Corn at Saver’s Appliance Depot para sa taunang summit, at nagkaloob sa OFWs ng one stop shop venue para sa kanilang mga kailangan.,Kabilang sa mga dumalo sa summit ang mga kinatawan mula sa Department of Labor and Employment (DOLE), Overseas Workers ­Welfare Administration­ (OWWA), National­ Reintegration Center­ for OFWs, Philippine Overseas Employment ­Administration (POEA), Department of Agriculture, Department of Social Welfare and Deve­lopment, Department of Foreign Affairs (DFA), Department of Trade and Industry (DTI), Department of Science and Technology, Philheath, Social Security System, Pag-Ibig, Blas Ople Poli­cy Center and Training Institute, Association of Filipino Franchisers Inc., at Philippine Francise Association.,“Taun-taon nating ginagawa ang summit bago ang Christmas upang ­tulungan ang maraming OFWs na makapagsimu­la ng maliit na negosyo para may mapuntahan ang kanilang pinaghirapang pera at ipon para sa kinabukasan ng kanilang pamilya at kung sakaling magdesisyon sila na huwag ng bumalik ng ibang bansa ay may hanapbuhay sila sa Pilipinas,” ­pahayag pa ng senador.,Sinabi pa ng senador partikular na inialok ng Villar SIPAG ang Farm school na magtuturo sa mga OFW na mula sa mga probinsiya­ bilang alternatibong ­pangkabuhayan.,Pahayag pa nito na wala namang nakikitang pagbabago sa magiging katayuan ng mg OFW sa Amerika hinggil sa pagkapanalo ni US President Donald Trump lalo na’t karamihan sa mga kababayan doon ay may dual citizenship.,Samantala ang mga kinatawan ng pamahalaan ay nagsagawa ng ­forum sa iba’t ibang isyu na may kinalaman sa OFWs at kanilang kina­kabukasan sa bansa kapag sila ay nagretiro.",, 2M trabaho pasalubong ni PDU30 galing China
MGA BARIL NAKATAGO SA KISAME NG BILIBID HOSPITAL,,"Natunton sa kisame ng New Bilibid Prisons (NBP) hospital ang iba’t ibang kalibre ng baril sa isinagawang Oplan Galugad noong nakaraang linggo sa Muntinlupa City.,Ayon kay Bureau of Correction (BuCor) director Retired Col. Rolando Asuncion, may nakakapasok na armas sa loob ng pagamutan kung saan nakaratay at ginagamot ang dalawang druglord na si Vicente Sy at Peter Sy na kapwa sugatan sa naganap na riot noong Setyembre 28.,Bunsod nito, hiniling ni Col. Asuncion na sibakin sa puwesto si Dr. Ernesto Tamayo, director ng NBP Hospital gayundin ang isa pang doctor na hindi pinangalanan.,Ayon dito, hinayaan ni Tamayo na may makapasok na armas sa loob ng nasabing pagamutan.,Noong nakaraang linggo ay isa sa mga ginalugad ng mga tauhan ng Philippine National Police – Special Action Force (PNP-SAF) at Bucor ang NBP Hospital na kung saan dalawang kalibre .45 baril ang nakuha. Maliban sa mga puslit na armas ay marami pang kalokohan na nadiskubre sa loob ng ospital, bukod sa machine gun, kalibre .45 baril, .9mm pistol, shot gun ang nakita sa Quadrant 2 at 4.,Bukod pa sa mga baril, 10 sako ng improvised na patalim at tatlong granada ang mga nakumpiska sa maximum security compound sa loob ng NBP.",,
"1,000 pamilya naipit sa MNLF-MILF clash",,"Lumikas sa kani-kanilang tahanan ang halos 1,000 pamilya dahil sa nagaganap na sagupaan ng dalawang Moro Front sa Midsayap, North Cotabato na nagresulta sa pagkasawi ng tatlong katao.,Nagkasagupa sa hangganan ng Datu Piang, Maguindanao ang grupo nina Barangay Kapitan Renz Tucuran na may mga kamag-anak na mga miyembro ng Moro National Liberation Front (MNLF) at Kumander Abas Kudanding ng Moro Islamic Liberation Front (MILF) sa Brgy. Lumobog, Midsayap, North Cotabato.,Tumagal ng tatlong oras ang kalat-kalat na engkwentro ng magkaaway na pamilya gamit ang mga matataas na uri ng armas kung saan humupa ang putukan nang dumating ang mga opisyal ng MILF at MNLF, kasama ang mga lokal opisyal at mga Muslim elders.",,
Fighter plane bumagsak,,"Bumagsak ang isang fighter plane ng bansang Russia sa karagatang sakop ng Mediterranean Sea habang ito ay papalapag sa Admiral Kuznetsov aircraft carrier.,Ayon sa ulat, isang Russian MiG-29 fighter jet ang bumagsak sa dagat habang nakaligtas namang nakapag-eject ang piloto bago pa man bumagsak ang eroplano.,Sa inisyal na imbestigasyon, nagkaroon ng ‘technical malfunction’ ang eroplano habang nagsasagawa ng training flight kung kaya’t bumagsak ito.,Ang nasabing carrier ay bahagi ng Russian warships na kasaluku­yang nasa Syrian coast.",,
9 kilo ng marijuana sa QC bus terminal,,"Hindi makapaniwala ang Quezon City Police District (QCPD) nang madiskubre ang sampung bloke ng marijuana na nakalagay sa isang malaking kahon sa isang terminal ng bus sa Quezon City kahapon ng madaling-araw.,Sa report na isinumite kay QCPD Acting Director Guillermo Lorenzo Eleazar ni P/Supt. Godofredo Tul-O hepe ng Anti-Illegal Drugs-Special Operation Task Group (SAID-SOTG), nadiskubre ang kahun-kahon na marijuana bandang alas-11:30 ng gabi sa baggage area ng Florida bus Terminal sa No. 816 EDSA, Brgy. West Kamias.,Sa imbestigasyon ni SPO1 Erickson Isidro, base sa pahayag nina Christopher Rodriguez at security guard na si Julie Quaitchon, kapwa kawani ng Floridad bus na inutusan umano sila ng kanilang employer na si Jun Florida na i-dispose at linisin ang mga hindi nakuhang packages sa baggage area.,Habang naglilinis umano ay napuna ni Rodriguez ang kahong nakabalot ng packaging tape na may nakasulat na “Cubao, Ermillinda G. Torres” na tumitimbang ng mahigit 1 kilo.,Nagduda umano si Rodriguez at marahan nitong binuksan ang bagahe at dito na sumambulat ang amoy at bumulaga ang bloke-blokeng tuyong dahon ng marijuana.,Ang nasabing marijuana ay naka-bundle sa mga plastic bag ay may timbang na 9.27 kilos. Halos isang taon na itong nakatengga mula sa Northern Luzon at walang kumukuha.,Agad itong dinala sa crime laboratory ng QCPD habang nagsasagawa ng follow-up ope­ration para matukoy ang kinaroroonan ng isang Ermillinda Torres.",,
Gusali ng Masbate PNP natupok,,"Walo ang iniulat na sugatan sa nangyaring sunog kahapon ng mada­ling-araw sa Camp Bonny Serrano sa Masbate Police Provincial Office (PPO), Masbate City.,Ayon kay Sr. Supt. Gerry Bearis, provincial director ng Masbate PPO, pinabulaanan nito ang nauna nang naiulat na sa armory ng pulisya sumiklab ang naturang insidente.,Problema sa electrical wiring umano ang tini­tingnang rason ng sunog.,Ayon kay Sr. Supt. Jerry Bearis, Provincial Director ng Masbate PPO, dakong ala-1:30 ng madaling-araw nang sumiklab ang sunog na nagsimula umano sa ­armory ng kampo.,Nagmistulang may giyera sa nabatid na lugar dahil sa pagsabog ng mga bala, mga fragmentation grenade at iba pang mga pampasabog nang matupok ang loob ng stock room ng armory.Tumagal ng tatlong oras bago tuluyang naapula ang apoy kung saan iniulat na walo ang sugatan.",,
"Gulong sumambulat, mekaniko nasawi",,"Nasawi ang isang mekaniko makaraang aksidenteng tumama sa kanyang mukha ang rim ng kanyang kinukumpuning gulong na biglang sumabog sa kanyang talyer sa Brgy. Saluysoy, Meycauayan City, Bulacan kamakalawa.,Kinilala ng pulisya ang biktimang si Florentino Magcalayo, 44-anyos, may-asawa, meka­niko ng Brgy. Saluysoy, Meycauayan City na namatay habang pilit isinasalba ng mga manggagamot ng Nazarenus Hospital-Meycauayan matapos mapuruhan ng sugat sa ulo bunga ng impact ng tumalsik na rim.,Pasado alas-siete ng gabi nang maganap ang insidente habang kinukumpuni ng biktimang meka­niko ang gulong ng isang bus sa kanyang talyer sa Barangay Saluysoy, ng nasabing lungsod ngunit bigla na lamang itong sumabog at aksidenteng tumama ang rim ng pampasaherong bus sa mukha ng biktima.,Sugatang isinugod ang biktima sa hospital ngunit namatay din ito matapos mapuruhan ang mukha.",,
CARAGA farmers binigyan ng lupa,,"Mahigit limang daang magsasaka ng CARAGA region ang nabiyayaan ng sariling lupa mula sa Department of Agrarian Reform (DAR).,Itinaon ni DAR Secretary Rafael Mariano ang pamumudmod ng titulo ng lupa sa pagdiriwang ng Agrarian Reform Be­neficiaries’ Congress kung saan 529 ang na­bigyan ng certificates of land ownership awards (CLOAs) mula sa bayan ng Dinagat Islands, Agusan del Norte, Agusan del Sur, Surigao del Sur at Surigao del Norte.,Ang ipinamigay na lupa ay may kabuohang lawak na 718 hectares ayon kay DAR Regional Director Julita Ragandang.,Naglunsad din ang DAR ng rural-development project na pakikinabangan ng 13,000 magsasaka ng CARAGA Region.,Ito ay sa ilalim ng programang Convergence on Value-Chain Enhancement for Rural Growth and Empowerment (ConVERGE).",,
Andanar inalmahan ni Koko,,"Pumalag kahapon si Senate President Aquilino ‘Koko’ Pimentel III sa pagtawag ni Presidential Communications Office Secretary Martin Andanar sa mga tutol at nagprotesta sa paglilibingan sa Libingan ng mga Bayani kay dating Pangulong Ferdinand Marcos bilang “temperamental brats”.,Isa si Pimentel sa mga tutol na mailibing sa Li­bingan ng mga Bayani si Marcos.,“Brats? I don’t think they are brats,” giit pa ni Pimentel na karamihan aniya sa mga nagprotesta ay mula sa sektor ng mahihirap kaya paano matatawag ang mga itong ‘brats’.,“A lot of protesters are coming from the poorer segments of society. They can never be called brats. These are actually principled positions, principled stand,” ayon kay Pimentel.,Wala namang mahihitang ‘legal admission of guilt’ sa pamilya Marcos ang mga galit na biktima ng Martial Law noong panahon ni dating Pangulong Ferdinand Marcos.,Ito ang mensahe ni Ilocos Norte Governor Imee Marcos sa isang panayam kung saan tahasang sinabi nito na “tao lang” ang kanyang tatay at noong nabubuhay pa ang dating pangulo ay umaamin umano ito ng kanyang mga ‘kapalpakan’. “…wala pong tao na perpekto at sa hindi inaasahang pangyayari, may nasasaktan, may nagkakamali,” wika ni Imee sa panayam sa telebisyon.",,
"Lalaki, kinuyog ng katoma, dedo",,"Isang lalaki ang patay matapos na pagtulu­ngang gulpihin ng apat na mga kalalakihan, ang isa sa kanila ay nakasagutan at nakamurahan pa nito habang nakikipag-inuman sa mga kapitbahay sa Lungsod ng Quezon kamakalawa ng gabi.,Ayon kay PO3 Jim Barayoga ng Quezon City Police District (QCPD), ganap umanong alas-11:30 ng gabi nang maganap ang insidente sa Tawid Sapa II, Barangay Kaligayagan ng nasabing lungsod.,Kasalukuyan umanong nakikipag-inuman ang biktimang si Eric Sanchez, 21-anyos, binata, construction worker at residente ng Block 14 Phase II ng nasa­bi ring lugar sa kanyang mga kaibigang mga kapitbahay, ngunit habang nasa kalagitnaan ng inuman ay bigla na lamang umanong nagkainitan ang biktima at ang isa sa kanyang mga katoma na si Joseph Garcia, 49-anyos, food server ng nasabi ring lugar.,Doon na umano pinagmumura at pinagsalitaan ng mga hindi magagandang salita ng biktima ang suspek at pagkatapos ay umalis ang huling kasama, ang isa pang kainuman.,Gayunpaman, pagdaan­ umano ni Garcia sa bahay ng biktima kasama ang tatlo pa nilang kainuman na magkapatid na sina Richard at Frank Dale at isa pang inaalam pa ang pagkakakilanlan ay muling kinumpronta ng una si Sanchez na nauwi na naman sa sagutan at suntukan.,Tumulong din umano ang tatlo at naiwang tila lantang gulay ang biktima na sanhi ng pagkasawi nito habang isinusugod sa hospital.",,
Bato kasangga ni Duterte sa ‘writ’ suspension,,"Suportado ng pamunuan ng PNP ang panukala ni Pangulong Rodrigo Duterte na suspendihin ang writ of habeas corpus.,Sa isang press briefing kahapon sa Camp Crame, sinabi ni PNP chief Director General Ronald dela Rosa na malaki ang maitutulong nito sa mas pina­igting pang kampanya ng pamahalaan kontra ilegal na droga sa bansa.,Sinabi ng chief PNP na dito, tiyak na mas bibilis pa ang operasyon ng mga pulis at siguradong pati ang mga kriminal ay matatakot din.,Ayon kay Dela Rosa, sakaling matuloy ang suspensyon sa writ of habeas corpus ay tiniyak na hindi naman ito maaabuso.,Una nang iniulat na may planong suspendihin ng Pangulo ang pagdedeklara ng suspensyon sa writ of habeas corpus laban sa ilegal na droga.,Kapag nasuspinde ang writ of habeas corpus, hindi obligado ang mga awtoridad gaya ng PNP, AFP o NBI na ilabas o ilutang ang isang persona­lidad o akusado na inaresto o pinaniniwalaang dinukot.",,
Morales pinagsabihan ni Aguirre,,"Pinagsabihan ni Department of Justice (DOJ) Sec. Vitaliano Aguirre II si Ombudsman Conchita Carpio Morales na tumutok na lamang sa mga malalaking kaso ng katiwalian imbes na pag-initan si Philippine National Police (PNP) Chief Dir. Gen. Ronald dela Rosa.,Ito ay may kaugna­yan sa sinabi ni Morales na bumuo na ito ng isang fact-finding team para imbestigahan ang umano’y paglabag ni Dela Rosa sa batas makaraan itong ilibre ni Senador Manny Pacquiao sa pagpunta sa Las Vegas para manood sa labang Pacquiao-Vargas.,Sinabi ni Aguirre na mas dapat unahin ng Ombudsman ang im­bestigasyon sa mga opisyal na sangkot sa pork scam at Disbursement Acceleration Program (DAP) kabilang sina da­ting Pangulong Benigno Aquino at dating Budget Sec. Butch Abad na sinasabing promotor ng DAP noong sila’y nasa pwesto pa. Magugunitang sinabi ni Morales na nilabag ni Dela Rosa ang Presidential Decree 46 na nagbabawal sa pagtanggap ng anumang uri ng regalo para sa mga tauhan at opisyal ng pamahalaan.,Nilabag din umano ng hepe ng PNP ang Republic Act 6713 na kilala bilang Code of Conduct and Ethical Standards for Public Officials and Employees.,Ayon kay Aguirre, gusto nitong baguhin ng Kongreso ang nasabing batas dahil ginagamit lamang ito para gipitin ang ilang tauhan ng pamahalaan samantalang mas dapat unahin ang mga bigtime na magnanakaw sa gobyerno.",,
Tuloy ang pagbili sa M4 rifles,,"Matapos ang pakiki­pag-usap kay Pangulong Rodrigo Duterte at pumabor ito sa plano, kinumpirma na kahapon ni PNP chief Director General Ronald dela Rosa na tuloy ang pagbili ng PNP ng 26,000 piraso ng M4 rifles sa US.,Ito ang kanyang inanunsyo sa ginanap na press conference sa Camp Crame kahapon ng umaga, kung saan sinabi ni Dela Rosa na personal silang nag-usap ni Pangulong Rodrigo Duterte sa nasabing isyu at ibinalita umano niya sa Pangulo na wala namang problema sa pagbili ng naturang mga armas.,Ayon kay Dela Rosa, kasalukuyan nang inaayos ang dokumento ng mga M4 rifles na galing sa Sig Sauer GmbH of Germany, na may US operation na nakabase sa Newington, New Hampshire.,Ipinaliwanag din ni Dela Rosa na kailangan ang nasabing mga baril hindi lamang sa kampanya ng pulisya laban sa mga sindikato ng droga kundi sa pagpapanatili ng kaayusan sa bansa.,Una nang sinabi ni US Senator Ben Cardin na haharangin niya ang nasabing gun deal dahil sa mga kaso ng human rights violations ng Duterte administration.,Ayon kay Dela Rosa, wala naman itong nakikitang balakid para hindi matuloy ang pagbili ng mga armas sa US dahil umaasa itong magiging maayos naman ang relasyon ni Pangulong Duterte at ng bagong halal na pangulo ng Amerika na si Donald Trump.",,
"‘Di mapapatay si Kerwin, promise! — PNP chief",,"Mariing ipinangako ni PNP chief Director General Ronald dela Rosa na hindi mapapatay si Kerwin Espinosa kapag nasa kustodiya na nila ito.,Sa isang press conference kahapon sa Camp Crame, tahasang tiniyak ni Dela Rosa na magiging ligtas si Kerwin sa kanilang poder.,“Hindi siya mamatay sa aking poder, pangako ko ‘yan,” wika ni Dela Rosa.,Sa Camp Crame agad idederetso si Kerwin pagda­ting nito sa bansa mula sa Abu Dhabi sa darating na Huwebes, November 17.,Si Kerwin ay darating sa bansa kasama ang team ng PNP na sumundo sa kanya na pinangunahan ni Sr. Supt. Alberto Ferro, ng Philippine National Police-Anti-Illegal Drugs Group (PNP-AIDG), na ipinadala sa Abu Dhabi.,Matatandaan na si Kerwin ay inaresto sa Abu Dhabi noong Oktubre 17 matapos isuplong ng OFW na nakatira sa katabi nitong apartment na inuupahan.,Naantala ang pagbabalik ni Kerwin sa bansa dahil may kinakaharap itong kaso sa Abu Dhabi kaya nasa kustodiya ito ng Interpol.,Si Kerwin ay anak ni Albuera, Leyte Mayor Rolando Espinosa, na una nang naaresto sa paglabag sa Section 11, Article 2 ng Republic Act 9165 at Section 28 ng RA 1059 at napatay kamakailan sa loob ng selda nito sa Sub-Provincial Jail sa Baybay, Leyte.",,
200 BIKERS NASAMPOLAN,,"Nasa 200 riders ang nahuli ng Metropolitan Manila Development Authority (MMDA) matapos lumabag ang mga ito sa unang araw sa pagbuhay ng ‘Motorcycle Lane Policy’ sa kahabaan ng EDSA kahapon.,Ang mga nahuling ri­ders ay bumabagtas sa EDSA, C-5 Road, Commonwealth at Macapagal Avenue dahil sa hindi sumusunod sa mga alituntunin na ipinatutupad ng MMDA.,Ayon sa MMDA, inaasahang tataas pa ang bilang ng mga mahuhuling violator.,Sinimulan kahapon, ang unang araw nang pagpapatupad ng Inter-Agency Council on Traffic (I-ACT) at MMDA ng Motorcycle Lane Policy sa ilang pangunahing lansa­ngan sa Metro Manila (EDSA, C-5 Road, Commonwealth at Macapagal Avenue).,Kung saan katuwang ng MMDA ang mga mi­yembro ng Motorcycle Federation of the Philippines (MCFP) sa unang araw ng operasyon laban sa mga pasaway na motorista.,Layunin nang pagpapatupad ng Motorcycle Lane Policy ay upang makabawas ng pagsisikip ng daloy ng trapiko at para na rin sa kaligtasan ng mga riders.,Sa datos ng MMDA, ang pinakamataas ng bilang ng aksidente ay sangkot ang mga motorsiklo, na kadalasan nauuwi sa kamatayan.,Ayon kay MMDA General Tim Orbos, maghihigpit sila sa pagtatupad ng Motorcycle­ Lane Policy at iba pang polisiyang­ pinatutupad ng ahensiya na may kaugnayan sa pagmamantini ng daloy ng trapiko sa Metro Manila.,Dahil sa itinakdang Motorcycle Lane Policy, bawal ang mga motorsiklong pasingit-si­ngit, huhulihin ito ng mga MMDA traffic enforcer.,Aniya, kailangang kumpleto ng safety gear ang mga rider na buma­baybay sa mga bawal na nabanggit na lugar.,Paliwanag ni Orbos, kapag babagtas ang mga ito sa mga major tho­rough fare bawal ang mga ri­der na naka-short at naka-tsinelas.,Ang multa sa hindi pagdaan sa tamang lane P500; walang suot na helmet, P1,500; at kung walang plaka, P150.",,
Once in a lifetime ‘Supermoon’ umeksena kagabi,,"Once in a lifetime experience ang nasaksihan kagabi ng mga Filipino dahil sa paglapit ng buwan sa mundo o ang tinatawag na ‘Supermoon’ na huling nakita halos pitong dekada na ang nakararaan.,Sa abiso ng Philippine Atmospheric Geophysical and Astronomical Services Administration (PAGASA), unang nasipat ang paglapit ng buwan bandang alas-7:21 ng gabi at tumagal ito ng dalawa’t kalahating oras bago sumapit ang Full Moon alas-9:52 ng gabi.,Ayon sa PAGASA, ang nasaksihang Supermoon kagabi ang pinakamalapit na pwesto ng buwan sa orbit Earth sa loob ng 68 taon.,Naging mas malaki ng 14% ang hugis ng buwan sa paningin ng tao at mas maliwanag ito ng 30% kumpara sa mga ordinaryong pagpapakita ng haring buwan.,Huling nangyari ang ganitong Supermoon noong January 26, 1948 at mangyayari ulit ang ganitong pormasyon ng buwan sa mundo pagkaraan ng 18 taon o sa Nobyembre 26, 2034.",,
VILLANUEVA SIBAKIN!,,"Iniutos ni Ombudsman Conchita Carpio-Morales ang pag-dismiss bilang senador kay Sen. Emmanuel Joel Villanueva matapos mapatunayang guilty sa kasong administratibo kaugnay sa iregularidad sa Priority Development Assistance Fund (PDAF) projects noong kongresista pa ito at kinatawan ng Citizens’ Battle Against Corruption (CIBAC) partylist.,Kasabay nito hiniling ni Morales kay Senate President Aquilino Pimentel na ipatupad ang dismissal order na ipinalabas ng Ombudsman.,Maliban kay Villanueva, kasama rin sa napatunayang guilty sa kasong grave misconduct, serious dishonesty and conduct prejudicial to the interest of the service dahil sa maling paggamit ng PDAF sina Department of Agriculture (DA) Secretary Arthur Yap, staff ni Villanueva na si Ronald Samonte, DA employee Delia Ladera, NABCOR representatives Alan Javellana, Romulo Relevo, Ma. Julie Villaralvo-Johnson, Rhodora Mendoza at Maria Ninez Guanizo at Aaron Foundation Philippines, Inc. (AFPI) President Alfredo Ronquillo.,Ayon kay Morales, ang dismissal order kay Villanueva ay inapruba­han matapos mapatuna­yan ng mga Ombudsman investigators na noong 2008 ay nagpalabas ang Department of Budget and Management ng P10 million para sa pagpapatupad ng agri-based livelihood projects ni Villanueva sa Region XI.,Nang mailabas ang pondo noong June 2008 ay iniutos umano ni Villanueva kay Yap na i-release ang pondo sa National Agri-Business Corporation (NABCOR) na siyang Implementing Agency habang ang AFPI ang NGO-partner.,Bumili ang respondents ng mga buto ng pechay, radish, sitaw, okra, hybrid yellow corn seedlings, liquid fertilizers at threshers sa MJ Rickson Trading Corporation na para sana sa munisipalidad ng Pantukan, Nabunturan, Tambongon, Bongabong, Napnapan, Mipangi, Anislagan at Magsaysay sa Compostela Valley Province su­balit sa imbestigasyon, lumitaw na hindi akma sa farming ang nasabing lugar na karamihan ay saging at buko ang siyang itinatanim. Gayundin ay walang tumugma sa mga registered voter sa lugar sa mga nakasaad na beneficiaries ng programa at pinatunayan ng mga local officials na walang inimplementang agri-based livelihood projects.,Wala rin umanong financial capability ang AFPI para ipatupad ang proyekto lalo at P68,000 lamang ang capital stock contribution nito habang ang kinuhang supplier na MJ Rickson ay hindi mahagilap sa address nito sa Malabon City at hindi rin rehistrado sa DTI.,Kaugnay nito’y nagpasaklolo si Sen. Villanueva kay Senate President Aquilino “Koko” Pimentel III kaugnay sa pagpapatanggal sa kanya sa Senado.,Bukod sa pagpapasaklolo kay Pimentel na isang bar topnotcher, ay naghain din ng motion for reconsideration si Villanueva sa dismissal order nito.,Nanindigan si Villanueva na pineke ang kanyang pirma sa dokumento ng NABCOR at pinatunayan ito mismo ng National Bureau of Investigation (NBI).",,
5 parak sibak sa kidnapping,,"Dahil sa pagkakasangkot sa kaso nang pagdukot sa isang negosyante na hanggang nga­yon ay hindi pa rin nakikita, limang parak ang sinibak sa tungkulin sa Cagayan de Oro City.,Agad na itinapon sa Regional Police Holding and Accounting Office (RPHAO) ng Camp Ala­gar ang mga sinibak na pulis na sina Sr. Insp. Ereneo Ramirez, dating hepe ng Crime Against Person and Property Desk ng Cagayan de Oro City Police Office; PO3 Alejandro Ubanan, SPO2 Jojo Lim, SPO1 Alaindelon Tacubao, at PO2 Hussein Bolanio.,Ayon kay Police Regional Office 10 spokesperson Supt. Surki Sereñas, habang nagpapatuloy ang imbestigasyon sa kasong kinakaharap ng mga nasabing pulis ay mananatili sila sa RPHAO.,Kinasuhan ng kidnapping ang nasabing mga pulis dahil sa pagkakasangkot umano sa pagdukot sa isang Enrique Fernandez III, na hanggang ngayon ay nawawala pa matapos makilala ang mga ito sa isinagawang pag-aaral sa CCTV footage ng National Bureau of Investigation (NBI)-10 mula sa isang establisyimento kung saan sapi­litang tinangay ang biktima.",,
"Salpukan ng 2 trak, 5 nadale",,"Patay ang driver at dalawa pang sakay ng isang ten-wheeler truck makaraang magkabanggaan ng mga ito ang isang 6-wheeler truck sa Barangay Malinao Ilaya, Atimonan, Quezon kamakalawa ng gabi.,Batay sa imbestigasyon ng Atimonan PNP, dakong alas-11:00, tinatahak ng six-wheeler truck (UYC 893) na minamaneho ni Noel Donaire ang Maharlika highway diversion road nang pagsapit sa lugar ng aksidente ay nawalan ito ng kontrol at sakupin nito ang kabilang linya.,Nagbunsod ito upang masalpok ang kasalubong na ten-wheeler truck (EVG 781) na minamaneho ng biktimang si Noli Lusande Barnuevo, 61-anyos.,Matapos bumangga sa sasakyan ng biktima, bumaliktad pa ang six-wheeler truck at bumara sa buong kalsada.,Sa lakas ng impact nagtamo ng mga grabeng pinsala sa iba’t ibang bahagi ng katawan ang driver na si Barnuevo at pasaherong si Cielito Milante Senar, 35-anyos, company clerk, na kapwa ideneklarang dead on the spot.,Nasawi naman habang nilalapatan ng lunas sa Ospital si Nestor Mino Obias na pasahero rin ng truck.",,
Pacquiao walang resibo sa gastos kay Bato,,"Wala umanong nakatagong resibo si boxing icon at Sen. Manny Pacquiao sa paglilibre niya kay Philippine National Police (PNP) chief Director General Ronald “Bato” dela Rosa sa biyahe nito at ng kanyang pamilya sa Las Vegas, Nevada.,Ito ang idineklara ni Pacquiao bunsod ng pahayag ng Ombudsman na hihingin nila ang resibo ng gastos ng Pambansang Kamao sa airfare, hotel accommodation, allowance at iba pang ibinigay kay Dela Rosa at ng pamilya nito nang manood sila sa laban ni Pacquiao kay Jessie Vargas noong Nobyembre 5.,Ayon kay Pacquiao, nilibre niya sa pagkain si Dela Rosa at ang pamilya nito sa Las Vegas pero hindi na siya kumuha ng resibo sa ginastos niya sa restawran.,“Kapag kumain ka ba hihingi ka pa ng resibo? Hindi naman ah,” diin ni Pacquiao.,Tikom naman ang bibig ng fighting senator sa tanong kung sagot din niya ang airfare at hotel accommodation ni Dela Rosa.,Aniya, hindi lang naman siya ngayon nanlibre sa government official, kabilang na ang mga senador at congressmen dahil matagal na niyang ginagawa ito kahit na noong hindi pa siya nahalal na congressman.,“Huwag na nating banggitin baka idamay pa ng (Ombudsman). Pero noon pa (ako nanlilibre) hindi pa ako politician,” paliwanag pa ni Pacquiao.",,
Drug surrenderee itinumba sa harap ng bahay,,"Patay ang isang lala­king drug surrenderee matapos na pagbabarilin ito sa harapan ng kanilang bahay ng hindi pa kilalang salarin na lulan ng motorsiklo kamakalawa ng gabi sa Nabua, Camarines Sur.,Kinilala ng pulisya ang nasawing biktima na si Joseph Mabansay, 32, residente ng Zone 4 Barangay La Purisima ng nabatid na bayan, ito ay nagtamo ng mga tama ng bala sa iba’t ibang bahagi ng katawan.,Samantala, mabilis na tumakas ang suspek na lulan ng motrsiklo ng masigurong wala nang buhay ang kanyang target.,Sa ulat ng Nabua PNP, naganap ang insidente dakong alas-11:00 ng gabi sa harapan ng bahay ng biktima kung saan kakarating lang nito lulan ng kanyang motorsiklo nang bigla itong lapitan ng suspek na armado ng hindi pa batid na kalibre ng baril at bistayin ito ng bala.,Napagalaman na dati na itong sumuko sa Oplan Tokhang at Project Double Barrel ng pulisya.",,
Mga Kwentong OFWs: Agri-business para sa OFWs,,"Inilunsad ng Philippine Overseas Labor Office (POLO) sa Dubai ang agricultural business program na layuning hikayatin ang mga overseas Filipino workers (OFWs) na magnegosyo na makalilikha ng trabaho sa kani-kanilang bayan at komunidad.,Sa ulat ni Labor Attaché Ofelia Domingo kay Department of Labor and Employment (DOLE) Sec. Silvestre H. Bello III, sinabi nito na ang programang “Dubai Entrepinoy Reintegration Program”, ay magbibiga­y-daan para sa pag-unlad ng ekonomiya at sa re-integrasyon ng mga OFWs mula sa Dubai at Northern Emirates dahil sa nilalayon nitong makatulong sa mga OFW at kanilang pamilya.,Ang programa ay ipatutupad ng POLO-Dubai sa pakikipagtulungan ng Philippine Consulate General Dubai and Northern Emirates (PCG-DNE), Filipino Human Resources Practitioners’ Association (Fil-HR-Dubai), Don Bosco Multipurpose Cooperative (DBMC), at ang munisipalidad ng Mlang, North Cotabato.,Sinabi ni Domingo na bahagi ng programa ang produksyon ng organic rice, na manggagaling mula sa munisipalidad ng Mlang, North Cotabato, na kinikilalang pinakamahirap na probinsya ng Pilipinas at ito ay ipamamamahagi sa UAE, sa pamamagitan ng DBMC.,Nagmamay-ari ang DBMC ng 159 ektaryang lupa na pinagtataniman ng internationally certified organic rice at halal rice sa Mlang, kung saan mabibigyan ng pagkakataon ang mga kasambahay ng karagdagang hanapbuhay.,Bago ito nagsagawa ng pagpupulong si Romano Laurilla, ge­neral manager ng DBMC, sa technical working group, kasama ang unang 15 mamumuhunan sa organic farming at marketing sa POLO-Dubai kung saan ipinahayag nito na maliban sa paglikha ng trabaho, ang programa ay makakatulong din sa kalusugan ng mga magsasaka at mamimili, at sa pa­ngangalaga ng kapaligiran dahil hindi ito ginagamitan ng inorganic fertilizers at pesticides sa produksyon ng bigas.",,
3M illegal immigrants ipapatapon ni Trump,,"Nakahanda na si US President-elect Donald Trump na simulan agad ang kanyang naunang pa­ngako noong panahon ng eleksyon na ipapa-deport ang mga illegal immigrants na nananatili sa Amerika.,Sa ulat, sa ilang ba­hagi ng panayam ng programang ‘60 Minutes’ kay Trump, sinabi nito na handa itong ipa-deport o ipakulong ang nasa dalawa hanggang tatlong mil­yong mga iligal na namamalagi sa Estados Unidos.,Partikular aniyang tututukan ang pagpapakulong o pagpapalayas sa bansa ng mga taong may mga criminal records o mga miyembro ng mga gang at mga drug dealers.,Kasabay nito, muling inulit ni Trump ang na­una nitong pahayag noong panahon ng kampanya na magtatayo ng pader sa border ng Mexico at sisingilin ang naturang bansa sa gastos sa pagpapatayo nito.,Sa ilang lugar aniya ng border, sa halip na pader na bato at bakal ay bakod ang kanyang ilalagay upang walang makadaan na mga illegal immigrants.,Ngunit sinabi ni House Speaker Paul Ryan, na bagamat sinabi ni Trump na itutuloy nito ang pagpapatapon sa mga illegal immigrants ay wala itong balak na bumuo ng deportation force.,Samantala, nagpapatuloy sa pagsasagawa ng mga anti-Trump protest sa iba’t ibang bahagi ng US limang araw matapos na mahalal si Republican President-elect Donald Trump.,Ayon sa ulat, kabilang sa mga lugar na patuloy ang protesta ay sa Wa­shington, New York, Los Angeles, San Francisco, St. Louis Philadelphia, Denver, Worcester, Massachusetts, Iowa City, Detroit, Minneapolis at iba pang mga lugar.,Sa Los Angeles lamang ay aabot na sa 8,000 katao ang nagprotesta laban kay Trump dahil sa mga na­ging pahayag nito sa mga Muslim at ang pa­ngako nitong pagpapatapon pabalik ng kani-kanilang bansa ang mga illegal at undocumented sa US.,Umabot naman sa 187 na mga protesters ang naaresto dahil sa pagi­ging marahas ng mga ito kabilang ang ilang kala­lakihan na nananawagan na patayin ang mga pulis.",,
"Colombia at rebel group, kasado sa rebisa ng peace deal",,"Nagkasundo ang gobyerno ng Colombia at ang mga rebelde na rebisahin ang kanilang peace deal para tapusin na ang 52-taong alitan, matapos itong ma-reject sa isinagawang referendum dahil masyado umanong pabor sa mga rebelde.,Ang pamahalaan at ang Revolutionary Armed Forces ng Colombia, na nagsagawa ng pag-uusap sa Havana sa loob ng apat na taon, ay nagkasundo na isama nila sa agenda ang mga panukala ng mga oposisyon, religious leaders at iba pa.,Umaasa umano si Colombian President Juan Manuel Santos na muling magkakaisa ang nagkahati-hating bansa pagkatapos ng bagong naikasang deal sa kabila ng muntik nang mabuwag matapos itong i-reject noong nakalipas na referendum noong Oktubre.,“We call upon all Colombia and the international community… to back this new accord and its quick implementation so as to leave the tragedy of war in the past,” base sa pahayag ng dalawang panig. “Peace cannot wait anymore.” Nabatid na isina publiko na kahapon ang kopya ng bagong usapang pangkapaya­paan ng magkabilang panig.",,
Armory sa bahay ng utol ni Kap,,"Tila may sariling armory sa kanyang bahay ang isang 41-anyos na lalakeng suspek, at kapatid ng kapitan ng barangay sa kanilang lugar, nang ma­diskubre ito ng Provincial Intelligence Branch ng Cavite Police, pasado alas-sais ng umaga kahapon.,Nabulaga ang mga tauhan ni P/Supt. Gil Torralba ng makitang naka-display pa sa sala ng bahay ang ilang baril na kinokonsidera pang collector’s item ng suspek na si Johny Agapito y Calinga alyas Bosyo, residente ng Blk. 2, Lot 16, Villa Maria Subd., Brgy. Molino 3, Bacoor City, Cavite,Sa bisa ng bitbit na search warrant, nakum­piska ng pulisya ang Marlin Golden 39a, calibre .22 w/ scope (sn: AC 19527), Wenchester calibre .22 (sn: 90808), J.G Landman calibre .22 (sn: 01382), Bush Master (sn: L522006), Carbine Rifle, Ruger Redhawk Magnum .44 revol­ver (sn: 503-32442), Johny Agapito calibre .45 pistol (sn: 2356164) at Taurus PT 92 calibre .9mm (sn: TBP 08687).,Bukod pa rito ay nasamsam rin ang samu’t saring magazine, gun accessories at humigit kumulang sa 300 klase ng live ammunition. Isasailalim sa pagsusuri ng PNP crime laboratory ang mga nakumpiskang boga upang matukoy kung nagamit sa krimen ang mga ito.",,
"Suspension, idea pa lang — Palasyo",,"Nilinaw kahapon ng Malacañang na wala pang announcement sa suspension ng ‘writ of habeas corpus’ dahil sa ideya lang ito ni Pangulong Rodrigo Duterte.,“Hindi pa naman niya ina-announce ‘yung suspension of Writ of Habeas Corpus. It is just an idea,” wika ni Presidential Communications Office (PCO) Secretary Martin Andanar.,Ginawa ni Andanar ang pahayag matapos sabihin ng Pangulo na maaari niya itong ideklara kung lalala ang rebelyon sa Mindanao at ang problema ng iligal na droga sa bansa.,Sinabi ni Andanar na kaya ito nasabi ng Pa­ngulo ay dahil ngayon lang niya nalaman ang matinding problema ng iligal na droga sa bansa.,Nilinaw naman ng kalihim na hindi pumalpak ang Pangulo sa war on drugs matapos ipangako noong kampanya na tatapusin sa loob ng anim na buwan ang problema sa droga at krimen.,“… ito ay hindi nanga­ngahulugan na tayo ay pumalpak sa ating kampanya sa iligal na droga. Ito’y nangangahulugan lamang na nadiskubre ng ating Pangulo ngayon lang na ganito kalaganap ang problema sa iligal na droga,” paliwanag ni Andanar.,Hindi naman isinasara ng tagapagsalita ng Malacañang ang usapin sa posibleng suspension ng writ of habeas corpus.,“Ayokong pangunahan ang Pangulo… so antayin na lang po natin kung ano ang magiging kondisyon ng ating Pa­ngulo,” wika ng kalihim.",,
Mga pulis sa Espinosa killing ‘di malilibre ni Duterte,,"Hindi kayang ilibre ni Pangulong Rodrigo Duterte sa kanilang ‘criminal liabilities’ ang mga pulis na lumusob at nakapatay kay Albuera, Leyte Mayor Rolando Espinosa Sr.,Ganito ang pahiwatig ni CIBAC party-list Rep. Sherwin Tugna matapos ipagtanggol ni Duterte ang mga pulis sa Region 8 na inimbestigahan ng Senado noong nakaraang linggo.,“Para sa akin, ang pagdepensa ni Duterte ay nagpapalakas-loob ng mga sangkot na pulis. Ngunit malakas ang ebidensya na isa itong EJK (extrajudicial killing) at malinaw na premeditated,” ani Tugna na isang abogado.,Ginawa ng mambabatas ang pahayag matapos sabihin ni Duterte na mas naniniwala ito sa bersyon ng mga pulis na lumusob sa kulungan at nakapatay kay Espinosa matapos umanong manlaban habang sinisilbihan ng search warrant.",,
Wala kang lisensya para siraan ako!,,"Kasunod ng pahayag ni Justice Secretary Vitaliano Aguirre na ilalabas na ang subpoena kay Senador Leila de Lima kaugnay ng kasong kinakaharap nito sa Bilibid drug trade, aminado naman ang senador sa malaking laban ang kanyang hinaharap.,Ito’y dahil sa hawak umano ni Secretary Aguir­re ang lahat ng resources ng gobyerno upang imbentuhin ang koneksyon umano ng senadora sa drug trade sa New Bilibid Prison (NBP).,Sa loob ng apat na buwan, sinabi ni De Lima na walang ginawa ang kalihim ng DOJ kundi ang magpakalat ng ma­ling impormasyon sa publiko hinggil sa koneksyon umano niya sa drug lord.,Lahat ng ito ay hindi palalampasin ni De Lima dahil wala naman daw lisensiya si Aguirre para abusuhin ang kanyang kapangyarihan para lang siraan ang senadora.,“You and I know that he does not have a license to abuse his authority to smear my reputation and slander my integrity,” diin ni De Lima.",,
"Abogado na-disbar, pinabalik ng SC",,"Pinabalik ng Supreme Court (SC) sa ‘Roll of Attorneys’ at pinayagan na magpatuloy sa kanyang legal practice matapos na magpakita ng pagsisisi sa kanyang ginawa sa mahigit na isang dekada ang isang abogado na unang na-disbar dahil sa paglabag sa Code of Professional Responsibility (CPR).,Sa apat na pahinang resolution sa Administrative case No. 4018 (Atty. Ali V. Bubong) na promulgated noong Oktubre 18, binigyan pa rin ng babala ng SC si Atty. Mosib Ali Bubong na makakatanggap siya ng mas mabigat na parusa kapag muli niyang inulit ang paglabag.,Nabatid na si Bubong, dating Register of Deeds ng Marawi ay naalis sa pagka-abogado noong 2005 dahil sa paglabag sa Rule 6.02 ng CPR nang samantalahin niya ang kanyang posisyon bilang isang Register of Deeds para sa benepisyo ng kanyang mga kamag-anak.,Sinang-ayunan ng SC ang rekomendasyon ng Integrated Bar of the Phi­lippines (IBP) na maibalik si Bubong dahil ipinataw ang naturang parusa para maitama ang maling nagawa nito.,Napatunayan din ng SC na nakapag-establisa si Bubong ng malinaw at kapani-paniwalang ebidensiya na karapat-dapat siyang maibalik bilang abogado kaya pumayag na rin ang SC na ibalik siya sa pagka-abogado.",,
Kris ‘di inisnab ni PDU30 — Andanar,,"Matapos sabihin ng aktres at TV host Kris Aquino na ‘epic snub’ ang hindi pagdalo ni Pangulong Rodrigo Duterte sa dapat sanang one-on-one interview niya dito noong Biyernes, nilinaw naman ng isang opisyal ng Malacañang na hindi inisnab ng Pangulo ang aktres.,Ayon kay Presidential Communications Office (PCO) Secretary Martin Andanar, nagkataon lang na masama ang pakiramdam ng Pangulo.,“There was no intention to snub Kris Aquino. Again, ulitin ko po, the alter ego of the President at the Department of Trade and Industry, Secretary Mon Lopez is there, he’s the one who spoke on behalf of the President. Kris Aquino was there. Joey Concepcion was there. Government agencies that are responsible to cover the President were present,” paliwanag ni Andanar. “It just so happened that the President was not feeling well,” diin pa ng kalihim.,Naniniwala naman si Andanar na maaari pang mare-schedule ang interview ni Kris Aquino kay Pangulong Duterte.,“Anything, anything is a possibility. Everything is a possibility,” wika ni Andanar.",,
Nangangamoy martial law na!,,"Bagama’t banta pa lamang na suspindehin ni Pangulong Rodrigo Duterte ang writ of habeas corpus, nanga­ngamoy martial law na, para sa isang beteranong mambabatas sa Mababang Kapulungan ng Kongreso.,“Alarming shades of martial law are in the offing with President Duterte’s inclination of suspending the privilege of the writ of habeas corpus to reportedly ‘strengthen’ the campaign against the drug menace and suppress the so-called ‘rebellion’ in Min­danao,” ani Albay Rep. Edcel Lagman.,Ayon sa mambabatas, bilang isang abogado, alam ni Pangulong Duterte na magagamit ang problema sa droga para suspindehin ang writ of habeas corpus suba­lit ginagamit niya itong dahilan ng kanyang pagbabanta.,“There are no legal and factual bases for the suspension the privilege of the writ of habeas corpus. The deadly campaign against drug traffickers and narcotic abuse is not a ground for suspension,” ayon pa kay Lagman,,Nababahala ang mambabatas na kung sakaling totohanin ni Duterte ang kanyang banta, lalong lalala ang culture of violence at pagpatay sa bansa na ginagawa na ngayon aniya sa gitna ng kampanya laban sa iligal na droga.,Lalo ring lalakas aniya ang loob ng mga pulis na gumawa ng krimen at muling mangyayari ang naganap noong panahon ng martial law kung saan lahat ng pinaghihinalaan ay dinudukot, pinapatay at bigla na lamang nawawala ang mga tao.,Hindi na magugulat ang isang mambabatas kung isang araw ay isailalim ni Pangulong Rodrigo Duterte ang bansa sa martial law dahil may pagka-diktador umano ang Pangulo.,Ginawa ni Magdalo party-list Rep. Gary Alejano ang pahayag sa isyu na rin sa suspension sa writ.,“Let us not discount and forget the dictatorial tendency of Duterte,” ani Alejano kaya hindi umano maialis na nangangamba siya dahil kinokondisyon umano nito ang mamamayan para magdeklara ng martial law kalaunan.,Tumanggi si Alejano na sabihin kung anong mga senyales na may pagka-diktador si Duterte dahil alam na umano ito ng mamamayan. “I am worried that such pronouncements is just to condition the people of an eventual declaration of martial law due to premeditated incidents as justification,” ayon pa sa mambabatas.",,
Sinupalpal sa ‘writ’!,,"Nanindigan kahapon ang apat na senador na hindi maaaring isangkalan ni Pangulong Rodrigo Duterte ang malalang problema ng iligal na droga para suspindehin ang writ of habeas corpus.,Ipinaliwanag nina Sens. Francis ‘Kiko’ Pangilinan at Leila de Lima na dalawa lang ang basehan para masuspinde ang writ of habeas corpus- kung may rebelyon o invasion sa bansa.,Ayon kay Pangilinan, dating kinatawan sa Judicial and Bar Council (JBC), hindi maaaring gamitin ng Pa­ngulo ang rebelyon sa Mindanao dahil sa umuusad na ang peace process sa CPP/NPA/NDF gayundin sa Moro Islamic Liberation Front (MILF) at Moro National Liberation Front (MNLF).,“Wala rin invasion liban na lang kung sasabihin natin na ang pagsakop ng China sa Scarborough Shoal ay sapat na invasion upang suspindehin ang nasabing privilege of the writ. Mukhang hindi din naman ganito ang sitwasyon sa ating China dispute,” paliwanag ni Pangilinan.,Nagbabala tuloy ang senador na maaaring dalhin sa Supreme Court (SC) ang usaping ito kung tototohanin ng Pangulo ang pagdeklara ng suspensyon ng writ sa giyera kontra iligal na droga.,“Sa ilalim ng Article III Section 15 (ng Konstitusyon) wala ang criminal lawlessness o drug menace bilang dahilan upang suspindehin ang nasabing privilege of the writ of habeas corpus. Kontra ito sa Saligang Batas,” diin ni Pangilinan na nagsabi pang joke lang sana ang naging pahayag ng Pangulo dito.,Ang pahayag ni Pangilinan ay kinampihan ng kasama nito sa Liberal Party na si Sen. De Lima.,“As I have repeatedly said there is no compelling reason(s) to suspend the privilege of the writ of habeas corpus because there is no perceived or actual threat of rebellion and invasion, which are the only cases allowed by our Constitution to justify the writ’s suspension. The government’s so-called ‘war on drugs’ does not fall into the category of either rebellion or much less, invasion,” giit ni De Lima.,Dapat aniyang tigilan na ng Pa­ngulo ang paglalaro sa ideyang ito dahil magreresulta ito ng mas mara­ming dugong dadanak, mayuyurakang dignidad at sangkaterbang paglabag sa karapatang pantao.,Naglabas ng kahintulad na statement ang LP sa usapin ng suspension.,Ito ang pinagsamang statement nina Sens. Pangilinan, De Lima, Paolo Benigno Aquino at Franklin Drilon.,“We see no basis for the suspension of the Filipino’s privilege of the writ of habeas corpus and we shall remain committed to upholding the sacred constitutional safeguards to the rights of the Filipino people,” diin ng LP senators.",,
PDU30 NANAKOT LANG!,,"Tinatangka lang ni Pangulong Rodrigo Duterte na takutin ang mga ‘lawless elements’ sa Mindanao at wala naman talaga itong intensyon na suspendihin ang writ of habeas corpus.,Ganito idinepensa ni Justice Secretary Vitaliano Aguirre II ang naunang pahayag ni Pa­ngulong Rodrigo Duterte na pagsuspinde sa writ of habeas corpus kasunod ng nangyaring pagbomba sa Davao City night Market noong Setyembre.,“Nananakot siguro siya, ganyan naman talaga si Presidente… upang tingnan ng tao na kinakailangan mag-resolve sila. That’s how the president works, ‘yang mga hyperbole – ‘yang mga pinalalaki ng Presidente ang kanyang mga gagawin [pero] wala naman siyang balak diyan,” pahayag ni Aguirre sa DzBB.,Idinagdag pa ni Aguir­re na hindi puwedeng suspindehin ni Duterte ang writ of habeas corpus dahil lamang sa lawless violence sa Mindanao, maari lamang niya itong suspindehin kung may aktuwal na rebelyon o invasion.,“Hindi ka naman basta-basta makakadeklara ng suspension of writ of habeas corpus kung dahil sa lawlessness lang. Kailangan may rebellion o invasion. Hindi mo naman masasabi na may invasion, walang invasion of course sa Muslim Mindanao,” dagdag pa ni Aguirre.,Una nang sinabi ni Pangulong Duterte noong Biyernes na sususpindehin niya ang writ of habeas corpus pero hindi niya intensiyon na magdeklara ng martial law para maaresto ang mga lawless elements sa Mindanao.",,
Cebu vice mayor pinasususpinde,,"Hiniling ng mga prose­cutors ng Office of the Ombudsman sa Sandiganbayan Fifth Division na suspendihin ang Vice Mayor ng Bogo City, Cebu na si Maria Cielo ‘Mayel’ Martinez dahil sa kinakaharap nitong kasong malversation of public funds.,Sa motion na ihinain nina Prosecution Bureau 10 director Jennifer Agustin-Se at assistant special prosecutor Kristine Jennifer E. Carreon, iginiit ng mga ito na kaila­ngang isailalim sa preventive suspension si Martinez dahil malinaw sa ruling ng Korte Suprema na lahat ng mga public officials na nahaharap sa kaso ay kailangang suspendihin sa kanilang trabaho.,Malinaw din anila sa Republic Act 3019 o Anti-Graft and Corrupt Practices Act na kailangang suspendihin ang isang akusadong public official kapag may determinasyon sa kasong katiwalian na isinampa laban sa kanya.,Noong Hunyo 10, 2014 ay nabasahan na ng sakdal si Martinez kung saan nagpasok ito ng ‘not guilty plea’ sa kasong malversation na isinampa ng Office of the Ombudsman laban sa kanya kasama ang kanyang inang si Cebu Rep. Clavel A. Martinez at ka­patid na si dating Sangguniang Panlalawigan member Celestino A. Martinez III.,Inakusahan ng Ombudsman si Vice Mayor Martinez ng pakikipagsabwatan sa kanyang ina’t kapatid at apat na iba pa sa paggamit ng P10M halaga ng Priority Development Assistance Fund (PDAF) allocation ng kanyang ina noong 2002.",,
Shabu at granada nakumpiska sa mag-ina,,"GENERAL TIÑIO, Nueva Ecija — Shabu, granada at shabu paraphernalia ang nakumpiska sa tahanan ng mag-inang kasama sa mga drug personalities dito nang sala­kayin ng pinagsanib na puwersa ng pulisya noong Sabado ng umaga.,Nagsanib puwersa ang NEPPO Provincial Intelligence Branch sa pamumuno ni P/Chief Inspector Alexander Aurelio, 2nd MC 3rd RPSB sa ilalim ni P/Sr. Inspector Karl Eliseto Subere at Gen. Tinio police sa operasyong isinagawa sa mga tahanan nina Danilo Lim Botones Jr. 32, at sa nanay nitong si Virginia Lim Botones, 56, parehong sa Brgy. Rio Chico.,Sa ulat ni SPO 1 Jonathan Malicse, dala ng mga pulis ang mga search warrant na inisyu noong Nob. 10, 2016 ni Hon. Judge Celso O. Baguio, RTC Executive Judge ng Third Judicial Region, Gapan City, Nueva Ecija.,Sa tahanan ng batang Botones na isang heavy equipment operator ay nakumpiska ang tatlong sachet ng hinihinalang shabu at isang granada.,Sa tahanan naman ni Gng. Botones ay nakakuha ang mga pulis ng anim na sachet ng shabu kasama ang aluminum foil strips, aluminum foil burner tips at dalawang disposable lighter.,Agad namang isinampa ng pulisya ang kaukulang kaso sa mag-ina sa Provincial Prosecutor’s Office dito.",,
4 SUGATAN SA RAMBOL NG BAR OPS GROUP,,"Sugatan ang apat na miyembro ng Gamma Delta Epsilon F­raternity, habang pitong miyembro naman ng Aeges J­uris Fraternity na pa­wang kabilang sa grupo ng ‘Bar Ops Frat’ ng mga estudyanteng kumukuha ng Bar exam sa UST, ang iniimbestigahan matapos na magpang-abot sa labas ng isang hotel kahapon ng madaling-araw sa Maynila.,Isinugod sa San Juan de Dios Hospital ang mga biktimang sina R­amon Gicos, 25, law student ng Arellano U­niversity at resi­dente ng Sampaloc, Maynila; Jeherson A­yong, 33, law student ng Arellano University at taga-Guadalupe, Makati; Ron R­esurrecion, 28, law student ng De La ­Salle University at C­armelo Galte, law student ng New Era University at pawang mga miyembro ng Gamma Delta Epsilon Fraternity dahil sa mga tinamong sugat sa katawan sanhi ng pakikipag-rambol.,Inimbestiga­han naman sa Manila ­Police District-General Assign­­ment and Investigation Section (MPD-GAIS), ang pitong miyembro ng Aeges Juris Fraternity na sina Von Paulo Anonuevo, Arvin Balag, Ralph Trangia, Marcelino Bagtang, Joshua Joriel Macabali, Mhin Wei Chan at Justin Carlos Garcia.,Ayon kay P/Chief Insp. Arsenio Riparip, hepe ng MPD-GAIS naganap ang insidente dakong alas-kuwatro ng madaling-araw sa labas ng Manila Hotel kung saan tumutuloy ang grupo ng Aeges Juris Fraternity.,“Iyong mga victim tumutuloy sa Heritage H­otel sa Pasay tapos sumugod sila M­anila Hotel at doon na nagpang-abot ‘yung dalawang grupo. Mga mi­yembro sila ng Bar opera­tions, tumutulong du’n sa mga kumukuha ng bar exam sa UST, papunta na sana sila kaso nag-rumble,” ayon kay Riparip.,Sinabi ni Riparip na magsasampa ng ‘counter charges’ sa isa’t isa ang magkalabang miyembro ng fraternity.",,
"Major revamp sa BFP, basbas ng DILG",,"Mismong si Interior and Local Government Secretary Ismael Sueno ang nag-anunsyo ng major revamp sa mga matataas na opisyal ng Bureau of Fire Protection (BFP).,Apektado sa naturang balasahan ang 47 key officials mula sa national headquarters, regional, district at city fire offices.,Ayon kay Sueno, ang reshuffle ay alinsunod sa probisyon ng Republic Act 9263 o Bureau of Fire Protection and Bureau of Jail Management and Penology Act Professionalization Act of 2004 at implementing rules and regulations nito sa rekomendasyon ni BFP Officer-in-Charge Chief Supt. Bobby Baruelo.,Paliwanag ng kalihim ang ‘changing of the guards’ ay karaniwang gawain sa BFP sa layu­ning lalong palakasin ang institusyon at maiwasan ang tinatawag na familiarity. Karaniwang pinagbabasehan sa balasahan ang performance, seniority, ranggo, training at maximum na 2 years tour of duty.,Sinabi pa ni Sueno na lahat ng mga apektadong opisyal ay kailangang may clearance sa mga accountabilities bago mag-report sa mga bago nitong assignments.",,
"Municipal building, sinilaban",,"Sinilaban ng mga tao ang isang gusali ng munisipyo dahil sa galit sa pangambang kinidnap ang isang pari, kasunod ng ginawang pagpaslang sa dalawang iba pang clerics matapos kidnapin sa Sila­ngang bahagi ng Mexico.,Nabatid na dose-dosenang protesters ang sumugod sa munisipyo ng Catemaco at sinilaban ang isang bahagi ng munisipyo matapos igiit na ilitaw ng buhay ang isang pari kung saan idinamay na sunugin ang isang police car. Ang Catemaco ay matatagpuan sa Silangang state ng Veracruz, isang rehiyon na talamak ang drug cartel violence.,Sinabi ni Father Aa­ron Reyes, spokesman ng San Andres Tuxtla diocese, nagalit umano ang mga tao dahil sa palagay nila ay walang mangyayari sa isinasagawang imbestigasyon kaugnay sa pagkawala ng paring si Jose Luis Sanchez Ruiz.,Pinaniniwalaang kinidnap ang pari nang makitang nakabukas ang pintuan ng simbahan at nawawala na ang pari. Nakatanggap umano ng mga pagbabanta si Ruiz matapos nitong magreklamo kaugnay sa mga nagaganap na krimen sa Catemaco.,Ang Mexico ay isang lugar na bayolente para sa mga pari kung saan noong Setyembre ay dalawang pari rin ang natagpuang patay sa kalsada matapos dukutin sa simbahan sa isang bayan ng Veracruz.",,
P65M hot goods nasabat sa Davao,,"Umaabot sa P65 milyong halaga ng smuggled goods gaya ng mga pekeng sigarilyo ang nasabat ng Bureau of Customs (BoC) sa Davao City.,Katuwang ng BoC ang Philippine Drug Enforcement Agency (PDEA), nang isagawa ang sorpresang inspeksyon sa may walong iba’t ibang bodega sa mga Brgy. ng Uyanguren, Sta. Ana at Obrero kung saan natuklasan ang mga nakaimbak na kahon-kahong pekeng sigarilyo.,Napag-alaman na matapos makatanggap ng report kaugnay sa nasabing pag-iimbak ng smuggled goods, agad nagpalabas ng mission order si BoC commissioner Nicanor Faeldon na agad namang ipinatupad ng mga awtoridad.,Mula sa walong sinalakay na warehouse, anim dito ang nakitaan ng mga kontrabando na umaabot sa 2,542 kahon na kinabibilangan ng mga laman na imitations na sigarilyo na may brand na Mighty & More at Two Moons, pekeng Baoma mosquito killer products at whitening lotions.,Ayon kay BoC Inspector Jonel Pogoy, sinasabing pagmamay-ari ng Taiwanese nationals na sina Shi Yue Qun at Benedict Rene Tan ang mga nasabat na produkto.,Sa ngayon ay nasa kustodiya na ng Port of Davao ang mga smuggled goods na nakatakdang sirain.",,
"Bus, sinunog ng NPA",,"ZAMBOANGA CITY — Isang provincial bus ang sinunog ng mga rebeldeng New People’s Army (NPA) kahapon ng madaling-araw sa highway sa ba­yan ng Tupi sa South Cotabato province sa Mindanao.,Walang inulat na nasaktan sa atake ng NPA at ayon sa pulisya ay inakyat ng 5 mga armado ang bus na pag-aari ng Yellow Bus Lines at saka inutusan ang driver na dalhin ang sasakyan sa Brgy. Palonuling at doon ay naghihintay ang iba pang mga rebelde.,Pinababa ang lahat ng pasahero matapos na kapkapan upang mabatid kung may sundalo o pulis sa mga naroon. At saka binuhusan ng gasoline ang bus at ito ay sinilaban. Patungo ito sa General Santos City mula Koronadal City nang maganap ang atake.,Sinabi ng mga armado na sila ay mga miyembro ng NPA at parusa umano sa Yellow Bus Lines ang kanilang ginawa. Hinihinalang konektado sa e­xtortion ng NPA ang pagsunog sa bus. Walang paha­yag ang pamunuan ng kampanya sa naganap at ito ay sa kabila ng umiiral na ceasefire ng NPA at pamahalaang Duterte.",,
"Mandurukot, sinalvage",,"Isinilid sa isang kulay itim na ‘garbage bag’, bago itinapon sa harapan ng isang mall sa Divisoria, ang bangkay ng isang umano’y mandurukot na nilikida ng hindi nakikilalang suspek, kahapon ng madaling-araw sa Binondo, Maynila.,Isinalarawan ni SPO2 John Charles Duran, imbestigador ng Manila P­olice District-homicide section, ang biktimang nasa edad 38-43, may taas na 5’2, katamtaman ang pangangatawan, moreno, nakasuot ng asul na polo shirt at aqua blue na short at may mga tama ng saksak sa katawan.,Nabatid na dakong alas-kuwatro ng hapon nang makita ng isang concerned citizen ang bangkay sa harapan ng 999 Mall sa Soler Street, malapit sa kanto ng Reina Regente Street sa B­inondo, Maynila.,Nang busisiin ng mga imbestigador, isang plakard ang nakitang kasama ng bangkay at may nakasulat na mga katagang, ‘Mandurukot ako dito sa Divisoria.’,May nakapulupot din sa mukha ng biktima na kulay brown na packaging tape, may busal na bimpo ang bibig, ang mga kamay ay nakatali ng alambre sa kanyang likuran at ang leeg ay napuluputan din ng isang alambre at tama ng saksak sa katawan.",,
US military base pinasabog 4 patay,,"Apat ang nasawi nitong Sabado sa isang pagsabog sa loob ng pinakamalaking US military base sa Afghanistan, ayon sa NATO kung saan itinuturo ng mga lokal na opisyal ang suicide attacker na nagkunyaring laborer.,Agad na inako ng Taliban ang responsibilidad sa pagsabog sa loob ng Bagram Airfield, sa north ng Kabul, kung saan 14 pa ang sugatan.,Hindi nabatid agad ang mga nationalities ng mga nasawi at sugatan matapos ang pagsabog na nagpataas sa insecurity sa Afghanistan halos dalawang taon na ang nakakaraan matapos pormal na wakasan ng US-led NATO forces ang kanilang combat operations.",,
Swedish businessmen ‘di takot sa EJK,,"Nilinaw ni Swedish Ambassador-designate to the Philippines Harald Fries na kampante ang mga negosyanteng Swedish na maglagak ng negosyo sa Pilipinas sa kabila ng mainit na usapin sa human rights violations.,Sinabi ni Fries sa media briefing sa Palasyo ng Malakanyang na walang pruweba sa sinasabing pag-aalinlangan ng mga negosyanteng mamuhunan sa Pilipinas.,“Well I haven’t heard from any Swedish businessmen any concrete hesitancies or concern about doing business here. On the contrary, it’s been very positive comments that I have heard,” pahayag ni Fries.,Maraming dahilan ayon pa kay Fries kung bakit gusto ng gobyerno ng Sweden at maging ng mga negosyanteng Swedish na maglagak ng negosyo sa Pilipinas.,Ang Sweden ay mu­ling nagbukas ng embahada sa Pilipinas nitong Biyernes, Nobyembre 11, 2016. Isinara ang Sweden embassy sa Pilipinas noong 2008 dahil sa nangyaring global financial crisis.",,
"Tulong sa mga PWDs, siniguro",,"Isusulong ng Department of Social Welfare and Development (DSWD) ang mas seryoso at komprehensibong tulong para sa mga may kapansanan. Ito ang naging tema ng katatapos na Persons with Disabilities (PWDs) Summit ng kagawaran.,Sa pagtitipon, ipina­ngako ni DSWD Secretary Judy Taguiwalo sa 350 delegadong PWDs na isasama sa Philippine Development Plan for 2018-2022 ang social programs sa mga may kapansanan upang lalong mapabuti ang serbisyo sa mga ito.,“Pres. Rodrigo Duterte’s agenda of change gives priority to efforts to protect and uphold the welfare of the poor. We want to ensure that in the creation of the government’s development program, the calls and demands of the most vulnerable sectors of Philippine society are not neglected,” wika ni Taguiwalo.,Ipinagmalaki rin ng kalihim ang sensitibong pananaw ng DSWD para sa mga PWDs partikular ang pagpapabuti sa kapakanan ng mga may kapansanan.,Patunay umano rito ang pinatatakbong Elsie Gaches Village ng DSWD na eksklusibong tirahan at rehabilitation facility para sa mga inabandonang bata na mayroong special needs tulad ng cerebral palsy, epilepsy, visual and hearing impairment, mental retardation at autism.",,
Marcos burial wala pang petsa,,"Hindi pa makumpirma ng Palasyo ng Malacañang ang eksaktong pet­sa sa kontrobersiyal na paghahatid sa huling himlayan kay dating Pangulong Ferdinand Marcos sa Libingan ng mga Bayani (LNMB).,Sinabi ni presidential spokesperson Ernesto Abella na wala pang alam na eksaktong petsa ang Palasyo kung kailan talaga ang paghihimlay kay Marcos sa LNMB.,“No. The best we can say is it will be within the year,” tugon ni Abella sa isang panayam.,Wala ring kumpirmasyon ang opisyal sa kumakalat na balita na sa Nobyembre 30 na ang libing ni Marcos sa nasabing kontrobersyal na himlayan.,“I cannot say anything along that lines,” giit pa ni Abella.,Sinabi rin ni Abella na hindi pa rin nakikipag-ugnayan sa palasyo ang pamilya Marcos kaugnay sa gagawing paglibing sa dating pangulo.,Samantala, nauna nang binigyan ni Pa­ngulong Rodrigo Duterte ng go signal si dating Senador Bongbong Marcos na ipatupad na ang paghihimlay sa dating pangulo sa LNMB matapos na ibaba ng Korte Suprema (KS) ang desisyon hinggil dito.",,
PDU30-Obama meeting matutuloy na kaya?,,"Blangko ang Palasyo ng Malacañang kung interesado pa si Pangulong Rodrigo Duterte na makausap sa huling pagkakataon si outgoing US President Barack Obama sa dadaluhang Asia Pacific Economic Cooperation (APEC) Summit sa Peru.,Sinabi ni presidential spokesman Ernesto Abella sa panayam ng Malacañang press na nakasalalay umano sa Pa­ngulo ang desisyon kung nais pa nitong kausapin si Obama na nakatakda nang bumaba sa kanyang puwesto matapos na manalo sa katatapos na halalan si US President-elect Donald Trump.,“His willingness is up to him (Duterte),” tugon ni Abella.,Binigyan-diin pa ni Abella na wala namang bilateral talks na itinakda sa pagitan nina Duterte at Obama kaya walang dahilan para sumalang sila sa isang one-on-one talk.,Sa darating na Linggo isasagawa ang APEC Summit sa Peru na nauna nang napabalitang sinabi ni Pangulong Duterte na hindi nito sisiputin, pero ayon kay Abella ay wala namang pinapakanselang biyahe si PDU30.,“At this point. There are no cancellations… He simply was saying that he was really concerned about the travel, it takes about what 24 to 36 hours, just traveling, that’s about practically two days and a half. Going one way. So it is a concern. But he was simply… I think he was just voicing some concerns about — especially that,” paliwanag pa ni Abella.",,
"Kapitan nakatakas, utol todas sa drug ops",,"Patuloy na pinagha­hanap ng pulisya ang isang kapitan ng barangay habang nasawi naman ang kapatid nito sa isinagawang magkahiwalay na pagsalakay sa bahay ng mga ito dahil sa iligal na droga kahapon ng mada­ling araw sa bayan ng Del Gallego, Camarines Sur.,Base sa ulat ng Camarines Sur Police Provincial Office (PPO), patuloy na pinaghahanap ang suspek na si Josel Oriel Legaspi Jr., kapitan ng Barangay Penafrancia ng nasabing bayan matapos na makakuha ang awtoridad ng 8 sachet ng hinihinalang shabu sa loob ng bahay nito ng kanila itong pasukin sa bisa ng search warrant na ipinalabas ng korte.,Nataong wala ang kapi­tan ng barangay ng isilbi ng pulisya ang search warrant sa bahay nito dakong alas-4:30 ng madaling araw na bukod sa shabu at nakakuha rin ang awtoridad ng isang M16 na kalibre ng baril.,Dakong alas-4:58 naman nang magtungo ang kaparehong raiding team sa bahay naman ni Orlan Legaspi, kapatid ng barangay captain upang magsilbi rin ng search warrant subalit nasa labas pa lang umano ng bakuran ang mga awtoridad ay pinaputukan na umano sila ng suspek dahilan upang gumanti sila ng putok na ikinasawi ng kapatid ng kapitan.,Nakuha sa pag-iingat ng nasawing suspek ang isang kalibre .45 baril gayundin ang mga bala nito.",, Japan interesado rin sa hirit
Subpoena vs De Lima ilalabas next week,,"Magpapalabas na ang Department of Justice (DOJ) ng subpoena sa susunod na linggo laban kay Sen. Leila de Lima at ilan pang personalidad na umano’y sangkot sa illegal drug trade sa loob ng New Bilibid Prison (NBP) para sa pagdaraos ng preliminary investigation.,Sinabi ni Justice Sec. Vitaliano Aguirre na titiyakin nilang matibay ang kanilang mga ebidensiya laban kay De Lima.,Nakahanda na rin ang gaganaping preliminary investigation sa susunod na linggo.,Ipinag-utos na rin ng kalihim ang consolidation ng mga kaso laban kay De Lima.,Nabatid na kinabibila­ngan ito ng inihaing reklamo ni Jaybee Sebastian at National Bureau of Investigation, ganun din ang kaso na isinampa ng Volunteers Against Crime and Corruption (VACC) at mga dating NBI Deputy Directors na sina Ruel Lasala at Reynaldo Esmeralda.,Bukod kay De Lima, kasama sa mga kinasuhan sina former Justice Undersecretary Francisco Baraan III, dating Bureau of Corrections Director Franklin Jesus Bucayu, former BuCor officer-in-charge Rafael Ragos, da­ting driver at bodyguard ni De Lima na sina Ronnie Dayan at Joenel Sanchez.,Gayundin, ang iba pang preso na sina Herbert Colanggo, Peter Co at Jojo Baligad.,Pangungunahan naman ni Senior Assistant State Prosecutor Peter Ong ang five-man investigating panel.",,
"‘Natural, utos ko ‘yon eh!’ — PDigong",,"Pinayapa ni Pangulong Rodrigo Duterte ang mga nakakaladkad na miyembro ng Philippine National Police (PNP) na nasa likod ng kamatayan ni Albuera Mayor Rolando Espinosa habang ito ay nasa selda sa Baybay Municipal Jail sa Leyte.,“… walang dapat ikatakot ang mga pulis. Suportado ko sila na kung sabihin nila bakit si Duterte susuportahan ‘yung pulis. Natural, utos ko ‘yon eh. The fight against drug is mine. It was not somebody else’s order,” depensa ni PDU30 sa mga pulis na ginigisa ng Senado kaugnay sa nangyaring pagpatay kay Espinosa sa media interview sa Davao City.,“And as a matter of fact, if anybody should go to prison, I should be the one. Ako ang nag-utos eh. So I assume full legal responsibility…so if I rot in prison, so be it,” dagdag pa ni PDU30.,Ang kanyang paninindigan na suportahan ang mga kagawad ng pulisya ay bahagi aniya ng kanyang ipinangako sa taumbayan na tutuldukan ang korapsyon, ilegal na droga at kriminalidad.,Ang mga pulis na nasa likod ng madugong raid sa nasabing selda ay nauna nang ni-relieve sa puwesto ni PNP chief Ronald ‘Bato’ dela Rosa habang iniimbestigahan ang madugong trahedya.,Kaugnay nito sinabi ni PDU30 na sinundo na ang tinaguriang drug lord ng Visayas region na si Kerwin Espinosa na kasalukuyang nasa Abu Dhabi.,“I think there’s a team of NBI (National Bureau of Investigation), plus two other officers of the PNP (Philippine National Police). I’m sure, I guarantee you, he will be brought back,” pahayag pa ng Pangulo.,May mga panuntunan lamang aniyang sinusunod kaya tumatagal ang pagpapauwi ng bansa kay Kerwin.,“But he will be back to face the charges,” dagdag pa ni PDU30.",,
BURN ME IMMEDIATELY! — PDU30,,"Hindi isyu kay Pangulong Rodrigo Duterte ang kanyang himlayan tulad sa kontrobersyal na kinakaharap ng mga labi ng yumaong diktador na si dating Pangulong Ferdinand Marcos na patuloy na hinaharang ang pagpapalibing sa Libingan ng mga Ba­yani (LNMB).,“Kaya ako nauna na ako …if I die tomorrow whatever remains of my remains burn it,” paghahabilin ni Pangulong Duterte nang magtalum­pati kasabay ng paggunita sa ika-100 kaarawan ng inang si Soledad Roa Duterte sa Davao City kamakalawa ng gabi.,Sinabi pa ni Pangulong Duterte na nagtataka siya kung bakit na­ging isyu ang paglilibing kay dating Pangulong Marcos sa Libingan ng mga Bayani gayong ito ang nakasaad sa Konstitusyon.,Kaya kapag dumating na umano ang katapusan ng kanyang buhay ay sunugin na lang siya katulad ng naging habilin ng kanyang ina bago ito namayapa na nagpa-cremate saka isinaboy ang abo sa kanilang taniman sa gubat.,“Ako, ganundin, let us make the record straight, burn me immediately and place my ashes beside my mother’s urn. So wala akong problema mamatay ako, malibing ako o hindi,” bahagi pa ng talumpati ng Pangulo na isinabay rin sa paglulunsad ng foundation bilang pagkilala sa ina nito.,Samantala, nakiisa na rin ang National Historical Commission of the Philippines (NHCP) na harangin ang nakatakdang paglilibing kay dating Pangulong Marcos sa Libingan ng mga Bayani (LNMB), sa kabila nang nauna nang desisyon ng Supreme Court (SC).,Sa ipinadalang dalawang pahinang liham ni NHCP Chairperson Maria Serena Diokno kay Pangulong Duterte, iginiit nito na batay sa isinagawa nilang masu­sing pag-aaral ay napatunayang pineke lamang ni Marcos ang kanyang mga credentials bilang isang sundalo tulad ng kanyang mga medalya mula sa Estados Unidos, na pawang umano’y kwestiyonable.,Ipinunto rin nito na nagsinungaling si Marcos sa kanyang ranggo at hindi rin kinikilala ng Estados Unidos ang guerilla unit na itinayo ng dating pangulo na ‘Ang mga Maharlika’.,Ayon pa kay Diokno, hindi dapat babalewalain ang pagsisikap ng pamahalaan na mabigyan ng kumpensasyon ang lahat ng biktima ng Martial Law.,Binigyan-diin pa nito na kung ang talagang nais aniya ng Pangulo ay “healing” o “paghihilom” para sa Pilipinas ay dapat na ipatigil nito ang libing ng dating pangulo sa LNMB.",,
Nakagapos na bangkay ng pusher sa loob ng Montero,,"Isang hindi kilalang lalaki na pinaniniwalaang big-time drug pusher ang pinakahuling biktima ng extrajudicial killing sa Bulacan makaraang igapos na parang baboy, isilid sa sako at taniman ng bala bago lagyan ng plakard na sangkot ito sa pagtutulak at iwanan sa likurang bahagi ng Mitsubishi Montero sa Barangay Sulucan, Angat, Bulacan kamakalawa.,Ayon sa pulisya, wala pa rin silang pagkaka­kilanlan sa pinaslang na biktima ng EJK na nagtamo ng tama ng bala sa katawan kung saan itinali ang kamay at paa nito at iniwanan pa ito ng plakard na may nakasulat na “Pusher, Manloloko, wag tularan” saka iwanan sa likurang bahagi ng puting SUV na wala pang plaka.,Nabatid na nadiskubre ang biktima sa loob ng isang nakaparadang SUV sa masukal na lugar dahil sa mga tumutulong dugo mula sa nasabing sasak­yan.",,
“Disappointed ako. Mahal hindi pa kita maiuuwi”,,"Ito ang paghihinagpis na pahayag ng isang ­pulis Taguig matapos mabigong maiuwi ang labi ng ­kanyang asawang Pinay na china-chop sa bansang Dubai noong buwan ng Hunyo.,Ayon kay Inspector Salvio De Lima ng ­Taguig City Police, halos isang linggo siyang ­namalagi sa Dubai upang asikasuhin ang labi at maiuwi sa ­Pilipinas ang kanyang maybahay na si Maria ­Normita De Lima y Salvador.,Ngunit nabigo itong makita at maiuwi ang labi ng kanyang asawa dahil sa pino-proseso pa ang kaso ng pagpatay dito.,Sinabi pa ni Inspector De Lima, nang magtungo siya sa Dubai ay nakaharap nila ang konsulado doon na si Consul General Paul Raymond na sinasabing patuloy pa ring pini-proseso ang naturang kaso.,Aniya, pinangako naman sa kanya ng ­konsulado na masusi nilang binabantayan ang kaso lalo’t na ­nakakalaya pa rin ang salarin na nakilalang si Glenn Ambro, na pamangkin ng Pinay na nasawi.,Magugunitang buwan ng Hunyo nang matagpuang nakabaon sa disyerto sa Dubai ang ginang na walang ulo, dalawang kamay nito at sinunog pa ang katawan niya.,Mismong ang pamangkin ng Pinay ang pumatay dito na si Ambro.,Sinabi pa ni Inspector De Lima, na pagkaraan ng isang linggo na pananatili niya sa nasabing bansa ay agad na siyang bumalik dito sa Pilipinas upang harapin naman nito ang kanyang trabaho bilang ­alagad ng batas.,“Bigo ako hindi ko naiuwi ang labi niya. Maghihintay pa ako ng ilang buwan bago ko mabigyan ng maayos na burol at libing ang aking asawa” paha­yag pa ng Ginoo.,Hanggang sa ngayon ay hindi pa malinaw kay De Lima ang naging dahilan o motibo ng kanilang ­pamangkin sa pagpatay sa kanyang asawa.,Sinabi pa ni De Lima, hihingi rin siya ng ­tulong sa tanggapan ng Overseas Workers Welfare and ­Administration (OWWA) upang mapabilis ang pag-uwi sa Pilipinas ang labi ng kanyang asawa.",,
Tsekot na nang-araro ng mga motor nag-viral,,"Naging viral kahapon sa social media ang video ng isang kulay dilaw na sasakyan matapos araruhin ang ilang motorsiklo sa Lungsod ng Makati kamakalawa ng hapon.,Sa isang video na ipinoste sa Facebook user na si Kitt Lapena, inararo ng isang kulay dilaw na KIA Picanto na may conduction sticker number na EG-5100 na minamaneho ng isang babae na nakilalang si Jamie Camille Lee Brojan, 28-anyos ng San Juan City ang mga motorsiklo na kanyang nakasabay sa tapat ng Edades Tower sa Rockwell Brgy. Poblacion, Makati City dakong alas-5:25 kamakalawa hapon.,Pinakita rin sa video na kinukuyog ng mga hu­mabol na traffic security ang driver ng KIA subalit pinagpatuloy pa rin nito ang pagsasagasa sa mga motorsiklo na kanyang kasabay.,Kitang-kita pa rin sa post ng video na bukod pa sa mga traffic security na humahabol sa driver at hinabol na rin ng mga awtoridad na naka-motorsiklo din.,Sa post ni Lapena, sinabi nitong naglalakad siya nang masaksihan ang insidente.,Bandang huli ay nakorner din ang driver na ikinagulat ng mga awtoridad na isang babae ang nagmamaneho ng nasabing sasakyan.,Agad na dinala sa tanggapan ng Makati City Police ang driver na si Brojan.",,
Principal pisak sa truck,,"Kalunus-lunos ang naging kamatayan ng isang school principal na umano’y nabasag ang bungo matapos na mahagip ng isang cargo truck ang minamanehong motorsiklo nito na naging sanhi upang tumilapon at masagasaan sa Cagayan de Oro City, kamakalawa ng umaga.,Idineklara dead-on-arrival sanhi ng matinding pinsala sa ulo ang biktimang si Cesar Mediante, 45, principal sa Suntingon Elementary School sa Barangay Bugo, ng nasabing lungsod.,Nangyari ang insidente dakong 7:30 ng umaga sa kahabaan ng Agusan Highway, Caga­yan City habang sakay ang biktima ng kanyang motorsiklo mula sa Brgy. Bugo at patungo sa Barangay Cugman para dumalo sa isang meeting ng mga guro nang mahagip ng Isuzu truck na minamaneho ni Anecito Dumaog at pag-aari ng Gamma Farms.,Ayon kay PO3 Julius Nacional ng Puerto-PNP kusang loob na sumuko sa mga awtoridad ang suspek matapos ang insidente na sinampahan ng kasong reckless imprudence resulting to homicide.",,
BEBOT DINAKMA SA PAG-SHOPLIFT NG BRANDED NA ALAK,,"Isang nagpakilalang TV segment producer ang naaresto matapos na mahuli sa pagsa-shoplift ng isang branded na alak sa isang convenience store sa Quezon City kamakalawa ng madaling-araw.,Sa ulat ng pulisya, alas-12:30 ng madaling-araw nang pumasok umano sa 7/11 convenience store na matatagpuan sa Panay Ave., Brgy. South Triangle ng nasabing lungsod ang suspek na nakila­lang si Maria Lara Sen, nasa hustong gulang at nagpakilalang isang TV segment producer ng TV5.,Base sa salaysay ng security guard ng nasabing establisiyimento na nakila­lang si Jojo Ignacio, pagpasok umano ni Sen sa nasabing tindahan ay nagpaikot-ikot umano ito sandali na tila namimili saka nagtungo sa istante na kinalalagyan ng mga alak at pasimpleng dinampot ang isang maliit na bote ng alak na nagkakahalagang P370.,Nahagip pa sa closed circuit television (CCTV) kung paanong kinuha umano ni Sen ang alak.,Base sa video, matapos damputin ni Sen ang alak ay tumalikod ito at yumuko na tila may tini­tingnan sa ibaba ngunit posible umano na nang pagyuko ay doon na niya isinilid sa bag ang item.,Matapos na makuha ang alak ay dire-diretso na sanang lalabas si Sen nang sitahin siya ng cashier at itanong sa kanya ang kanyang kinuhang alak na li­ngid sa kaalaman ng suspek ay nakita ng cashier ang pagkuha sa ni Sen sa alak dahil nakamonitor ito sa security camera.,Ngunit sa halip na bayaran ay nagmatigas pa ang suspek at pagalit na iginigiit na wala umano siyang kinukuhang kahit anong bagay.,Doon na humingi ng saklolo sa pulisya at security guard ng tindahan ang cashier na nagresulta ng pagkakahuli sa suspek.,Napag-alaman ding hindi na umano ito empleyado ng nasabing TV Network ng mahabang panahon na.",,
Fil-Am wagi sa Daly City council,,"Tinawag ng isang Filipino–American na si Juslyn Manalo na ‘dream come true’ ang kanyang pagka panalo bilang kauna-unahang Fil-Am na miyembro ng Council sa Daly City.,Nabatid na si Manalo ay ipinanganak sa San Francisco at lumipat sa Daly City sa edad na walo. Nagtrabaho rin siya sa isang non-profit organization tulad ng Veterans Equity Center, sa Bill Sorro Housing Program at sa Community Engagement Associate for Forest City Enterprises.,“I think it’s long overdue actually and I’m rea­lly honored to be in this place and to serve,” ayon kay Manalo.,Tiniyak ni Manalo na ang kanyang bagong posisyon ay magbibigay sa kanya ng pagkakataon na makalikha ng mas maraming trabaho at pabahay sa Daly City.,Sinabi rin ni Manalo na sa kabila ng pangamba ng mga immigrant sa komunindad dahil sa pagkapanalo sa eleksiyon bilang Presidente ni Donald Trump ay naniniwala pa rin siya na magkakaroon ng pagkakaisa dahil na rin sa panawagan ng natalong kandidato na si Hilary Clinton.,Hiningi rin ni Manalo ang suporta ng mga taga Daly City para maisulong ang kanyang mga proyekto.,Si Manalo ay opisyal na manunumpa bilang Daly City Council Woman sa Disyembre 12.",,
Magkuya sapul sa Quezon accident,,"Isa ang patay samantalang isa ang malubhang nasugatan matapos na ang magkapatid na sakay ng motorsiklo ay masalpok ng isang humahagibis na trak sa Candelaria San Juan Road sa Barangay Sta. Catalina Norte, Candelaria, Quezon kamakalawa ng gabi.,Batay sa imbestigasyon, dakong alas-6:30 ng gabi, tinatahak ng motorsiklong minamaneho ni Rommel de Ocampo, 18-anyos, 2nd year college student ang kahabaan ng highway ng biglang sakupin nito ang kabilang lane nagbunsod para maka-head on collision ang closed van truck na may plate number CSV 633.,Sa lakas ng impact, nagtamo ito at ang backrider nito na si Romnic de Ocampo Baldeo, 9-anyos na estudyante, ng mga grabeng pinsala sa ulo at katawan.,Agad ang mga itong isinugod sa United Candelaria Doctors Hospital subalit ideneklarang dead-on-arrival sa ospital si Rommel.,Hindi naman tumigil at tinakbuhan ang mga ito ng nakabanggang truck.",,
Pabahay sa Yolanda survivors ipamamahagi na,,"Inihahanda na ng National Housing Authority (NHA) ang turnover sa halos 30,000 housing units para sa mga biktima ng bagyong ‘Yolanda’ sa Eastern Visayas.,Ayon kay NHA General Manager Marcelino Escalanda Jr., target nilang matapos ang paglilipat sa mga housing beneficiary sa susunod na pagdalaw ni Pangulong Rodrigo Duterte sa Tacloban sa Disyembre 8, 2016.,Sa datos ng NHA, aabot sa 29,661 housing units ang tapos nang maipatayo sa Tacloban City, Negros Occidental, Capiz, Iloilo at Leyte province.,Minadali ang pagtatapos sa mga housing units upang may malipatan ang mga Yolanda survivors bago sumapit ang Kapaskuhan.,“Sa susunod na pagbisita ng ating Pangulo sa Tacloban ibibigay ng personal ang susi ng mga bahay. Magandang pamasko ito sa ating mga kababayan na tatlong taon nang walang permanenteng matitirahan dahil sa bagyong Yolanda,” wika ni Escalanda.",,
Kalidad ng edukasyon sa Pasay isusulong,,"Libu-libong mag-aaral mula sa mga pampublikong paaralan at mga kabataan sa lungsod ng Pasay ang nagtipun-tipon sa ika-14 State of the City’s Children Address (SOCCA) sa temang ‘Isulong: Kalidad na Edukasyon Para sa Lahat ng Bata’ sa Cuneta Astrodome kahapon ng umaga.,Ang nasabing kaganapan ay inorganisa ng Pasay Social Welfare and Development Office (PSWDO) na dinaluhan nina Mayor Antonino ‘Tony’ Calixto at Congresswoman Imelda Calixto-Rubiano ,PSWDO head Rosalinda Orobia at ilang pang mga kawani ng pamahalaang lungsod ng Pasay.,“We want the people to know that the needs of the children of Pasay are being provided by the City and we want to provide them with proper healthcare and education for them to grow into responsible citizens in the future,” sabi ni Rosalinda Orobia, head ng PSWDO.,“Aside from providing the children with quality education, we also want to make sure that the children are healthy physically and mentally so that they will learn their lessons well inside the classroom,” ani Mayor Calixto.,Target ng Pasay government na lagyan ng air-conditioning unit ang lahat ng classroom/silid-aralan sa pampublikong eskuwelahan sa siyudad at dagdagan ang kasalukuyang allowance na P3,500 ng mga guro sa 2017.,Sinabi ni Mayor Calixto na makatutulong ang mga makabagong teknolohiya sa mas epektibong pagbibigay ng kaalaman sa mga mag-aaral at kabataan at maprotektahan sila laban sa abuso.",,
Court employee inaresto sa extortion,,"Inaresto ng mga awtoridad ang isang empleyado ng korte sa isang entrapment opera­tion kaugnay sa pangi­ngikil umano sa pamil­ya ng tatlong suspek na may kasong rape sa City Prosecutors Office sa Cagayan de Oro City.,Kinilala ang naaresto na si Gerald Abeno na itinuturong nangikil ng P350,000 sa kaanak ng isang pamilya na may mga kasong rape.,Base sa report nagkasundo umano ang miyem­bro ng pamilya at suspek na magkikita nitong Biyernes sa isang convenience store para sa pinal na transaksyon at doon magbibigay ng paunang bayad subalit lingid sa kaalaman ng suspek ay nag-report sa mga awtoridad ang mga miyembro ng pamilya kaya’t dito na ikinasa ang entrapment operation at nasukol ang court employee.",,
Pinay sinilaban ng Iranian sa Japan,,"Kapwa sugatan ang isang lalaking Iranian at isang Pinay matapos buhusan ng likido at silaban ng una ang huli nang magtalo sa loob ng isang restaurant sa Japan noong Biyernes.,Sa ulat ng pulisya nakita umano ang 52-anyos na hindi pinangalanang Iranian na binubuhusan ng likido ang 36-anyos na kasintahang pinay at saka sinindihan gamit ang lighter sa isang eatery sa Ibaraki prefecture, Hilagang Tokyo.,Kaagad na tumawag ng ambulansiya ang mga manggagawa ng restaurant matapos na makitang nasusunog ang dalawa.,Parehas umanong isinugod sa pagamutan ang dalawa na kapwa nawalan ng malay.,Wala namang nadamay na nasunog sa ibang customer na nasa loob din ng restaurant.,Pinayuhan ang dalawa na maghiwalay muna matapos na mag-away dahil sa kanilang anak.",,
RAPIST NAGLASLAS SA KULUNGAN,,"Naglaslas at malubha sa isang ospital ang isang 50-anyos na lalaki na suspek umano sa panggahasa sa limang anak na babae ng kanyang live-in partner na kinabibilangan ng isang taong gulang na bata sa Pagadian City, kamakalawa ng gabi.,Sadyang hindi ibinunyag ang pangalan ng suspek na nakakulong sa Pagadian City-PNP Detention Cell para maprotektahan ang limang magkakapatid na pawang menor-de-edad na biktima ng panghahalay.,Ayon sa pulisya mismong ang mga kasamahang inmates ng suspek ang nag-report sa mga awtoridad makaraang napansin nila itong bumagsak sa loob ng selda at duguan ang leeg.,Agad umano itong sinaklolohan at dinala sa hospital para malapatan ng kaukulang lunas.,Sa pagsisiyasat ng mga awtoridad nilaslas ng suspek ang sariling leeg nito gamit ang isa umanong piraso ng aluminum na hindi pa malinaw kung saan nakuha.,Lumilitaw na inaresto ang suspek matapos na magreklamo ang isang 12-anyos na batang babae na kabilang sa limang magkakapatid na inaabuso nito.,Sa pulisya ay inamin umano ng suspek ang reklamong panghahalay sa 12-anyos na biktima subalit itinanggi nito ang akusasyon sa apat pa nitong kapatid.",,
"Kolehiyala, nag-trip mag-shoplift",,"Arestado ang isang kolehiyala matapos na mag-trip na ‘mang-umit’ ng ilang pirasong damit sa loob ng isang kilalang mall kamakalawa ng gabi sa Maynila.,Nakapiit sa Manila Police District (MPD)-Police Station 3, ang suspek na si Patricia Camille Ong, 19, college student at residente ng Sacred heart Dormitory sa may Dapitan St. kanto ng AH Lacson St. Sampaloc, Maynila.,Ayon kay PCInsp. Michael Garcia, deputy station commander ng MPD-PS 3, binitbit ang suspek ng civilian guard ng SM San Lazaro na si Juanito Tabaque Jr., matapos makita na inilabas ng suspek ang ilang pirasong damit na umabot sa P6,597.75 nang hindi binabayaran sa cashier.,Naganap umano ang insidente dakong alas-8:30 ng gabi nang pumasok ang suspek sa mall at namili ng mga damit.,Sinampahan ng kasong theft ang suspek ng Mandurriao Star Inc., na siyang kumakatawan sa department store ng SM San Lazaro na matatagpuan sa A.H. Lacson Street corner Felix Huertas Street sa Sta. Cruz, Maynila.",,
"No driving seminar, no license",,"Dahil marami umano sa mga tsuper o driver ngayon, hindi lamang sa pribado kundi lalo na sa mga pampasaherong sasakyan ang tila walang pinag-aralan pagdating sa pagmamaneho, muling isasailalim sa seminar ang lahat ng nagmamaneho at kung hindi ay hindi bibigyan ang mga ito ng lisensya.,Ito ang nakapaloob sa House Bill 4311, o “Roadworthy Driving Seminar for All Drivers Act”, na inakda ni Surigao del Norte Rep. Robert Ace Barbers, dahil ang mga walang disiplinang driver ang isa sa mga dahilan ng problema sa lalong pagsikip ng daloy ng trapiko sa bansa.,Hindi lamang ang mga bagong applicant ang dadaan sa mandatory seminar kundi ang mga may lisensya na dahil marami sa mga ito ang walang disiplina sa mga kalsada.,Isasagawa ang semi­nar kapag nag-renew ang mga ito ng kanilang driver’s license habang ang mga bagong applicant ay hindi umano bibigyan ng lisensya kapag walang seminar at hindi maipasa ang mga examination.",,
Kaligtasan ni Kerwin tiniyak,,"Siniguro ni Pangulong Rodrigo Duterte na iuuwi na ng bansa ang pinaghihinalaang drug lord na si Kerwin Espinosa na ngayon ay nakakulong sa Abu Dhabi sa United Arab Emirates.,“I guarantee you he will be brought back,” paniniyak ni Pangulong Duterte nang magbigay ng talumpati sa kanyang pagbabalik-bansa mula sa official visit sa Thailand at Malaysia kahapon ng madaling-araw sa Davao International Airport.,Ang pagbabalik-bansa ni Kerwin ay siniguro ng Pangulo, isang linggo matapos na mapatay ang ama nitong si Albuera Mayor Rolando Espinosa sa mismong kulungan nito sa Baybay, Leyte sa umano’y nangyaring shootout.,“It’s not that easy to extract a guy. There are rules to be followed,” paliwanag pa ng Pangulo., Si Kerwin ay susunduin anang Pangulo ng mga awtoridad sa Abu Dhabi kung saan ito nakadetine simula pa noong Oktubre 17 matapos itong maaresto sa nasabing bansa.,Inaasahan ang pag-uwi ni Kerwin Espinosa nga­yong linggo.",,
Pangalan ng Libingan ng mga Bayani binago,,"Isang araw matapos payagan ng Supreme Court (SC) ang paglili­bing kay dating Pangulong Ferdinand E. Marcos sa Libingan ng mga Ba­yani (LNMB) sa Taguig City, kinalikot naman ang pangalan ng sementeryo sa Google Maps nang palitan ito bilang Libi­ngan ng mga Bayani at Isang Magnanakaw.,Kumalat sa social media ang screenshot ng binagong pangalan ng sementeryo noong Miyerkules, isang araw matapos ilabas ng SC ang kanilang desisyon na nagbasura sa mga petisyon na huwag payagang malibing si Marcos sa LNMB.,Agad namang humingi ng paumanhin ang Google Philippines sa ginawang pag­retoke ng pangalan ng sementeryo sa Google Maps.,Maaari kasing maretoke ang Google Maps sa pamamagitan ng Google Map Maker tool kung saan maaaring mag-edit ng information at maglagay ng pagbabago ang user sa mapa.",,
Piso sumadsad pa,,"Bumagsak pa ang piso sa P49 kada dolyar kahapon na nagpapahina sa rehiyon.,Ito’y ilang araw matapos ang naganap na halalan sa Estados Unidos.,Ang paghina ng piso at paglakas naman ng dolyar ay bunga na rin sa inaasahan, na ang pagkapanalo at pamumuno ni Donald Trump ay makakapagpaangat sa ekonomiya ng Amerika gayundin ang pagtaas ng interest rates.,Ngunit sa kabila nito, hindi naman ikinabahala ng pamahalaan ang paghina ng piso.,Sa pahayag ni Department of Budget and Ma­nagement (DBM) Secretary Benjamin Diokno, sinabi nitong wala naman dapat na ikabahala sa paghina ng piso kontra dolyar, ito’y dahil sa paghina ng piso ay kapalit naman ang pagtaas ng halaga ng peso ng OFW remittances. Kaya naman ito’y pabor umano sa mga Pinoy.,“It doesn’t bother me at all. Weaker peso increases the peso value of OFW remittances. ­",,
Goma nadadawit sa droga noon pa — Espenido,,"Ibinunyag kahapon ni Albuera Police chief, Chief Insp. Jovie Espenido, na nadadawit na sa ilegal na droga ang pangalan ng aktor na si Richard Gomez sapul pa noong chief of staff pa ito ng kanyang misis na si Leyte Rep. Lucy Torres Gomez.,Ayon kay Espenido, nalaman n’ya ito base sa nilalaman ng affidavit ng isa sa mga testigo sa kalakalan ng ilegal na droga sa Eastern Visayas kung saan tinukoy niya na ang nasabing testigo ay ang nagsilbi umanong tagabigay ng ‘payola’ sa mga taga-Ormoc.,Nilinaw ni Espenido na hindi kasama ang pa­ngalan ni Gomez sa affidavit ng napatay na si Mayor Rolando Espinosa Sr., maging sa supplemental affidavit nito pero binanggit naman ang aktor sa pink book ng alkalde.,Sinabi ni Espenido na base sa affidavit ng testigo, tumanggap umano si Gomez ng P4 million na payola at binanggit din ang pangalan ni Board Member Matt Torres na kapatid ni Rep. Lucy Torres Gomez.,Kaugnay nito, nilinaw ni PNP chief Director General Ronald ‘Bato’ dela Rosa na hindi lamang naman ang actor na si Gomez ang iniimbestigahan ng ahensya kundi maging ang ibang personalidad na idinawit sa affidavit ni Espinosa Sr.,“May kasama naman s’yang iniimbestigahan, hindi lang s’ya. Saka mabuti na rin ‘yan para kung wala naman makitang ebidensya ay malilinis ang kanyang pangalan,” wika pa ni Dela Rosa na tumutukoy kay Gomez.",,
Pulis kinampihan ni Digong sa Espinosa killing,,"Nakahanap ng kakampi sa katauhan ni Pangulong Rodrigo Duterte ang mga kagawad ng Philippine National Police (PNP) na dinidikdik sa nangyaring pagpatay kay Albuera Mayor Rolando Espinosa Sr.,“Let me state my case as the chief executive of the executive branch: I believe in the version of the police,” paha­yag ni Duterte sa news conference kahapon ng madaling-araw sa Davao City International Airport matapos ang official visit sa Thailand at Malaysia.,Ang mga kagawad ng pulisya na kinabibilangan ng mga opisyal at tauhan ng Criminal Investigation Detection Group Region 8 ay ginisa kamakalawa sa Senado kaugnay sa nangyaring pagpaslang kay Mayor Espinosa.,Dahil sa ginagawang imbestigasyon ng Senado sa nangyaring pagpatay kay Mayor Espinosa hinamon ng Pangulo ang Senado na patunayan sa korte ang kanilang mga alegasyon laban sa mga kinakaladkad na pulis.,“If they have evidence to prove otherwise, then a case must be filed,” hamon ng Pangulo.,Kaugnay nito, nanga­ngamba si Akbayan partylist Rep. Tom Billarin na lalong lalakas ang loob ng mga pulis na pumatay at isantabi ang due process matapos ipagtanggol ni Duterte ang mga pulis na nakapatay kay Mayor Espinosa.,“Nakakabahala itong pagdepensa ni Presidente Digong. Parang direct order ito sa kapulisan na gawin nila ang pagpatay maski saan,” pahayag ng mambabatas.",,
MILLENNIALS MULAT SA LUPIT NI MARCOS,,"Gising na ang mga millennials o ang mga Filipino na ipinanganak matapos ang Martial Law o pagkatapos maalis sa kapangyarihan si da­ting ­Pangulong Ferdinand Marcos, sa kalupitan umano ng dating diktador.,Ito ang paniniwala ni Kabataan party-list Rep. Sarah Elago subalit patuloy pa rin umano ang mga ito sa pagtuturo sa mga kabataan para huwag kalimutan ang kalupitan ni Marcos.,Kahapon ay nagsagawa ng kilos protesta ang mga kabataang estudyante bilang bahagi ng kanilang patuloy na pagtutol sa pagpapalibing kay Marcos sa Libingan ng mga Bayani.,“The dark days of Martial Law will forever remain in the hearts and minds of the Filipinos. This is not something you can easily shrug off, more so to the families who lost loved ones fighting the dictatorship,” ani Elago.,Alam na umano ng mga millennials na dahil kay Marcos ay marami sa kanila ang hindi nakapag-aral dahil binigyan umano ni Marcos ng kaparatan ang mga may-ari ng eskwelahan na magtaas nang magtaas ng tuition fees na pinagdudusahan ngayon ng mga kabataan.,Hindi rin umano makakalimutan ng mga kabataan ngayon ang pagsikil ni Marcos sa boses ng mga estudyante noong panahon ng Martial Law nang ipasara nito ang lahat ng school papers., Itinuturo na rin umano ng mga ito sa kanilang mga kapwa kabataan na kaya mayaman ang mga Marcos ay dahil sa pandarambong na ginawa ng dating Pangulo, kaya insulto umano sa mga Filipino ang pagpapa­libing dito sa Libingan ng mga Bayani.",,
Bato nanganganib masibak,,"Nanganganib na masuspinde o tuluyang masibak si Philippine National Police (PNP) chief Director General Ronald ‘Bato’ dela Rosa dahil sa biyahe nito kasama ang kanyang pamilya sa Las Vegas na libre ni Pambansang Kamao at Senador Emmanuel ‘Manny’ Pacquiao.,Ito ay kasunod na ihayag kahapon ni Atty. Mary Rawnsle Lopez, acting director ng Ombudsman Public Information and Media Relations Bureau na umuusad na ang fact-finding investigation ng tanggapan ni Ombudsman Conchita Carpio-Morales sa posibleng paglabag ni Dela Rosa kaugnay sa nasabing biyahe ng opisyal.,“The Ombudsman is conducting a fact-finding investigation regarding the alleged travel perks received by the PNP chief when he went to Las Vegas,” ayon kay Lopez sa text message sa mga mamamahayag.,Ayon sa opisyal, sini­mulan na ng mga imbes­tigador ng Military and Other Law Enforcement Offices (MOLEO) ng Office of the Ombudsman ang imbestigasyon kung lumabag sa Section 7, ng RA 6713 o Code of Conduct and Ethical Standard for Public Officials and Employees si Dela Rosa.,“Investigation will look into possible criminal and administrative liability,” ayon pa kay Lopez dahil base umano sa nasabing batas, ipinagbabawal sa lahat ng mga opisyales at empleyado ng gobyerno na tumanggap ng anumang pabor, regalo at iba pang personal na pakinabang at sinumang lalabag dito ay masususpinde o masisibak.,Bilang reaksyon, hindi nababahala si PNP chief Director General Ronald dela Rosa sa imbestigasyon ng Office of the Ombudsman kaugnay sa paglilibre sa kanya at kanyang pamilya ni Pacquiao.,Ayon kay Dela Rosa, hindi ito natatakot na imbestigahan dahil hindi naman ito corrupt.",,
26K puno sa Angat watershed puputulin,,"Aabot sa 26,000 matatandang punong-kahoy sa Angat watershed area sa Norzagaray, Bulacan ang nakatakdang putulin upang higit na patibayin ang rehabilitasyon ng Angat Dam na gugugulan ng P1-bilyong piso para hindi ito sumabog sakaling tumama ang isang malakas na lindol matapos makumpirmang 200 metro lamang ang layo ng reservoir sa West Valley Fault.,Base sa impormasyong nakalap sa tanggapan ni Gladys Sta. Rita, pangulo ng National Power Corporation (Napocor) at dating Provincial Administrator ng Provincial Capitol- Malolos City, kinakaila­ngan ang 26,000 puno na puputulin sa watershed area para higit na maging matatag ang rehabilitasyon ng Angat Dam ngunit kaagad itong papalitan ng 2.6 milyong punla.,Ipinaliwanag ni Sta. Rita na kinakailangang higit na maging matatag ang Angat Dam na inaasahan sa tubig na maiinom ng 97 porsiyento ng Metro Manila residents dahil higit na malaking trahedya ang idudulot nito sakaling tumama ang isang malakas na lindol kaya kailangang patatagin ang Dam ng libu-libong puputulin na puno sa watershed area.,May impormasyong may mga ga-hiblang buhok na bitak ang ilang bahagi ng Angat Dam na 49 taon na mula ng itayo noong 1967 kaya kinakailangan ang madaliang rehabilitasyon at pagpapatatag nito na matatapos sa taong 2018 at sakaling matapos ang konstruksyon ng reservoir, maaaring kayanin nito ang 7.2 hanggang 7.8 magnitude na lindol kahit dikit ang Dam sa fault line.",,
PDU30 NABAHAG KAY TRUMP!,,"Kung dati ay palaban at nang­gigigil na Pangulong Rod­rigo Duterte ang bumubungad kapag pinag-uusapan ang US pero sa pagkakapanalo ni Do­nald Trump sa katatapos na US presidential elections ay biglang nag-iba ang timpla ng Pangulo.,Ito ay matapos sabihin ng Pangulo na ayaw na niyang makipag-away sa US.,“I was supposed to stop because Trump is there. I don’t want to quarrel anymore, because Trump has won,” pahayag ni Pangulong Duterte.,Nanliit din si Pangulong Duterte nang ikum­para ng media kay Trump sa kanyang arrival speech mula sa official visit sa Thailand at Malaysia.,“Susmaryosep … I am just a small molecule in this planet. He is now the President of the most powerful country in the world. I am just a President struggling to barely.. to just above the water ang ano natin. I say I would have…. you have to worry about ourselves first,” sabi pa ng Pangulo.,Gayunman, tanggap naman ni Pangulong Duterte na bagama’t mas makapangyarihan si Trump ay mayroon pa rin silang pagkakapareho bilang lider.,“But, comparison… Well, what we share in common, maybe, is the passion to serve and it is… it’s given,” ayon pa kay PDU30.,Kasabay nito, nilinaw ni Pangulong Duterte na magpapatuloy pa rin ang implementasyon ng Enhanced Defense Cooperation Agreement (EDCA).,“…because by the time we were… I talked to the Secretary of National Defense (Delfin Lorenzana), they were, na-firm-up na nila ang arrangement and I said I do not want na mapahiya ang Pilipinas,” paliwanag ng Pangulo matapos ang arrival speech sa Davao International Airport mula sa tatlong araw na official visit sa Thailand at Malaysia.,Ang paglilinaw ay ginawa ng Pangulo dahil sa paulit-ulit umano niyang pahayag hinggil sa pagtatapos ng nasabing kasunduan o ang pagsasagawa ng military exercise sa pagitan ng tropa ng Amerikano.,Pero dahil nauna na umanong naisara ni Secretary Lorenzana ang isyu rito ay ang posisyon umano ng Defense Secretary ang mananaig.,Sinabi pa ni PDU30 na kahit nag-iba na ng pa­ngulo ang US ay mananatili pa rin ang kanyang desisyong tuldukan na ang joint military exercise ng Pilipinas at US.,Sa kabila aniya ng pagpapalit ng pangulo ng US ay nananatili ang isinusulong niyang independent foreign policy.",,
Vatican dinagsa ng 20 milyong pilgrims,,"Umabot sa mahigit na 20 milyong pilgrims ang nagtungo sa Roma para lumahok sa “Jubilee of Mercy” ni Pope Francis na magtatapos na ngayong buwan.,Ayon sa ulat ng Agence France-Presse (AFP), sinabi ni Monsignor Rino Fisichella, pinuno ng Vatican’s evangelization efforts, nasa 20.4 milyon katao ang bumiyahe mula sa malalayong lugar at nagtungo sa Vatican para maging bahagi ng jubilee year ng Simbahang Katolika.,Idinagdag pa ni Bishop Fisichella na umakyat din sa bilyong katao ang lumahok sa aktibidades ng Simbahang Katolika sa buong mundo.,Sinasabing ang Papal holy year, na kauna-una­han simula noong 2000-2001, ay nakita ng marami kabilang ang canonization ni Mother Teresa.,Samantala, tatanggapin ni Pope Francis ang libu-libong palaboy at walang tirahan sa Vatican bago ang pagtatapos ng Jubilee Year sa Nobyembre 20.,Magugunitang mahigpit ang ipinatupad na seguridad sa Vatican bunsod ng banta ng teroristang Islamic State (IS) na magsasagawa ng pag-atake.",,
Abogado timbog sa drug ops,,"Tatlong katao, kabilang ang isang abogado, pamangkin nito at live-in partner ang inaresto sa isinagawang anti-drug operation sa Balingasag, Misamis Oriental noong Huwebes, ayon sa naantalang ulat na ipinarating sa Camp Crame.,Batay sa report ng Balingasang Police, inaresto ang mga suspek na sina Atty. Michael Roa, pamangkin na si Johnrey Roa at live-in partner na si Justin Fontanella.,Dinakip ang mga ito matapos ang isinagawang o­perasyon ng Regional Intelligence Division ng Region 9 Police sa kanilang bahay sa Barangay 5, Balingasag, Misamis Oriental.,Una nang ipinag-utos ni Regional Trial Court (RTC) Branch 43 Presiding Judge Miranbu Undaloc na halughugin ang bahay ni Atty. Roa at nakuha rito ang ‘di pa malamang dami ng shabu.,Si Roa ay kapatid na lalaki ni Balingasag Mayor Marietta Roa-Abogado na anak din ni dating Mayor Porferio Roa at pinsan ng dating gobernador ng Misamis Oriental at incumbent City Mayor Oscar Moreno.,Napag-alaman na dati na rin itong naaresto dahil sa umano’y pagpupuslit ng illegal drugs sa Cagayan de Oro City noong nakaraang mga taon pero nakapagpiyansa.",,
6 VIETNAMESE DINAGIT,,"Anim na Vietnamese nationals ang dinukot habang isa ang nakaligtas pero sugatan nang harangin ng mga armadong kalalakihan ang kanilang sinasakyang barko sa karagatan malapit sa Sibagu Island sa Lamitan City, Basilan, kahapon.,Ayon kay Maj. Felimon Tan, tagapagsalita ng AFP Western Mindanao Command, nakatanggap sila ng impormasyon na lulan ng MV Royale 16 ang mga nasabing Vietnamese nang lusubin ng may 10 armadong kalalakihan at dinukot ang anim na dayuhan na kinabibilangan ng kapitan nito, Chief Mate, 2nd at 3rd Officer, at Buson ng nasabing barko.,Nakaligtas naman sa pagdukot pero sugatan matapos barilin ang isa pang Vietnamese national na si Dang Yang Kho matapos barilin habang tumatakas sa mga armado.,Sa salaysay ng su­gatang biktima, nasa 10 mga armadong kala­lakihan ang umakyat sa kanilang vessel at puwer­sahang tinangay ang kanyang mga kasamahan sakay ng speed boat.,Nabatid na nakatanggap ng tawag si Tan at ang Philippine Coast Guard bandang alas-siete ng umaga kahapon mula sa MV Lorcon Iloilo na may nakita silang isang crew na sugatan, sakay ng foreign cargo vessel na kaagad na rin nilang binigyan ng agarang lunas.",,
61 kinalawit sa ‘One Time Big Time’,,"Nasa 61 katao na may mga paglabag na nagawa sa batas kabilang ang mga hinihinalang mga sangkot sa iligal na kalakaran ng ipinagbabawal na gamot, mga may warrant of arrest, mga nag-iinuman sa kalsada, mga nakahubad at iba pa sa isinaga­wang ‘One Time Big Time Ope­ration’ sa iba’t ibang barangay sa Lungsod ng Malabon kamakalawa ng gabi.,Ganap na alas-sais pasado ng gabi nang isa­gawa ng mga tauhan ng Malabon City Police ang nasabing operasyon kung saan ay ilan lamang sa mga naaresto ay sina Emmanuela Santos sa pagbebenta ng ipinagbabawal na gamot, Fortunato Montejas, wanted sa pagnanakaw, Dominador Napoles na may kasong rape, Ronald Aldana at Mark Lester Gonzales na parehong may kasong violence against women and children act at Merlita Agsangre sa kasong physical injuries at maltreatment.,Kasama rin sa mga naaresto si Joven Diaz na nahaharap naman sa kasong gun trafficking at nahulihan ng caliber .45 na baril na nang i-crossed match ang nakuhang baril sa kanya ay napag-alaman base sa record ng pulisya na nasangkot ang mismong baril na iyon sa nasa 15 shooting incidents kung saan ay nasa 20 ang napatay sa iba’t ibang bahagi ng Kalakhang Maynila.,Napag-alaman dati na ding naaresto si Diaz sa pareho ring paglabag kung saan ay isang caliber .38 naman ang nakuha dito ngunit nakapagpiyansa umano ito noon kaya nakalaya.",,
2 todas sa plane crash,,"Dalawa ang patay ­habang isa ang malubhang nasugatan makaraang bumagsak ang sinasakyan ng mga itong maliit na erop­lano sa bansang Jamaica.,Sa ulat ng Associated Press, kabilang sa mga nasawi ang isang flight instructor at isang estudyante nito na dead on the spot habang ang isa pang nakaligtas ay isang estudyante at patuloy na inoobserbahan sa Kingston Public Hospital.,Base sa inisyal na imbestigasyon, nakitang bumagsak ang nasabing eroplano sa ilang kabaha­yan sa Greenwich Avenue sa Greenwich Town area bago sumiklab ang apoy.,Dito ay agad na sumaklolo ang ilang saksi at nakita ang isa sa mga sakay nito na buhay pa kaya mabilis na isinugod sa pagamutan.,Sinasabing lumipad mula sa maliit na airstrip sa Kingston International Airport at patungo sana sa nasabing lugar ang eroplano nang bumagsak sa Seaview Lane community.",,
Gale warning nakataas sa Batanes,,"Nakataas ang gale warning o babala ng pagtaas ng alon sa Northern Seabord ng Northern Luzon partikular sa baybayin ng Batanes.,Base sa gale warning #2 ng Phi­lippine Atmospheric Geophysical and Astronomical Services Administration (PAGASA), ang paglaki ng alon ay sanhi ng malakas na gale force winds na pag-iibayuhin ng umiiral na Northeast Monsoon o hanging Amihan.,Inaasahan ang pagtaas ng alon na aabot sa 3.4 hanggang 4.5 meters at papalo ang lakas ng hangin sa 52-63 kilometer per hour.,Inabisuhan ang mga maliliit na sasakyang pandagat na iwasan munang pumalaot dahil sasabayan ng kalat-kalat na pag-ulan ang gale force.",,
Pinoy health workers sisipain sa Saudi,,"Matapos ang skilled workers, ang mga health workers na Overseas Filipino Workers (OFWs) ang nakatakdang ‘sipain’ o pauwiin ng Saudi Arabia dahil sa ipapatupad na Saudization sa health service.,Ito ang isiniwalat ni CTS-OFW Party-list Aniceto ‘John’ Bertiz III kahapon kaya hu­mingi ito ng imbestigasyon upang malaman kung ano ang ginagawang paghahanda ng mga kinauukulang ahensya ng pamahalaan.,“We need to prepare for any contingency that would lead to the return of more workers from Saudi Arabia. The House inquiry will look into the national reinteg­ration program and what it offers to those being affected by the downturn in the Saudi economy amid efforts to allocate more jobs to its citizens,” ani Bertiz.,Ginawa ng mambabatas ang paha­yag dahil tapos na umano ang pag-aaral na ginawa ng Ministry of Labor at Social Development ng Kingdom of Saudi Arabia na gawing nationalize ang health workers sa kanilang bansa.,Nangangahulugan na nais umano ng Saudi na sarili nilang mamamayan ang magtatrabaho sa sektor ng kalusugan.,Tinataya ng kongresista na hindi bababa sa 250,000 ang health workers sa nasabing bansa dahil isa sa apat na OFWs ay mga nagtatrabaho sa sektor ng kalusugan.",,
US-PH military drills tuloy,,"Dismayado ang mga kaalyado ni Pangulong Rodrigo Duterte dahil sa 180-degree na pagbaliktad sa unang posisyon nito na kanyang puputulin ang military ties sa Estados Unidos.,Ginawa ni Kabataan partylist Rep. Sarah Elago na kabilang sa kaalyado ni Duterte na Makabayan bloc ang pahayag matapos bigyan na umano nito ng ‘go signal’ ang pagpapatuloy ng joint military exercise sa Amerika at pagpapatupad sa Enhance Defense Coordinating Agreement (EDCA).,Base umano sa kanilang nakuhang report, magpapatuloy ang bilateral drills sa pagitan ng mga sundalo ng Amerika at Pilipinas sa larangan ng counterterrorism, humani­tarian response, special operations, engineering projects at civic action.",,
Kilos-protesta vs Trump,,"Isang araw matapos ideklarang nagwagi bilang ika-45 Pangulo ng Estados Unidos si Donald Trump ay sumiklab ang mga anti-Trump protests sa iba’t ibang panig ng nasabing bansa.,Ayon sa ulat, nag-rally sa lungsod ng Oakland, Los Angeles, Portland, New York, California at nagsunog pa ang mga ito, hinarang ang trapik habang ilang estudyante sa California ang nag-walk out sa gitna ng kanilang klase na nagtungo sa Los Angeles City Hall.,Sinasabing pagpapakita ito ng pagtutol sa naging resulta ng halalan kung saan himalang tinalo ng baguhang pulitiko na si Trump ang beteranong pulitiko na si Hillary Clinton.,Nagluluksa ang mga supporters ni Clinton at shocked sa pagkatalo ng dating Secretary of State.,Sa Kavits Center kung saan sana isasagawa ang victory party ni Clinton, nag-iiyakan ang mga supporters ng Democratic candidate dahil sa hindi matanggap na malaki ang puntos ng agwat ng electoral votes.,Mismong si Clinton ay hindi na humarap sa kaniyang mga tagasuporta matapos mag-concede kay Trump na una nang nagsabing malungkot ito sa kina­labasan ng eleksyon kung saan ‘deeply divided’ a­niya ang Amerika.,Gayunpaman, hinimok pa rin Clinton ang buong US maging ang kaniyang mga tagasuporta na magka­isa at maging bukas ang isipan at bigyan ng pagkaka­taon si Trump na mamuno sa bansa.",,
Ayaw makipag-away kay Trump,,"Matapos ideklarang panalo si US presidential candidate Donald Trump sa katatapos na eleksyon, sinabi ni Pangulong Rodrigo Duterte na ayaw nitong makipag-away sa bagong upong lider ng Amerika.,“Ngayon dito tayo, ayaw ko nga, sabi ko, makipag-away kasi andyan na si Trump. But I would like to congratulate President (Donald) Trump. Mabuhay ka,” paghahayag ni Pangulong Duterte nang humarap ito sa Filipino community noong Miyerkules ng gabi sa Kuala Lumpur, Malaysia.,Binanggit pa ni Duterte na may pagkakapareho sila ni Trump.,“Pareho tayo nagmumura. Konting rason lang, mura kaagad, pare-pareho kami. Kaya lang sabi ko, so sabi ko, hindi talaga ako, I will not, I will not for the life of me na papayag ako nu’ng ano,” dagdag ni Duterte.,Mula nang maluklok sa puwesto ay naging mainit si Duterte kung saan kabilang ang US sa kanyang pinag-initan dahil sa kawalan ng suporta sa kanyang isinusulong na giyera kontra ilegal na droga.",,
‘Youth Day of Rage’ sa FM burial,,"Magpapakita na ng galit ang mga kabataan sa buong bansa laban sa pagpapalibing kay da­ting Pangulong Ferdinand Marcos sa Libingan ng mga Bayani habang ang mga matatanda naman ay ipaparamdam kay Pa­ngulong Rodrigo Duterte ang kanilang puwersa sa pag-asang mabago pa ang desisyon nito sa dating diktador.,Sa press briefing kahapon sa Kamara, sinabi ni Kabataan partylist Rep. Sarah Elago na isang “Youth Day of Rage” ang magaganap ngayon sa buong bansa para tutulan ang pagpapalibing kay Marcos sa nasabing libingan.,“Bukas (ngayon), sa buong bansa ay magkakaroon ng Youth Day of Rage laban sa pagpapali­bing kay Marcos sa Libi­ngan ng mga Bayani para sabihin na never again, never forget,” ani Elago.,Tinugunan umano ng mga kabataan lalo na ang mga millennial ang pa­nawagan ng pamilyang Marcos na mag-move on, kaya binabasag na umano ng mga ito ang kanilang pananahimik.",,
Digong sumikat sa P—– Ina!,,"Aminado si Pangulong Rodrigo Duterte na ang pagmumura nito ay isa sa mga bagay kaya kilala na sa international scene kung sino ang presidente ng Pilipinas.,Sa naging talumpati sa Filipino community sa Kuala Lumpur, Malaysia noong Miyerkules ng gabi, ibinahagi ni Duterte sa mga kababayan na ang kanyang pagpalag sa tila pambubusabos ng mga higanteng bansa ay naging daan upang makilala siya.,“Kaya ako, ayaw ko makipag-away pero, me­ron kasing.. kaming mga Bisaya, ‘yun bang patay gutom. Ewan ko kung ano ‘yan sa inyo. Parang every time that they address us, it is as if mga patay gutom tayo na, sige, ito ang gawin mo, pagka hindi we will not. Para kang aso. Na you are tied to a post but the leash is very short and they would throw the bread far away. Ang aso naman, keep on looking at the, parang ganun kaya nainsulto ako, sabi ko p***** ina kayo. Lahat. Lahat na mura, bull s*** sabi ko, you go to hell. Ngayon napansin na nila ako,” pagbibida ni Duterte.,Kung ikukumpara aniya siya sa lider ng iba’t ibang bansa ay hindi hamak na mas kilala na siya ngayon kumpara sa mga ito.",,
VP Leni ayaw sa ‘joke’ ni Duterte,,"Umaasa umano si Vice President Leni Robredo na hindi na uulitin ni Pa­ngulong Rodrigo Duterte ang pagbibiro ukol sa kanyang tuhod noong anibersaryo ng panana­lasa ng super typhoon Yolanda.,Ito ang napag-alaman sa tagapagsalita ni Robredo na si Georgina Hernandez matapos mu­ling matanong ukol sa insidente sa Tacloban City kung saan ikinuwento ni Duterte ang paghanga nito sa tuhod ng pangalawang pangulo sa kanilang Cabinet meeting.,“Umaasa po tayo, umaasa po si VP Leni na hindi na rin na po mauulit ang mga ganitong pangyayari,” ani Hernandez at sinubukan ng bise presidente na huwag pansinin ang pagbibiro ni Duterte dahil mas maraming mahalagang isyu ang kinakaharap ng bansa noong araw na iyon.,Kabilang sa mga isyung lumutang kasabay ng ikatlong taong ani­bersaryo ng Yolanda ay ang pagpayag ng Korte Suprema sa botong 9-5-1 na mailibing sa Libingan ng mga Bayani si da­ting Pangulong Ferdinand Marcos.,“Pero lubos siyang naapektuhan at nabahala dahil alam naman natin na si VP Leni ay tala­gang tagapagtanggol ng mga karapatan ng mga kababaihan, at para sa kanya ay hindi katanggap-tanggap ‘yung mga ganung mga pananalita sa mga kababaihan,” ani Hernandez.,Dapat aniyang respetuhin at igalang ang mga kababaihan lalung-lalo na ang mga pinuno ng bansa at hindi umano dapat ginagawang katatawanan ang mga kababaihan na tulad ni Robredo.",,
"De Lima, 17 pa kinasuhan sa DOJ",,"Opisyal nang sinampahan ng kaso ng National Bureau of Investigation (NBI) sa Department of Justice (DOJ) si Senator Leila de Lima at 17 iba pa na sangkot sa kalakaran ng ilegal na droga sa loob ng New Bilibid Prison (NBP).,Ang pagsasampa ng kaso laban sa grupo ni De Lima ay ginawa ng NBI, pagkatapos ng may dalawang buwan na im­bestigasyon.,Kabilang sa mga kasong isinampa kay De Lima, ang paglabag sa Sections 5, 26 (b), at 27 ng Comprehensive Dangerous Drugs Act (Republic Act 9165), qualified bribery (Revised Penal Code) at Section 3 (e) ng Anti-Graft and Corrupt Practices Act (RA 3019).,Sinampahan din ng karagdagang kasong pag­labag sa Act Punishing the Receiving and Giving of Gifts of Public Officials and Employees (Presidential Decree 46) at Section 7 ng Code of Conduct and Ethical Standards for Public Officials and Employees (RA 6713) si De Lima.,Nahaharap naman sa reklamong direct bribery at paglabag sa Section 3(e) of RA 3019, PD 46 Section 7 (d) ng RA 6173 sina dating Bureau of Corrections chief Franklin Jesus Bucayu; dating Justice Undersecretary Francisco Baraan III; dating BuCor officer-in-charge Rafael Ragos; Jonel Sanchez, dating security aide at miyembro ng Presidential Security Group (PSG); dating driver at bodyguard ni De Lima na si Ronnie Dayan; close-in aide at NBI agent Jovencio Ablen Jr.; at umano’y bagman ni Bucayu na si Wilfredo Elli; DOJ employee Jesusa Francisco, personal assistant ni De Lima; Lyn Sagum at isang alyas George.,Isinama ring kasuhan ang mga high profile inmates.",,
GOMA ISINABIT SA DROGA,,"Nakaladkad kahapon sa pagdinig ng Senado kaugnay sa pagkamatay ni Albuera, Leyte Mayor Rolando Espinosa ang pangalan ng aktor at alkalde ng Ormoc City na si Richard Gomez sa illegal drug operation ng Espinosa Group sa Eastern Visayas Region.,Naungkat ang pa­ngalan ni Goma, kila­lang palayaw ng aktor, nang mag-usisa si Senador Vicente “Tito” Sotto kay P/Chief Insp. Leo Laraga, ang team leader ng Criminal Investigation and Detection Group (CIDG) Region 8 na naghain ng search warrant laban kay Espinosa, kung bakit sa Samar Regional Trial Court sila nag-apply ng search warrant at hindi sa Baybay Leyte dahil may prosecutors office naman sa lugar.,Ipinaliwanag ni Laraga na kaya sila hindi nag-apply ng search warrant sa Baybay ay dahil sa nag-iingat sila sa Espinosa Drug Group na kinabibila­ngan ng mga pulitiko sa naturang lalawigan.,Hindi sana sasambitin ni Laraga ang mga pangalan ng mga pulitiko subalit pinilit ito ng mga senador para mapatunayan ang dahilan kung bakit sa Samar RTC sila nag-apply ng search warrant.,Umamin si Laraga na siya ang bumaril kay Espinosa makaraang paputukan umano siya ng alkalde sa loob ng selda nito.,Doon binanggit ni Laraga ang umano’y kasaping mga pulitiko sa Espinosa Drug Group na sina Baybay Vice Mayor Michael Cari, Ormoc City Mayor Richard Gomez, Leyte Governor Leopoldo Dominico “Mic” L. Petilla at Leyte 3rd District Congressman Atty. Carlo Loreto.,Hindi kasama si Gomez sa affidavit ni Espinosa sa pulisya ng Albuera pero sinabi ni Laraga na nababanggit na ang pangalan ng aktor sa command conference.,“I also remembered that I heard it from Police Chief Inspector Juvy Espenido during the case conference doon sa bulwagan. Sinabi niya rin po ‘yun. Sinabi niya mga pangalan na sinabi ko na binanggit ni mayor (Espinosa),” pag­lalahad ni Laraga.,Sa pagtatanong naman ni Sen. Panfilo Lacson, chairman ng komite, inusisa nito kay Chief Insp. Jovie Espenido, chief ng Albuera Municipal Police, kung sinu-sino ang mga personalidad na isinabit ni Espinosa sa kanyang affidavit.,Ayon kay Espenido, kasama ang pangalan ni Senador Leila de Lima sa affidavit ni Espinosa. Noong ‘kumanta’ umano si Espinosa sa kanya ay kaharap niya ang apat na anak bago ito lumagda sa affidavit.,Nangangamba naman si Sen. Gregorio Honasan sa buhay ni Kerwin Espinosa kung kaya’t nagbigay ito ng mosyon sa komite na oras na makabalik sa bansa ang anak ng mayor ay agad itong isailalim sa custody ni PNP chief Director General Ronald “Bato” dela Rosa o kaya ay ng ISAFP.,Mariing itinanggi ng kampo ng aktor na si Ormoc City Mayor Richard Gomez ang alegasyon na sangkot siya sa illegal drug operation ng Espinosa Drug Group sa Eastern Visayas.,Sa pamamagitan ng abogado nitong si Alex Avisado, nanindigan itong sa simula pa lang ay kontra na si Gomez, asawang si Leyte Rep. Lucy Torres at si Board Member Matt Torres sa ilegal na droga.,Nagbabala pa si Avisado na handa silang kasuhan ang mga taong patuloy na dudungis sa pangalan ng tatlo.,Magsasagawa ng malalimang imbestigasyon ang PNP upang makumpirma ang nasabing alegasyon kay Goma.,Agarang ipinasibak ni Philippine National Police (PNP) chief Director General dela Rosa ang 24 na pulis mula sa Region 8 na may kaugnayan sa pagkamatay ni Mayor Espinosa habang binigyan ng 10-araw na palugit ang mga sangkot na makapagsumite ng kanilang counter-affidavit.",,
Mga Kwentong OFWs: OFWs sa Iraq pinag-iingat,,"Nagpalabas ng abiso ang Philippine ­Embassy sa Baghdad sa tinatayang 2,000 overseas Filipino ­workers (OFWs) sa Iraq na manatiling nakaalerto.,“We urge our kababayans in Baghdad and ­other places in Iraq, including the Kurdistan ­Region, to remain vigilant, stay indoors and avoid ­unnecessary movements. Please avoid public ­places and ­gatherings and call the Embassy if you need ­assistance: 773-569-9562, 751-616-7838, 750-656-1740,” ayon sa abiso ng embahada ng Pilipinas.,Ito’y kaugnay sa patuloy na opensiba ng pamahalaan ng nasabing bansa para mabawi ang Lungsod ng Mosul mula sa militanteng ISIS.,Napag-alaman na dala­wang crew ng CNN ang mahigit isang araw nang na-trap kasama ang special forces ng Iraq na nangu­nguna sa pagpasok sa Mosul.,Nananawagan ng backup ang mga mamama­hayag at tropa ng sundalo na pansamantalang nakikisilong sa mga kabahayan.,Anim na lugar na mula sa Mosul City ang matagumpay nang nabawi ng Iraqi forces matapos ang pag-atake laban sa te­roristang grupo.,Ang Mosul ang pina­ka­malaking lungsod na kontrolado ng ISIS na target bawiin ng Iraqi govern­ment mula sa jihadist group.,Una nang sinabi ni Iraqi Prime Minister ­Haider al-Abadi na ang taong 2016 ay ang ‘final ­victory’ ­laban sa ISIS.,Nagpaalala ang Catho­lic Bishops’ Conference of the Philippines (CBCP) sa mga overseas Filipino workers (OFWs) na uuwi sa bansa na magtipid sa ipadadalang balikbayan boxes ngayong darating na panahong ng Kapaskuhan.,Ayon kay Balanga, Bataan Bishop Ruperto ­Santos, chairman ng CBCP-Episcopal Commission on Migrants and Itine­rant People, kailangang gugulin ng mga OFWs sa kanilang pamilya ang oras at pagkakataon sa pag-uwi ng mga ito sa Pilipinas.,Paalala naman ng obispo sa mga magpapa­dala ng balikbayan boxes­ sa kanilang kaanak na magtipid-tipid sa pami­mili ng kanilang ipapadala­ lalo’t mas mahalaga aniyang may naipupundar sila para sa kinabukasan ng kani-kanilang pamilya.,“Ang ating unang paalala sa kanila ay to ­extend more time with the family much on expending ­money on time. Ika­lawa ay sinasabi natin na mag-ipon at mag-ingat sa paggastos, mag-save para sa kanilang kinabukasan. Ikatlo, ‘yung ipapadala nilang balikbayan boxes na pinaghirapan at pinag-isipan, dapat pagdating dito ay ating ingatan, alagaan at ­pasikupan na ito ay larawan, ito ay bagay ng pagmamahal ng ating mga OFWs na katulad natin ay nagta­trabaho para sa mahal natin sa buhay,” paliwanag ni ­Bishop Santos.,Apela rin nito sa mga tatanggap ng padalang ­balikbayan boxes at remittances ng kanilang kaanak sa ibang bansa ay dapat suklian ng may pagpapa­halaga at pagbibigay ng sapat na oras o panahon.,Base naman sa Bureau of Customs (BoC), nasa 1,500 containers ng balikbayan boxes ang pumapasok sa bansa kada buwan o katumbas ito ng 18,000 kada taon o umaabot sa 7.2 milyong balik­bayan ­boxes na maituturing na ‘love box’ ng halos 2.4 na milyong OFWs na lumabas sa bansa mula Abril hanggang Setyembre 2015.",,
"Kapos lagi sa boundary, tsuper nagbigti",,"Problema sa malimit na pagka-short sa boundary dahil sa ‘trapik’ ang nakitang dahilan kung bakit nagpakamatay ang isang 50-anyos na jeepney driver sa pamamagitan ng pagbibigti sa isang abandonadong gusali ng MMDA, kahapon ng umaga sa Tondo, Maynila.,Sa imbestigasyon ni SPO3 Milbert Balinggan, ng Manila Police District (MPD)-homicide section, kinilala nito ang biktima na si Danilo Baltazar, taga-1139 Vargas St., Tondo, Maynila.,Nabatid na dakong alas-6:39 ng umaga nang matagpuan na nakabigti ang biktima sa may fire exit ng abandonadong gusali ng MMDA na matatagpuan sa Jose Abad Santos malapit sa panulukan ng Antipolo St. Tondo, Maynila.,Sinabi ni Marites Cruz na huli umanong nakitang buhay ang biktima dakong alas-sais ng gabi nang maghapunan ito sa isang kantina kung saan sinabi pa nito kay Cruz na “Ate, mag­huhulog ako bukas, kasi traffic”.,Bago umano nakitang patay ang biktima, nakita umano ito noong nakalipas na gabi na balisa at kinakausap ang kanyang sarili.,Sinabi rin ni Cruz na malimit na hindi makapag-boundary ang biktima sa kanyang ope­rator kaya lagi umano itong pinagsasabihan.,Wala namang nakitang anumang sugat sa katawan ng biktima maliban sa bakat ng lubid sa kanyang leeg.,Dinala ang bangkay sa Cruz Funeral para sa awtopsiya at safekeeping.",,
"Simbahan pabor vs corruption, drug drive",,"Suportado ng Arch­diocese of Jaro, Iloilo ang kampanyang Mamamayang Ayaw sa Anomalya-Mamamayan Ayaw sa Iligal na Droga (MASA-MASID) ng Department of the Interior and Local Government (DILG).,Sa inilabas na pastoral statement ni dating Catholic Bishops’ Conference of the Philippines (CBCP) president at Jaro Archbishop Angel Lagdameo, ipinanawagan nito sa mga Katoliko na makiisa sa kampanya ng pamahalaan na linisin sa droga at korapsyon ang bansa.,Hinimok din ni Lagdameo ang lahat ng Christian leaders, businessmen, professionals, physicians at lahat ng parishioners na maglaan ng panahon at malasakit para masugpo ang drug menace sa lipunan.,Nagpasalamat naman si DILG Secretary Ismael Sueno sa suporta ng Simbahang Katolika sa ‘drug war’ ng national government kahit na pinuputakte ito ng batikos dahil sa mga bintang na extrajudicial killings.",,
"3 trolley boys, itinumba",,"Patay ang tatlong lalaki makaraang pagbabarilin ang mga ito habang nasa isang kubo sa Daang Bakal, East drive, Brgy. Pooc, Sta Rosa City, Laguna kamakalawa.,Kinilala ang mga napatay na sina Ramil Rimal, 48-anyos; Antonio Lo­rente, 34 at isang kinilala lamang sa pangalang Benjie, pa­wang mga magto-trolley.,Batay sa imbestigasyon ng Sta Rosa Police, nakaupo ang tatlo sa loob ng isang kubo sa kanilang terminal ng trolley nang dumating ang ‘di nakilalang suspek at walang habas na pinagbabaril ang mga ito.,Nagtamo ang mga biktima ng mga tama sa ulo at iba’t ibang bahagi ng katawan na agarang ikinamatay nina Rimal at Lorente.,Dead-on-arrival naman sa ospital si alyas Benjie.,Ayon sa mga witness, nakasuot ng bonnet at may takip ang mukha ang suspek.,Napag-alaman din na si Lorente ay kabilang sa Sta. Rosa drug watchlist na sumurender na noong nakaraang August.",,
1 pang suspek sa Davao bombing sumuko,,"Isa pang suspek sa Davao City night market bombing ang sumuko kahapon ng madaling-­araw sa Philippine ­Army (PA).,Kinilala ni Col. Benjamin Hao, spokesperson ng Philippine Army ang sumukong suspek na si Jerico Javier De Roma, alyas ‘Kokoy’, 25, ng Mandanas Compound, Cotabato City.,Si De Roma ay miyembro ng Dawlah Islamiyah Fi Lanao-Cotabato Chapter ng Maute Terror Group.,Base sa salaysay ni De Roma, inamin nito na siya ang nagsilbing driver ng grupo na nagpasabog ng bomba sa Davao City night market noong Set­yembre 2 na ikinamatay ng 15 katao at ikina­sugat ng 70 iba pa.,Nasa kustodiya na ng Criminal Investigation and Detection Group (CIDG) sa Autonomous Region in Muslim ­Mindanao (ARMM) ang ­suspek.,Una nang naaresto noong nakaraang buwan ang tatlong pangunahing suspek sa nasabing pagpapasabog na sina TJ Tagadaya Macabalang, alyas ‘Abu Tufael’, na tumayong triggerman na siyang pumindot para sumabog ang bomba, ang bomb courier na si Wendel Facturan at ang nag-dokumento ng pangyayari na si Musali Mustapha.",,
"MAG-ASAWA, 2 PA TIMBOG",,"Bumagsak sa kamay ng mga awtoridad ang isang mag-asawa na ginagawang drug den ang sariling bahay, kasama ang dalawa pang nahuli sa aktong nagpa-pot session sa Quezon City, kamakalawa ng gabi.,Apat na katao, kabilang ang dalawang notoryus na tulak ng shabu, ang naaresto ng mga o­peratiba ng Quezon City Police District (QCPD), makaraan ang isinagawang pagsalakay sa isang drug den sa Brgy. UP Campus, Quezon City kamakalawa ng gabi.,Sa isinumiteng report kay QCPD Acting Director P/Senior Supt. Guil­lermo Lorenzo Eleazar ni P/Supt. Wilson Delos Santos, station commander ng Anonas Police Station 9, nakilala ang mag-asawang suspek at mga kasama na sina Joseph Salvador y Torno, 34, magsasaka at Edalyn Salvador y Lagrama, 36, residente ng Block 1, C.P. Garcia Avenue, Brgy. UP Campus, Quezon City; Romel Ramirez y Canele, 27, at Fernando Onato y Tenepere, 25, kapwa residente ng Dahlia St., Pechayan, Brgy. Old Capitol Hills ng nasabing lungsod.,Isinagawa ang ope­rasyon sa bisa ng search warrant na ipinalabas ni Quezon City Regional Trial Court (RTC) Judge Bernelito Fernandez ng Branch 97 na may petsang Nobyembre 4, 2016, laban sa mag-asa­wang Salvador at Ramirez kaugnay sa paglabag sa Republic Act 9165 o ang Comprehensive Dange­rous Drugs Act of 2002.,Sa pagsisiyasat ni PO3 Joseph Bolinao, dakong alas-11 ng gabi nang salakayin ng mga opera­tiba ng Anonas Police Station 9, sa pamumuno ni P/Senior Insp. Agustin Ubilas, ang bahay ng mag-asawang Salvador na ginawang drug den.",,
Sanggol nilapa ng aso,,"Una’y inakala lamang na basurang palutang-lutang sa ilog ang isang plastic bag, ngunit ng mag-low tide ang tubig at dumaong sa pampang ay nagsimula itong pag-agawan ng mga aso, bago umalingasaw ang amoy ng patay na sanggol na laman nito.,Batay sa panayam ng Abante kay SPO1 Roskoe Solis, may hawak ng kaso, nadiskubre ang bangkay ng la­laking sanggol na one-day old mula sa plastic bag, dakong ala-una ng hapon kamakalawa sa boundary ng Brgy. Munting Mapino at Brgy. Bucana Sasahan sa bayan ng Naic, Cavite.,Ayon kay SPO1 Solis ng Naic Municipal Police Station, gutay-gutay na ang katawan ng sanggol na pinag-agawan at kinain ng mga aso sa lugar, natukoy lang nila ang kasarian nito dahil sa ari ng biktima na hindi pa rin naputol ang pusod at kasama pa ang ‘inunan’ sa loob ng plastic bag.,Inamin ng pulisya na mahirap tukuyin ang suspek na nagtapon rito dahil na rin sa walang mga CCTV sa lugar at wala rin mga lumutang na testigo na posibleng nakasaksi sa ginawa ng hindi kilalang suspek.",,
Pinoy sa US kinalma,,"Kinalma ni dating Philippine Ambassador to United Nations (UN) Lauro Baja ang pangamba ng maraming Filipino na residente at nagtatrabaho sa Estados Unido sa pag-upo ni US President-elect Donald Trump.,Aniya natural lamang sa panahon ng kampanya na ipangako ang malawakang pagbabago, tulad ng pagpapaalis sa mga illegal immigrants at iba pa subalit sa reyalidad ay hindi ito madaling mangyari.,Sa kasalukuyan ay nasa mahigit sa kalaha­ting milyon ang mga undocumented Filipinos na nasa Estados Unidos.,Nabatid na ikinababahala ng mga Pinoy na nagtatrabaho at naninirahan sa Amerika kung ano ang magiging kapalaran ng mga ito lalo pa at una nang sinabi ng bagong halal na Pangulo na pauuwiin nito ang mga dayuhang walang ligal na dokumento ngunit nananatili sa na­sabing bansa.",,
Estudyante arestado sa buy-bust,,"Humagulgol sa pag-iyak ang isang estudyante matapos itong maaresto ng mga awtoridad sa isinagawang buy-bust operation ng mga tauhan ng Station Anti-Illegal Drugs-Special Operation Task Group (SAID-SOTG) na nakumpiskahan ng ecstasy sa Bonifacio Global City (BGC) sa Taguig City kamakalawa ng gabi.,Kinilala ni Southern Police District (SPD) Chief Supt. Tomas Apolinario ang naarestong suspect na si Kim Go, 21-anyos ng Taguig City at nakumpiska rito ang 14 na pildoras ng ecstasy.,Ayon kay Apolinario, matagal nang isinailalim sa surveillance ang suspek matapos tukuyin ng kanilang asset bilang supplier ng party drugs sa BGC at Maynila.,Isang tauhan ng SAID-SOTG ang nagpanggap na poseur buyer sa suspek na bibili ng limang pirasong pildoras ng ecstasy na nagkakahalaga ng P2,500 dakong alas-10 ng gabi sa BGC.,Nang aktong iabot na ng suspek ang limang pirasong tabletas ay agad itong dinakma ng mga awtoridad.,Bukod sa limang tabletas ay nakuha rin sa pag-­iingat ng suspek ang siyam pa na kung saan nakalagay sa isang kahon ng candy.,Pahayag naman ng suspek sa mga awtoridad na kakakuha lamang niya sa supplier ang mga droga subalit ‘di nito pinangalanan ang mga supplier nito.",,
Ginang binistay sa bahay,,"Dead-on-arrival sa Batangas Medical Center ang 52-anyos na babae, makaraang pagbabarilin ng hindi nakila­lang suspek, sa terrace ng mismong bahay nito sa Batangas City bandang alas-siyete ng gabi kamakalawa.,Kinilala ng Batangas City Component Police Station ang biktimang si Gemma Carpio y Romero ng Barangay Calicanto sa nasabing lungsod, na nagtamo ng mga tama ng bala sa iba’t ibang bahagi ng katawan ang biktima na sanhi ng agaran nitong kamatayan.,Sinasabing ‘newly identified drug personality’ ang biktima sa kanilang lugar bago naganap ang insidente, ayon sa mga saksi, bumaba sa kulay pulang Honda TMX ang naka jacket at naka-helmet na gunman na armado ng calibre .45, na minamaneho ng isa pang suspek.",,
"Tren nadiskaril, 7 patay",,"Aabot sa 7-katao ang nasawi habang nasa 50 iba pa ang sugatan matapos madiskaril at tumagilid ang tram sa south London.,Sa ulat ng Associated Press, nangyari ang trahedya dakong alas-6:25 ng umaga habang papaliko ang nasabing tren sa Croydon kung saan nawala ito sa riles kung kaya’t tumagilid.,Samantala, inaresto naman ang 42-anyos na driver ng tram na nahaharap sa kasong manslaughter.,Ayon kay London Mayor Sadiq Khan, posibleng madagdagan pa ang bilang ng mga nasawi dahil hindi pa tapos ang pag-rescue sa mga biktima.,Hindi bababa sa 50 ang nadala na ng London Ambulance Service sa St. George’s Hospital sa Tooting, south London at sa Croydon University Hospital.",,
"Shabu lab raid, ‘hinarang’ ng alon",,"Nabulilyaso ang plano ng raiding team ng pinagsamang puwersa ng pulisya at Philippine Army (PA) na sasalakayin sana ang pinaghihinalaang shabu laboratory sa isang isla sa Matnog, Sorsogon matapos na tumaob ang sinasakyan nilang bangka kamakalawa ng hapon.,Bagamat nakaligtas ang mga nasabing pulis at mga sundalo ay napakaraming mga baril at bala naman nila ang nilamon ng dagat dahil sa naganap na insidente.,Sa ulat ng nakarating sa Police Regional Office (PRO) 5 sa Camp Simeon Ola, naganap ang insidente dakong alas-3:30 ng hapon sa gitna ng karagatan sakop ng bayan ng Matnog habang lulan ng bangkang de motor ang tinatayang 10 pulis at sundalo patungo sana sa Tikling Island upang salakayin sana ang pinaghihinalaang shabu laboratory sa isla.,Subalit nasa gitna na sila ng dagat nang salpukin sila ng malalakas na alon hanggang sa tuluyan ng itaob ang sinasakyan nilang motorized banca at kasamang malubog ang mga baril, bala at ilang mga personal na gamit ng mga biktima.,Sa ngayon ay patuloy ang ginagawang pagsisid ng mga diving team ng Philippine Coast Guard (PCG) upang makuha ang mga baril at ilang importanteng bagay ng mga biktima.",,
Eroplano binulabog ng ahas,,"Nabulabog ang ilang pasahero sa isang eroplano makaraang isang ahas ang nakitang guma­gapang mula sa luggage compartment ng nasabing eroplano sa bansang Mexico.,Sa ulat ng Associated Press, mistulang pelikula ng Hollywood thriller na ‘Snakes on a Plane’ ang nangyari sa Aeromexico flight na nanggaling mula sa Torreon patungong hilagang bahagi ng Mexico City nang makita ang kulay berdeng ahas.,Sinasabing lumabas mula sa overhead luggage compartment ang nasabing ahas na may habang tatlong talampakan kung kaya’t ilang pasahero ang natakot at nagsisigaw.,Ayon sa pahayag ng saksing si Indalecio Medina, nagbabasa ito ng magazine nang sumigaw ang katabi nitong pasahero nang makita ang nakalambitin na ahas.,Agad na tinanggal ng mga pasahero ang kanilang buckle at agad na tumayo papalayo sa takot na bumagsak sa mga ito ang nasabing reptile.",,
US official kinastigo sa pang-iinsulto sa Pinay,,"Umani ng batikos mula sa mga netizens sa buong mundo ang Twitter post ni Arkansas Gov. Mike Huckabee laban sa Pinay na katulong ni Democrat presidential candidate Hillary Clinton.,Ilang oras bago ianunsyo ang resulta ng eleksyon sa Estados Unidos, sinabi ni Huckabee sa kanyang twitter account na sakaling si Clinton ang manalo, ang Filipina na katulong nito na si Marina Santos ang magiging punong abala sa Central Intelligence Agency (CIA).,Si Santos na siyang palaging inaatasan ni Clinton na tumanggap at mag-print sa mga itinuturing na sensitibong government e-mails at iba pang mga dokumento kahit pa wala itong security clearance.,Patutsada ni Huckabee, hindi na umano kailangan pa ni Santos ng training sakaling italaga ito ni Clinton bilang head ng CIA sa kadahilanang ngayon pa lamang aniya na wala pang clearance ang naturang overseas Fi­lipino Worker (OFW) ay may access na ito sa mga classified documents.,Si Huckabee ay dating republican candidate, pero natalo ni Donald Trump na sa kasalukuyan ay katunggali naman ni Clinton para sa presidential post sa Estados Unidos.,Ayon sa isang netizen na si Txnewsprincess @txnewsprincess “@GovMikeHuckabee Her Filipino maid would be a) more Christian than you, b) smarter than you and c) nicer than you.”,Una nang iniulat ng New York Post na noong naupo bilang Secretary of State si Clinton ay inaatasan nito si Santos, na mag-print ng mga sensitibong government e-mails at dokumento mula sa ta­hanan nito sa Washington.",,
"Biro ni Duterte kay Leni, ‘di tama",,"Bagama’t sanay na umano si Vice President Leni Robredo kay Pa­ngulong Rodrigo Duterte, tinawag nitong “inappropriate” ang mga pinagsasabi ng Pangulo sa kanya sa anibersaryo ng super typhoon Yolanda sa Tacloban City.,Sa statement kahapon ng tanggapan ni Robredo, isang araw bago ang insidente sa Yolanda anni­versary, inayunan nito ang mga na-offend sa biro sa kanya ni Duterte.,“When President Duterte made inappro­priate remarks, I delibe­rately chose to ignore these. There are larger and more urgent issues we confront as a nation that demand our collective attention,” ani Robredo.,Gayunpaman, marami ang nasaktan at na­ga­lit umano sa naging biro ni Duterte at inayunan nito ang kanyang mga supporters na hindi nararapat ang mga pinagsasabi ng Pangulo sa kanya.,“But many were bothered and offended by it. As we all rightly should. Tasteless remarks and inappropriate ­advances against women should have no place in our ­society. We should expect that most of all from our leaders,” ayon kay Robredo.,Sinabi ng biyuda ni da­ting Department of Interior and Local Government (DILG) Secretary Jesse Robredo na bago siya pumasok sa pulitika matapos mamatay ang kanyang mister ay ginugol nito ang kanyang sarili bilang alternative lawyer na nakiki­paglaban para sa karapatan ng mga kababaihan.,Noong Martes kapwa dumalo sa Yolanda commemoration sina Pangulong Duterte at VP Robredo kung saan makailang beses na biniro ng Presidente si Robredo.",,
"Sawi sa pag-ibig, wagi ng P66.8M sa lotto",,"Bigo man sa pag-ibig matapos hiwalayan ng asawa, wagi naman ng P66.8 milyon ang isang 55-anyos na construction worker mula sa Quezon City matapos na solong madale ang jackpot sa Grand Lotto 6/55 draw noong Nobyembre 5.,Kinubra ng winner nitong Martes sa tangga­pan ni PCSO general ­manager Alexander F. Balutan ang tsekeng ­nagkakahalaga ng P66,885,340 nang matumbok ang kumbinasyong 07-16-02-23-36-30 sa P20 taya gamit ang random pick.,Isiniwalat ni ­Balutan na hindi muna pina­nga­rap ng winner na makapag-asawa muli, bagkus ay uunahin muna nito ang pagnenegosyo at ang matitira ay gagamitin para sa kinabukasan ng dalawa niyang anak.",,
Pasko ramdam sa malamig na klima,,"Unti-unti nang nararamdaman ang paglamig ng panahon sa Metro Manila kasunod ng paglakas ng umiiral na hanging amihan, ayon sa Philippine Atmospheric Geophysical and Astronomical Services Administration (PAGASA).,Sa huling tala ng PAGASA, pumalo na sa 23.1 degrees Celsius ang naitalang pinakamalamig na klima sa Metro Manila – sensyales umano ito na nag-uumpisa nang umihip ang malamig na ha­ngin dulot ng Northeast Wind.,Ang Amihan ay ha­nging umiihip mula sa hilagang silangan tuwing Nobyembre hanggang Pebrero na nagiging sanhi ng pamumuo ng ulap at pag-ulan sa silangang bahagi ng bansa.,Nagmumula ito sa kaulapan ng Serbia na tinatawag na Northeast Monsoon o Northeast Wind.,Ayon kay PAGASA forecaster Benison Estareja, posibleng bumagsak pa ang temperatura sa Metro Manila at sa buong bansa sa mga susunod na araw.,Sa Baguio City, pumapalo na sa 13.6 degrees Celsius ang temperatura.",,
HINDI BAYANI SI MARCOS!,,"Tahasang ina­ku­­sahan ng Ca­tho­lic Bishops’ Con­­­ference of the Philip­pines (CBCP) ang Supreme Court na nilabag ang pamantayan ng isang tunay na bayani nang ayunan nito ang pagpapalibing kay dating Pangulong Ferdinand Marcos sa Li­bingan ng mga Bayani.,Bunsod nito, hinimok ng CBCP-Episcopal Commission on Catechesis and Catholic Education ang mga paaralan na manindigan na hindi isang bayani si Marcos.,Ayon kay San Jose, Nue­va Ecija Bishop Roberto Mallari, magtuturo lamang sa mga kaba­ta­an ng maling pagpapa­ka­hulugan sa salitang “ba­­­­­yani” kung papa­nai­gin ang naging desisyon ng Korte Suprema na mailibing si Marcos sa LNMB.,Samantala, ­suportado rin ng Catechist Bishop ang nagkakaisang paninindigan ng mga guro at estudyante mula sa iba’t ibang Catholic schools na patuloy na ituro sa mga susunod na henerasyon ang tunay na diwa ng kabaya­nihan at hindi ito mabahiran ng maling konsepto.,“Mahalaga ‘yung mga Catholic schools natin i-maintain ‘yung stand that he should not be there. Hindi siya dapat ilibing du’n dahil hindi siya tinuturing na ba­yani ng bayan. It will confuse our young people as to who is a ‘hero’. ‘Yung pa­na­wagan din sa mga Catholic schools natin I hope we make a united stand regarding this,” bahagi ng paha­yag ni Bishop Mallari.,Aniya, hindi pinanindigan ng mga mahistrado ang tunay na pamantayan ng isang tunay na bayani.,Nauna na ring nagpahayag ng pagkadismaya si Lingayen, Dagupan Archbishop Socrates Villegas, pangulo ng CBCP sa naturang desisyon ng Supreme Court na aniya’y sumira at isinantabi na lamang ang ipinaglaban no­on ng mga Pilipino sa EDSA People Power.,Samantala, ­iginiit ni Senador Bam ­Aquino na dapat maglabas ng isang posisyon ang Senado ukol sa naging hatol ng SC matapos na isantabi kamakalawa ang inihaing resolusyon ni Senador Risa Hontiveros na nagpahayag ng pagtutol na ili­bing si Marcos sa LNMB.,Ayon sa senador, nakatuon ang desisyon ng SC sa teknikalidad at hindi binigyan-bigat ang kasaysayan.,Isa namang ma­laking sampal sa mga ba­yaning ‘martyr’ ng Martial Law at harap-harapang paglimot sa alaala ng 3,257 napatay; 35,000 tinorture; 70,000 ikinulong; at 737 ‘disaparecidos’ ang nasabing desisyon ng SC, ayon sa Bagong Alyansang Ma­kabayan (Bayan).,Hinikayat ng Human Rights lawyers ang mga Bar candidates na makiisa sa pagkondena sa SC dahil sa pagpayag na mailibing sa LNMB si dating Pa­ngulong Marcos, sa pamamagitan ng pagsusuot ng damit na kulay itim sa Bar exami­nation sa Linggo sa University of Sto. Tomas sa Maynila, bilang simbolo ng kanilang pagluluksa sa pagkamatay umano ng rule of justice.,Todo ang ­suporta ni Pangulong Rodrigo Duterte at nagbigay na ito ng go signal kay da­ting Senador Bongbong Marcos para ihimlay na ang mga labi ni dating Pangulong Ferdinand Marcos sa Libingan ng mga Bayani.,Binigyan-diin ng Pa­ngulo na nakadepende sa isinasaad ng batas ang mga susunod na hakbang.,Aniya, hindi na niya babawiin ang kanilang naunang sinabi at buo pa rin ang kanyang suporta na mailibing sa LNMB si dating Pangulong ­Marcos dahil ito ay naaayon sa batas.,Binanggit din nito na salig sa batas na puwedeng ilibing si Marcos sa LNMB at hindi pa naman aniya napapatunayan sa korte ang mga bintang laban dito.",,
Bawal nang magputol ng puno ng niyog sa Quezon,,"Bawal na ngayon ang pagpuputol ng puno ng niyog sa buong Quezon province.,Ito’y matapos ipag-utos kahapon ni Quezon Go­vernor David Suarez ang suspensyon sa pag-iisyu ng barangay clearance sa sinumang nagnais magputol ng puno ng niyog sa lalawigan.,Sa Executive Order No. 29, inatasan ni Suarez ang lahat ng alkalde at barangay officials sa probinsiya na ‘wag munang magpalabas ng barangay clearance para matugunan ang posibleng pagkaubos ng mga puno ng niyog na malaking epekto hindi lamang sa mga kababayang magsasaka kundi sa kapaligiran mismo.,“The vast natural resources of the province is under immediate threat due to unrestrained and unnecessary cutting of coconut trees and there is a need to keep track and evaluate the percentage of those that still remain in Quezon as there are numerous validated reports of uncontrolled illegal cutting,” anang gobernador.,Aniya, kailangang mapanatili ang mga puno ng niyog sa buong Quezon, lalo’t ang kanilang lalawigan ang pinakamayaman nito sa buong CALABARZON (Cavite, Laguna, Batangas at Quezon) o kundi man ay isa sa pinakamasagana sa buong bansa. Niyog ang pangunahing ikinabubuhay ng mga magsasaka sa lalawigan, ayon pa kay Suarez.,Barangay clearance ang isa sa ‘requirements’ ng sinumang nagnanais magputol ng puno ng niyog sa buong Quezon. Paraan ng pamahalaang panlalawigan na ipatigil pansamantala ang pagpuputol ng puno ng niyog upang mabilang, mapag-aralan at ma-monitor ang kabuuang bilang mga natitira pang ‘cocunut trees.’,“We must take this action in order to provide ade­quate protection to the environment, as well as , address, evaluate and update the present situation regarding its adverse environmental concern,” sabi pa niya.",,
"Vegas treat ni Pacman kay Bato, okay lang — DILG",,"Walang nakikitang mali si Department of Interior and Local Government (DILG) Secretary Ismael Sueno sa tinanggap na ‘libre’ ni PNP chief Director General Ronald ‘Bato’ dela Rosa mula kay Senador Manny Pacquiao nang lumaban ito kay Jessie Vargas sa Las Vegas, Nevada.,Depensa ni Sueno, malinaw naman ang pahayag ni Dela Rosa na libre ang Vegas trip niya at kinumpirma ito mismo ni Pacquiao na ­galing sa sarili niyang bulsa ang pinambili ng ticket at accommodation ng PNP chief at sa iba pang imbitado sa kanyang laban.,“Malinaw naman sa atin na libre ito ni Senator Pacquiao. Wala akong nakikitang mali hangga’t hindi naman nako-compromise o nagamit sa ­Vegas trip na ito ang ­pondo ng ating gobyerno o ng Philippine National Police (PNP),” paliwa­nag ng kalihim.,Inamin din ng kalihim na inimbitahan din siya ni Senador Pacquiao na manood ng live sa kanyang laban, pero hindi umano ito nakapunta dahil sa dami ng kanyang mga ginagawa.,Matatandaang inulan ng batikos si PNP chief Dela Rosa nang kapana­yamin ito ng media sa ­arrival nila sa Ninoy Aquino International Air­port (NAIA) ni Senador Pacquiao noong Martes galing Las Vegas.",,
SC pinag-iingat sa kasong isinampa ni De Lima vs Duterte,,"Pinag-iingat ng isang beteranong mambabatas ang Korte Suprema sa kasong isinampa ni Sen. Leila de Lima laban kay Pangulong Rodrigo Duterte dahil maaaring makasama ito sa mga susunod na pangulo ng bansa.,“This is something new. To test the concept of presidential immunity so this is a case I hope SC will carefully act because this is precedent setting,” ani Northern Samar Rep. Raul Daza sa press briefing kahapon.,Subalit kung si Kaba­yan partylist Rep. Harry Roque ang tatanungin, ibabasura lamang ng SC ang kasong isinampa laban kay Duterte tulad ng kanyang karanasan kay dating Pangulong Gloria Macapagal-Arroyo.",,
"SALAMAT, PDU30 — MARCOS",,"Nagpaabot ng pasasalamat si dating Senador Ferdinand ‘Bongbong’ Marcos  kay Pangulong Rodrigo Duterte matapos ang ipinalabas na desisyon ng Supreme Court na nagpapahintulot na mailibing sa Libingan ng mga Bayani ang kanyang amang si dating Pangulong Ferdinand Marcos.,Ayon kay Bongbong, hindi ito mangyayari kung hindi dahil kay Pangulong Duterte kaya habambuhay niyang tatanawing utang na loob ang bagay na ito sa Presidente dahil matapos ang 27 taon at limang presidenteng nagdaan ay ngayon pa lang malilibing sa LNMB ang kanyang ama.,“We also would like to extend our sincerest gratitude to President Rodrigo Duterte as his unwavering commitment to this issue sustained us these past several months. Our family will forever be thankful for his kind gesture,” diin ni Marcos.,“We are deeply grateful to the Supreme Court for its decision to allow the burial of my father, former President Ferdinand E. Marcos, at the Libingan ng mga Bayani. Once again, the Supreme Court has taken a magnanimous act to uphold the rule of law,” ayon sa statement na ipinalabas ni Marcos.,Mula nang mamatay ang dating pangulo sa Hawaii noong Setyembre 28, 1989, binawalan ni dating Pangulong Corazon Aquino na maiuwi sa bansa ang bangkay.,Sa panahon na ni da­ting Pangulong Fidel V. Ramos pinahintulutan na maiuwi ang bangkay ng dating pangulo, pero hindi ito pumayag na malibing sa LNMB kung kaya’t pansamantalang inilagak ito sa Marcos mausoleum sa Batac, Ilocos Norte noong 1993.,Hinarang din ng administrasyong Estrada, Arroyo at Noynoy Aquino ang pagpapalibing kay Marcos sa LNMB. Subalit nang manalo sa nakaraang halalan si dating Davao City Mayor Duterte, pinahintulutan nito ang pagli­bing ni Marcos sa LNMB bilang dating pangulo ng bansa.,Ang desisyon ng Pa­ngulo ang naging hudyat para maghain ng petisyon sa SC ang Martial Law victims upang harangin ang paglilibing sa dating pangulo sa LNMB.,Sa botong 9-5-1, ibinasura ng SC ang 7 consolidated petitions na inihain sa pangunguna ni Bayan Muna Representative Satur Ocampo na kumuwestiyon sa kautusan ni Pangulong Rodrigo Duterte.,Kabilang sa siyam na Mahistrado ng SC na pu­mabor sa pagpapalibing sa dating pangulo sa LNMB sina Associate Justices Arturo Brion, Presbitero Velasco Jr., Diosdado Peralta, Lucas Bersamin, Mariano del Castillo, Jose Perez, Teresita de Castro, Jose Mendoza at Estela Perlas-Bernabe.,Habang si SC Chief Justice Maria Lourdes Sereno, kasama sina Senior Associate Justice Antonio Carpio at Associate Justices Marvic Leonen, Francis Jardeleza at Alfredo Benjamin Caguio ay kontra.,Nag-inhibit naman sa botohan si Associate Justice Bienvenido Reyes.,Sa ipinalabas na desisyon ng SC, sinabi ni Spokesman Theodore Te, na binabawi na ng SC ang ipinalabas na status quo ante order.,Ipinunto ng SC sa desisyon, ang kapangyarihan ni Pangulong Duterte na nakasaad sa Art.7 “to reserve any lands of public domains”. Wala umanong ‘grave abuse of discretion’ sa panig ni Pangulong Duterte nang iutos nito ang hero’s burial para kay Marcos.,Ikinalungkot ni Vice President Leni Robredo ang desisyon ng Korte Suprema na ipalibing si dating Pangulong Ferdinand Marcos sa LNMB. “We are deeply saddened by the decision of the Supreme Court regarding the burial of former President Ferdinand Marcos in the Libingan ng mga Bayani,” pahayag ni Robredo habang nasa Leyte kahapon.,Kabilang ang bise presidente sa labis na tumututol sa pagpapalibing kay Marcos sa Libingan ng mga Bayani dahil sa pagiging diktador nito noong panahon ng Martial Law.,“This is a horrible day for democracy.” Ito ang kagyat na reaksyon ni Liberal Party (LP) president at Sen. Francis “Kiko” kaugnay ng desisyon.,Dismayado rin sina Sens. Risa Hontiveros at Paolo Benigno “Bam” Aquino sa naging desisyon ng SC.,Samantala, naniniwala si Albay Rep. Edcel Lagman na hindi magkakaroon ng healing process ang desisyon ng Korte Suprema na mailibing sa LNMB si dating Pa­ngulong Marcos bagkus ay lalo lamang umano nitong pinadugo ang sugat ng mga biktima ng karapatang pantao noong panahon ng Martial Law.,Tiniyak naman ng kampo ng mga petitioner na maghahain sila ng motion for reconsideration sa SC kaugnay sa ginawang pagpabor sa pagpapali­bing kay dating Pangulong Ferdinand Marcos sa Li­bingan ng mga Bayani.,Sa panig ng Malacañang, nananalig ang palasyo na sa wakas ay kasama na ring maililibing ang lahat ng mga isyung ikinakawing sa pagkakaloob ng hero’s burial kay da­ting Pangulong Marcos kasunod ng inilabas na desisyon ng SC na pumapabor na maihimlay na ang mga labi ng ex-president sa Libingan ng mga Ba­yani.",,
2 welder nabagsakan ng steel plate,,"Aksidenteng nabagsakan ng ginagawa nilang steel plate ang dalawang welder kamakalawa dakong alas-nuwebe ng umaga sa Batangas City.,Sa nakalap na ulat mula Batangas City Component Police Station, nabatid na pinuputol ng mga biktimang sina Ismael Noche y Driz, 30-anyos at Arwin Alzate y Juego, 36-anyos, mga empleyado ng Presam Construction and General Servi­ces sa Brgy. San Isidro, Batangas City, ang steel plate(9×13 metersx19mm) ng Shell Gas Eastern Incorporated sa Barangay Libojo, nang mahulog ito sa kanila.,Mabilis na isinugod sa Jesus of Nazareth Hospital ang mga biktima, ngunit dahil sa matinding pinsalang tinamo sa ulo ay deklaradong dead-on-arrival si Noche, samantalang napinsala naman ang mag­kabilang binti ni Alzate.,Kasalukuyan ng nakalagak sa San Fernando Funeral Homes ang bangkay ni Noche habang nananatili pa rin sa ospital ang isa pang biktima.",,
Mayor Espinosa kinausap ng 2 pulis bago binaril,,"May dalawang pulis pa na bahagi ng raiding team ang pumasok sa loob ng selda at kinausap pa si Albuera Mayor Rolando Espinosa Sr., bago ito binaril.,Ito ang lumilitaw sa ini­syal na imbestigasyon na isinagawa ng mga tauhan ng Philippine National Police (PNP) – Provincial Internal Affairs Service bago ang pagkamatay ni Mayor Espinosa at kapwa nito bilanggo na si Raul Yap.,Pinalipat din ang mga inmate na nasa loob ng katabing selda sa ibang detention room bago umalingawngaw ang sunud-sunod na putok sa loob ng kulungan ni Mayor Espinosa at Yap.,Dahil sa naturang findings, mistulang kinokontra nito ang naunang pahayag ng mga tauhan ng raiding team ng Criminal Investigation and Detention Group (CIDG)-Region 8 na nanlaban at nagtangkang magpaputok ng baril ang alkalde kaya’t kanila na itong binaril.,Batay pa rin sa imbestigasyon, dumating ang raiding team bandang alas-3:20 ng mada­ling-araw noong Sabado.,Agad nagtungo ang isang grupo ng raiding team sa ‘cell number 1’ kung saan nakadetine si Espinosa at ‘cell 7’ kung saan naroroon si Yap.,Nang mailipat na ang ilang detainees na kasama ni Yap sa ibang selda, nakarinig na lamang ng sunud-sunod na putok ang mga inmates makalipas ang ilang minuto.",,
Chopper bumagsak sa Palawan,,"Sugatan ang apat na katao nang mag-crash land ang isang Air Force helicopter matapos magkaroon ng mechanical problem sa isang palayan sa Puerto Princesa, Palawan, Martes ng hapon.,Sa inisyal na report ng Armed Forces of the Philippines Western Command spokesperson Lt. Col. Cherryl Tindog, umaabot sa 13 katao kabilang ang tatlong opisyal ng PNP ang sakay ng Air Force Sokol 926 na ang piloto ay si 1Lt. Gino Glenn Solano, nang maganap ang nasabing crash land bandang alas-dos ng hapon noong Martes.,Kabilang sa lulan ng naturang Sokol chopper sina Chief Supt. Wilben Mayor, MIMAROPA Regional Director, Chief Supt. Camilo Cascolan, PNP Operations chief at Chief Supt. Nestor Bergonia, hepe ng PNP National Operations Center, at Chief Supt. Amador Corpus, Directorial Staff ng PNP.,Dalawa naman sa iba pang sakay ng nasabing helicopter ang nagtamo lamang ng minor injuries sanhi ng crash landing.,Nagsasagawa ng aerial inspection ang grupo ng Puerto Prinsesa City kung saan nakatakdang magpunta si Supreme Court Chief Justice Maria Lourdes Sereno para sa isang event sa Nobyembre 10 nang mag-malfunction ang makina ng helicopter at mabilis na bumulusok pababa.,Mabuti na lamang at nagawa ng mga piloto na ligtas na mailapag ang helicopter sa isang palayan sa Sitio Sabang, Barang­ay Cabayugan.,Gayunman, nawalan ng balanse ang naturang helicopter kaya’t bumaligtad ito.,Bukod kay Solano, kabilang sa mga sakay ay sina Maj. Michael Yraolo (Co-pilot), Sgt. Dunhill R Guanzon (Crew), at A1C Mark Phol Masangkay.",,
4 PULIS-QC INIREKLAMO SA KOTONG,,"Apat na miyembro ng Quezon City Police District (QCPD) ang nasa hot water ngayon makaraang ireklamo ng pangongotong ng isang call center agent na kanilang inaresto dahil sa paglabag umano sa trapiko at pagdadala ng patalim sa nasabing lungsod kamakailan.,Sa report ng QCPD-Criminal Investigation and Detection Unit (CIDU), ang mga inirerek­lamong pulis ay kinila­lang sina PO3 Teodoro Morales, PO3 Drazen Calix Banatao, PO2 Juan de Asis Jr., at PO1 Philip John Laylo, na pawang mga nakatalaga sa Tactical Motorized Unit ng QCPD, sa Camp Karingal.,Ang apat na mga pulis ay pormal na inireklamo ng robbery extortion ng isang Rey Macabeo Jr. y Alcaide, 29, residente sa No. 25 Kagawad Road, Talanay Area A, Brgy. Batasan Hills, QC.,Lumilitaw sa isinagawang imbestigasyon ni SPO2 Elmer Balleras, imbestigador ng CIDU, nangyari ang insidente noong Nob. 4, 2016, dakong alas-siete ng gabi sa harap ng UP Gymnasium na matatagpuan sa kahabaan ng Commonwealth Avenue, Brgy. UP Campus, Diliman, QC.,Base sa naging salaysay ng biktima, sakay siya ng minamanehong Hyundai EON (AJA-4887) at tinatahak ang naturang lugar nang biglang i-cut ng isang mobile car ng PNP kung kaya’t napilitan huminto ang biktima.,Binababa umano ang biktima at hinaluhog ang kanyang sasakyan kung saan nakuha ang isa umanong bolo.,Binantaan umano ng mga pulis ang biktima na makukulong ito ng 12 taon at magpiyansa ng ma­laking halaga.,Kung kaya’t para umano makaiwas na sa kaso ang biktima ay humingi umano ang mga pulis ng pera para tulungan siyang makaiwas sa problema subalit tumanggi ang biktima dahil wala umano siyang ganong halaga ng pera.,Subalit kinuha umano ni PO3 Morales ang kanyang pera na nagkakaha­laga ng P360 na nakasi­ngit sa kanyang driver’s license.,Subalit pagdating umano sa bahay ng biktima, napuna niyang ang cash money na nagkakahalaga ng P31,000 na nakatago sa bulsa ng kanyang pantalon ay nawawala na maaring kinuha umano ng mga pulis habang naghahalughog sa kanyang sasakyan.",,
"Pichay, 7 pa kinasuhan sa NBI",,"Nagsampa ng kasong corporate identity at mineral theft sa National Bureau of Investigation (NBI) ang ilang mga negosyante mula Surigao del Norte at dalawang leaders ng Manobo at Mamanwa local tribes sa Claver town laban kay Surigao del Sur Rep. Prospero Pichay Jr. at ilan pang opisyal ng Department of Environment and Natural Resources (DENR) at Mines and Geoscience Bureau (MGB) ng Claver, Surigao del Norte.,Ayon sa mga complainants na sina Ireneo L. Cezar, Claver Mineral Development Corporation (CMDC); James A. Biol, o Data Palasan ng Brgy. Ampayon, Butuan City; at Datu Renante Buklas, kinatawan ng Ancestral Claimants ng CADT No. R-13-CLA-0906-48 ng Brgys. Taganito at Urbiztondo, sa bayan ng Claver, Nobyembre noong nakaraang taon nang magpakilalang Presidente ng CMDC  si Pichay at nakabili ng share of stocks mula sa dating may-ari ng CMDC na si Fe Ligtas.,Nabatid na nabigyan ang CMDC ng Mineral Production Sharing Agreement (MPSA) No. 103-98-XIII ng gobyerno subalit sinuspinde ng DENR noong 2012.,Sinabi ni Cesar na ibinenta na ni Ligtas sa kanya ang CMDC gayundin ang mga shares of stocks nito. Dahil siya na ang majority owner ng CMDC, pumirma si Cesar ng joint venture agreement noon 2014 sa CCIL firm kasama ang Mamanwa tribes ng Taganito at Urbiztondo  nina Datu Palasan at Datu Buklas.",,
Kahalagahan ng ‘driving school’ sa isang motorista,,"Maituturing na isang abilidad o skill ng isang tao ang pagmamaneho o ‘driving’. Pero gaano ba kahalaga ito?,Taun-taon, tinata­yang mahigit 1,200,000 katao sa buong daigdig ang namamatay dulot ng mga aksidente sa sasakyan. Kaya’t bilang isang responsableng motorista, bago sumalang sa kalsada’y malaki ang naiiambag ng mga dri­ving school.,Malaking bagay sa isang indibidwal ang may kaalaman o kakayahang magmaneho ng anumang uri ng sasakyan.,Isa ring matatawag na pribilehiyo para sa sinuman ang marunong magmaneho at naturuan ng tamang edukasyon sa larangan ng driving.,Sa ganitong siste, may paraan naman para sa madaliang kaalaman na matuto sa pagmamaneho – isa na rito ay ang pag-aaral sa mga accredited driving schools kung saan may mga magagaling na mga instructors o trainers na tututok at gagabay nang sapat sa paghawak o pagpapatakbo ng sasakyan.,Base sa pagsasaliksik, ang pagsasangguni sa mga driving schools ay isang malaking factor para mabigyan ng kaukulang kaalaman ang mga estudyante nito na naghahangad na matutong makapagmaneho. Bukod sa pagmamaneho, itinuturo rin ng mga driving instructors ang mga alituntuning dapat sundin sa batas-trapiko.,Isa nang halimbawa ang Smart Driving School kung saan hindi lamang direktang pagmamaneho ang kanilang itinuturo kundi maging ang mga traffic signs sa mga lansangan na dapat maintindihan at sundin ng mga motorista.,Sa panayam ng Abante kay G. Michael Mercado, isa sa mga officer ng Smart Driving, sinabi nitong hatid ng kanilang driving school na mahubog at maging responsable ang bawat estudyante nila sa pamamagitan ng pagtuturo ng tama at naaayong defensive driving attitude & behavior, defensive dri­ving safety techniques, tamang pag-intindi sa traffic rules and regulations at pagbibigay-res­peto na rin sa iba pang road users.,Tinitiyak nila sa bawat estudyante nila at clients na mabigyan muna ng sapat na kaalaman sa mga batas trapiko bago isalang sa aktwal na pagmamaneho. Gayundin ang pagtupad sa guidelines sa pagmamaneho bilang isang `kontrata’ na rin sa tamang attitude at wastong pag-operate o pagmamaniobra ng motor vehicle upang pamarisan ng iba.,Isa rin ang `Smart’ sa mga driving centers sa Metro Manila sa nagbibigay ng libreng se­minar gaya ng pre-dri­ving seminar in preparation for the first day of driving lessons; advance orientation on backing, parking, maneuvering, and hanging lessons; classroom lecture on defensive driving, traffic rules and re­gulations and preventive maintenance gayundin ang free license application assistance on local and international license applications. Bukod pa sa mga makabago nilang mga sasakyan ay `drug free’ pa ang lahat ng instructors nila’t tauhan.,Kamakailan lamang ay lumabas ang balitang iminumungkahi ng MMDA na ipagba­wal ang driving lessons ng mga driving schools sa mga pangunahing lansangan sa Metro Manila bilang isa umanong paraan para maibsan ang matagal nang problema sa daloy ng trapiko.,Katuwang ang LTO at MMDA, ay handang sumang-ayon ang Smart Driving sa nasabing plano kung saan kaisa sila at sumusunod na rin sa bagong ipinapatupad na alituntunin.,Sa katunayan ay may sapat silang mga pasilidad at dalawang training center (Mandaluyong at Quezon City) na maaring pagpraktisan ng kanilang mga estudyanye kung saan ang kapaligiran ay contained at secured, less stress, less distractions na at malayo pa sa traffic congestion.,Iwasan nating madagdagan pa ang sakuna dahil sa kawalan ng sapat na edukasyon sa tamang pagmamaneho. Bigyan-halaga natin at tara muna’t mag-enroll sa mga napili nating driving schools bago rumatsada sa kalsada. Isa ito sa pinakamahalagang armas ng bawat motorista para makaiwas sa anumang disgrasya at pagmumulta.",,
MNLF lumusob sa Jolo,,"ZAMBOANGA CITY — Ikinagulat ng publiko ang biglang pagsulpot ng napakaraming mga armadong miyembro ng Moro National Liberation Front (MNLF) sa bayan ng Jolo sa Sulu, isa sa limang lalawigan ng Autonomous Region in Muslim Mindanao (ARMM), at ni hindi man lamang ito napigilan ng militar at pulisya.,Lulan ng mga sasakyan ang dating rebelde ng sila ay dumating sa Jolo kamakalawa at nabatid na sinundo ng mga ito si Nur Misuari, ang lider ng MNLF, na bumalik sa Sulu matapos na ipasundo ni Pangulong Rodrigo Duterte noong nakaraang linggo.,Tikom naman ang bibig ng mga opisyal ng Western Mindanao Command at Sulu Provincial Police Office ukol sa pagdagsa ng mga armado sa naturang bayan na kung saan ay naroon ang paliparan.,Hindi pa mabatid kung bakit hindi napigil ng mga awtoridad ang pagdadala ng mga armas ng MNLF sa Jolo. Nagkabuhol-buhol din ang trapiko sa Jolo dahil sa malaking bilang ng mga sumalubong na mga mi­yembro ng MNLF kay Misuari.",,
"Utol ni Espinosa, pinapaharap sa Senate probe",,"Lalo pang nagdulot umano ng duda ang ginawang affidavit ng nasawing si Albuera Mayor Rolando Espinosa nang lumutang ang kapatid nito at sinabing ‘ready-made’ umano ang affidavit ng alkalde.,Dahilan upang naisin ni Senador Leila de Lima na imbitahan na rin sa gaga­wing imbestigasyon ng Senado kaugnay sa pagpatay sa alkalde ang kapatid nitong si Ramon Espinosa.,Tinukoy ng senadora ang Cebu Daily News report na kung saa’y sinabi ni Ramon na ang affidavit umano na ginawa ng kanyang kapatid ay ready-made.,Dahil dito, giit ni De Lima, tiyak pinilit na naman ang ginawang affidavit tulad ng ginawang mga testimonya sa pagdinig ng kamara.,“In other words, coerced na naman na testimony ‘yan kasi ganu’n din ang mga nangyari sa tingin ko du’n sa pinresent nila sa House inquiry,” ayon kay De Lima kasabay ng pagsasabing hihilingin niya sa Senate public order committee na imbitahan ito.,“Gusto ko lang malinawan kung totoo yung sinasabi niya (Ramon),” ayon kay De Lima.,Ipinag-utos na ni Department of the Interior and Local Government (DILG) Secretary Ismael Sueno na gawing ‘top prio­rity’ ng National Police Commission (NAPOLCOM) ang imbestigasyon sa pagkamatay ni Espinosa at Raul Yap.,Ayon kay Sueno, bagama’t nauna nang gumulong sa imbestigasyon ang Philippine National Police – Internal Affairs Service (PNP-IAS), hiwalay na imbestigasyon ang gagawin ng NAPOLCOM upang alamin kung ano ang pananagutan at hindi nasunod na protocol sa nangyaring barilan sa loob ng Baybay City Sub-Provincial noong Nobyembre 5.,Malinaw na extrajudicial killing (EJK) ang pagkakapatay kay Espinosa, ayon kay Sen. Panfilo Lacson.,Kaya ang hamon ni Lacson sa hepe ng Cri­minal Investigation and Detection Group (CIDG) Region 8 na si Supt. Marvin Marcos at team leader Chief Insp. Leo Laraga, patunayan na napatay si Espinosa sa lehitimong operasyon ng pulisya.,“As far as I’m concerned, and EJK at least sa pangyayari kay Mayor Espinosa mukhang nakapa-­evident. But of course we have to hear the side of the PNP, ang mismong involved doon,” diin ni ­Lacson.,Ayon sa chairman ng senate committee on public order and dangerous drugs, ipinatawag na niya sina Marcos at Laraga na dumalo sa hearing ngayong Huwebes. Kasama rin sa inimbitahan ng komite ang jail warden ng Baybay, Leyte subprovincial jail kung saan napatay si Espinosa.",,
"Balikatan, tuloy pa rin",,"Magkakontra ng pahayag sina Defense Secretary Delfin Lorenzana at Pangulong Rodrigo Duterte sa isyu ng joint military exercise sa pagitan ng tropa ng gobyerno at US.,Ito ay matapos na kumpirmahin kamakalawa ni Lorenzana na magpapatuloy ang Balikatan exercises.,Matatandaang nauna nang inanunsyo ni Pa­ngulong Duterte na huli na ang ginanap na military exercise sa pagitan ng Pilipinas at US noong Oktubre.,Bunsod nito, iginiit ni presidential spokesman Ernesto Abella sa ginanap na press briefing sa Malacañang kahapon na aalamin niya ang mga detalye hinggil sa pagpapatuloy ng Balikatan exercise.,“It’s a statement we’ll have to clarify with the Secretary. We’ll get back to you on that,” paliwanag ni Abella.",,
Pacman nakauwi na!,,"Pinasalamatan ni Sena­tor Manny Pacquiao ang mga senador, congressman, kaibigan partikular na ang mga opisyal ng pamahalaan dahil sa suportang ibi­nigay sa kanya.,Sinabi ni Pacquiao na hindi niya inaasahan na maraming nanood na Filipino kung paano niya talunin si Jessie Vargas sa 12-round welterweight championship na ginanap sa Thomas and Mack Center sa Las Vegas, Nevada.,Pinasalamatan din ni Pacquiao sina Senators Vicente Sotto at Cynthia Villar sa iginawad na Senate resolutions sa kanya para sa victorious fight laban kay Vargas.,Si Pacquiao ay dumating sa Ninoy Aquino International Airport dakong alas-4:16 ng madaling-araw kasama sina Philippine National Police (PNP) chief Director General Ronald dela Rosa at dating Ilocos Sur Gov. Chavit Singson.,Siya ay mainit na sinalubong ng mga airport workers at government officials na matiyagang naghintay sa kanyang pagdating sa NAIA Terminal 1.",,
"Gen. Bato, binabato",,"May nilabag bang batas o conflict of interest si Philippine National Police (PNP) chief Director General Ronald ‘Bato’ dela Rosa sa pagtanggap nito ng libreng plane ticket, hotel accommodation at ringside ticket sa laban ni Sen. Manny Pacquiao sa Las Vegas, Nevada?,Kung si Sen. Panfilo Lacson ang tatanungin na isang non-lawyer, wala siyang nakikitang masama sa pagpapalibre ni Dela Rosa kay Pacquiao dahil sa pareho naman silang government officials.,Kahit na iniimbestigahan ng Senate committee on justice and human rights si Dela Rosa hinggil sa isyu ng extrajudicial killings (EJK) sa war on drugs ng administrasyong Duterte, sinabi ni Lacson na wala pa rin siyang nakikitang kamalian dito.,“If it was the other way around, si Bato nanlibre kay Sen. Pacquiao, baka may issue pa,” ani Lacson.,“Kaya wala akong nakita. But that’s me, hindi ko alam, ano ang puwede itanong sa Civil Service Commission or tanong sa Ombudsman kung may involved na conflict of interest,” dagdag pa ng senador.,Ang hindi lang masakyan ng dating PNP chief noong Estrada administration, bakit kinailangan pang ituloy ni Dela Rosa ang pa­nonood sa laban ni Pacquiao noong Sabado ng gabi sa Las Vegas (Linggo sa Maynila) matapos na mapatay si Albuera, Leyte Mayor Rolando Espinosa noong Sabado ng madaling-araw.,“Natatandaan ko noong chief PNP ako nasa Atlanta (USA) ako dahil may gun show. Nagpaalam ako sa presidente (Estrada). Pero nagkaroon ng incident, nabaril ang pulis sa Commonwealth kasi counter-flow, may follow-up operation sa drugs, e mistaken identity. Agad-agad iniwan ko whatever activities we had at the time, bumalik ako rito,” pagbabalik-tanaw ni Lacson.",,
DUTERTE “NAKABANTAY” KAY LENI,,"Umaatikabong biro ang inabot ni Vice President Leni Robredo kay Pangulong Rodrigo Duterte.,Kapwa dumalo ang dalawang pinakamataas na lider ng bansa sa ikatlong taong paggunita sa pananalasa ng super bagyong Yolanda sa Tacloban City.,Pati ang lovelife ni VP Leni ay hindi nakalusot at pinuntirya rin ni Pangulong Digong.,“…sa bagay pupunta rin ako dito kasi nandito si Vice President eh. Kung siya—saan siya nagapunta, nagpasunod-sunod ako. Pero biyuda ka—annulled man ako sa, ‘yan ang totoo, annulled ako sa asawa ko. Pero may anak ako, basta masuportahan lang, okay lang ‘yun. Ma’am balita ko may boyfriend ka na? Oo, sabi diyan sa ano—huwag kang mahiyaan. Do not be offended pero ‘yung sabi nila hindi ‘yun totoo? Kaya kung totoo ‘yun ma’am, eh magpatay na congressman na ba ako. Para ma-biyuda uli…si ma’am Leni binibiro ko yan when argument starts I interject a joke to make it more..,” paghahayag ni Duterte sa ‘Yolanda’ Commemoration na ginanap sa Holy Cross Memorial Park Mass Grave, Brgy. Basper sa Tacloban City kahapon ng hapon.,Hindi rin nakatiis si Pangulong Digong nang banggitin nito na madalas niyang tinitingnan si VP Leni sa tuwing may pagpupulong ang gabinete.,“Nung una meeting arrangement magkatabi kami sabihin ko kaya ma’am kasi si ma’am Leni medyo shorter than usual damit nahalata ng protocol officer sige ako sa likod (Department of Finance Secretary) Sonny Dominguez layo mo lika dito tignan mo tuhod ni, nung nahalata nya sige na sya, sabi ko ma’am mag-shorts ka na lang kaya, ginawa…binaliktad niya nakahrap na dun wala nang view sa cabinet meeting du’n na sya sa harap ko malayo ang tingin…,” hirit ni Duterte.,Hindi naman ito minasama ni Robredo dahil alam umano nito na nagbibiro lang ang Pangulo. Aniya, sanay na siya sa mga biro ni Pa­ngulong Duterte matapos magsama ng mahigit a­pat na buwan sa gabinete.",,
VP Leni ayaw paapekto kay Bongbong,,"Ayaw paapekto si Vice President Leni Robredo sa pagpapakilala ni Pangulong Rodrigo Duterte kay dating Sen. Ferdinand ‘Bongbong’ Marcos sa China na ‘magiging bagong bise presidente kapag nanalo ito sa kanyang electoral protest.,Sa press briefing sa kanyang tanggapan kahapon sa Quezon City, sinabi Robredo na umaasa siyang mangingibabaw ang katotohanan sa election protest na isinampa ni Marcos laban sa kanya.,“Gaya ng sinabi ko kanina, palagi akong umaasa na yung tama ang magpe-prevail in the end,” ani Robredo at habang dinidinig ng Presidential Electoral Tribunal (PET) ang kaso ay gingawa lang umano nito ang kanyang trabaho bilang pangalawang pangulo at housing czar.,Ayaw umano nitong masira ang kanyang konsentrasyon sa kanyang trabaho kaya lahat umano ng kanyang enerhiya ay ibubuhos nito sa kanyang tungkulin bilang housing czar.,Gayunpaman, habang ginagawa umano nito ang kanyang trabaho, tiniyak nito sa kanyang mga supporters na hindi nito pinapabayaan ang kasong kinaharap nito sa PET.,Si Robredo ay lumamang ng mahigit 200,000 boto kay Marcos noong nakaraang vice presidential election subalit naghain ng election protest ang dating senador.,Subalit ayon kay Robredo, kahit walang basehan ang protesta ni Marcos ay hindi sila nagpapabaya sa kaso at umaasa ito na mananaig ang katotohan sa bandang huli.",,
JV suspendido na!,,"Simula ngayong Martes, hindi na papasok sa Senado si Sen. JV Ejercito upang mapagsilbihan ang ipinataw ng Sandiganba­yan na 90-day suspension sa senador.,“Tomorrow, I will voluntarily start serving this 90-day suspension. I will do so because I respect the rule of law. I believe in the fairness and probity of the Sandiganbayan as an institution,” wika ni Ejercito sa isang privilege speech sa Senado.,Ginawa ng anak ni dating Pangulong Joseph Estrada ang desisyon matapos ibasura ng Supreme Court (SC) ang mosyon ng senador laban sa suspension order.,Nanindigan naman si Ejercito na ang pagsunod niya sa suspension order ng Sandiganbayan ay hindi nangangahulugan na tinatanggap din niya na nagkaroon ng anomalya sa pagbili ng 2.1 milyong armas ng San Juan Police noong siya ay alkalde pa ng lungsod.,Ang desisyon ni Ejercito ay tinanggap naman ng mga senador, pero nanindigan si Senate Majority Leader Vicente “Tito” Sotto III na maaari namang hindi sundin ng senador ang suspension order.,“Sa House (of Representatives) hindi nila sinusunod ang suspension order,” katuwiran ni Sotto.,Hinaharap ng senador ang graft case kaugnay ng binigay na pahintulot nito sa pagbili ng armas ng San Juan Police gamit ang calamity fund.",,
PAMILYA ESPINOSA MAGDEDEMANDA,,"Plano ng pamilya ng nasawing si Albuera Mayor­ Rolando Espinosa na sampahan ng kaso ang mga pulis na sangkot sa pagpatay sa alkalde.,Magugunitang napatay si Espinosa noong Sabado ng madaling-araw matapos umanong manlaban sa mga elemento ng Criminal Investigation and Detection Group (CIDG) habang nagsisilbi ng search warrant.,Kamakalawa idinaos ang unang gabi ng burol ni Espinosa Sr. sa kanyang bahay sa Barangay Tinago, Albuera, Leyte.,Sa unang araw, tanging ang mga kamag-anak at kapitbahay ng alkalde ang dumalo. Tumanggi ang pamilya na magpaunlak ng panayam sa media.,Nauna nang ipinaha­yag ng abogado ng pamil­ya na si Lanie Villarino na umano’y overkill ang nangyari matapos na ilabas ang autopsy report sa bangkay ng alkalde.,Nangangamba na ngayon para sa kani-kanilang seguridad ang labing-apat pang testigo na hawak ng Albuera Police na pawang may kina­laman sa illegal drug trade sa Eastern Visayas.,Ayon kay Chief Insp. Jovie Espenido, hepe ng Albuera Police, sa 15 testigo na kanilang hawak at nakuhanan ng salaysay, 14 na lamang ang natitira matapos mapatay si Ma­yor Rolando Espinosa Sr.,Mayroon nang itina­laga ang National Bureau of Investigation (NBI) na magsasagawa ng hiwalay ng imbestigasyon kaugnay ng pagkamatay ni Albuera Mayor Rolando ­Espinosa.,Ayon kay NBI spokesman Ferdinand Lavin, si Gerry Abierra na acting Regional Director ng NBI sa Eastern Visayas, ang mangunguna sa na­sabing pagsisiyasat.,Kung ang pagbabasehan ang dokumentong nakarating sa Department of Justice (DOJ), aabot sa mahigit 50 indibiduwal ang kasama sa mga pina­ngalanan ni Mayor­ Espinosa sa kanyang ­judicial ­affidavit.,Ito ang sinabi ng DOJ kung saan kabilang sa mga pangalang nakasaad ay ang isang Governor Petilla at Vice Governor Loreto.,Kasama sa pinangalanan sina dating DOJ secretary at ngayon ay Senador Leila De Lima, Gen. Dolina, Gen. Loot, Gen. Espina, Senior Supt. Macanas, Senior Insp. Magamay, SPO1 Blanco, Chief Insp. Camacho, Supt. Masauding CIDG, Supt. Jambiran, Supt. Elmer Cinco, Fiscal Onate, Chief Insp. Abordo, PO3 Arafol, SPO1 Torrefiel CIDG, Senior Insp. Javines, Chief Insp. Landia, L. Gavales, Wennie Codilla, Senior Insp. Cartala T.,Senior Insp. Rio Tan, Mat Torres, BJMP-Fernandez, BJMP-Nunez, Sixto Dela Victoria, Senior Insp. Pardinas, Vice Mayor Baybay, Mike Carry, Capt. Albor Army, Brgy. Capt. Marjun Magno, Mayor Monching Tan, Capt. Norman Sta. Iglesia, Capt. Andres Cruz, Capt. Alberto Sumaliag, Capt. Eleonor Bacusmo, Capt. Delia Batistis, Atty. Bato, Atty. Ungab, Ching Veloso, Chief Insp. Diaz, Tony Santiago, Paul Tan, Jojo Doyon, John Pilapil (media), Kag. Janet Pulido, Linao (media), Yudz (media) at Lalaine Jimenia (media).",,
BERDUGO!,,"Berdugo!,Ito ang isa sa matatapang na binita­wang salita ni Senador Leila de Lima patungkol kay Pangulong Rodrigo Duterte kasabay ng pagsasampa nito ng kaso laban sa Presidente.,Kahapon ay ipinaramdam na ng senadora ang kanyang pagbuwelta kay Pangulong Duterte sa mga ginawang panggigipit, paninira at panghihiya sa kanya nitong mga nagdaang araw.,Ito’y matapos na isampa ng senadora sa Korte Suprema ang petition for writ of habeas data na una niyang sinabi na kanyang isasampa laban sa Pangulo na maituturing na test case sa doctrine of presidential immunity from suit.,“He (President) started doing to me slowly what was done to victims of extrajudicial killings, he was killing me. Not even figuratively, but literally. He even admitted it: he wanted to drive me to suicide. He had imposed his own brand of death penalty by bullying through the misuse, abuse and exploitation of the power of the office of the President with the complicity of certain members of Congress and professional trolls and bullies. And he himself was executing it. Berdugo!”,Ang writ of habeas data ay remedyo ng isang tao kung saan ang kanyang karapatan to privacy in life, liberty or security ay nilabag.,Una nang iginiit ng senadora na may mga pagkakataon na hindi maaring i-invoke ang presidential immunity for suit.,Sa kanyang 26-pahinang petition for habeas data, tinukoy ng senadora ang mga pagkakataon na siya’y pinahiya, siniraan at binato ng mga personal na bagay ng Pangulo na maituturing nang “outside the realm of legitimate public concern”. Partikular na umano rito ang banat ukol sa kanyang pakikipagrelasyon sa da­ting driver na si Ronnie Dayan.,“Nakasaad po sa petition namin ‘yung ilan-ilan na okasyon na nagmumura at kung anu-ano po ‘yung sinasabi niya tungkol sa aking pagkababae na wala hong kinalaman sa kanyang posisyon bilang Pangulo,” ayon pa kay De Lima.,Ang naturang aksyon at atake umano ng Pa­ngulo ay “constitute unlawful, unofficial conduct that have nothing to do with the President’s duties and responsibilities”.,Nakasaad pa sa petition, “The verbal attacks on petitioner’s womanhood and threats on her person are not covered by presidential immunity from suit because they are not the official acts of a President…They constitute unlawful, unofficial conduct that have nothing to do with the President’s duties and responsibilities.”,Bukod sa petition, nagsumite rin sa Korte Suprema ang senadora ng compact disc na naglalaman ng video at audio recordings ng mga personal na paninira at pang-aatake nito laban sa senadora.,Dagdag pa ng senadora, isa pa lamang ito sa mga serye ng kasong kanyang isasampa laban sa Pangulo.,“I’m sick and tired of being a victim who’s always on the defensive,” sambit pa nito.",,
"Arraignment ni Mark Anthony Fernandez, naudlot",,"Naudlot mula ang itinakdang arraignment sa aktor na si Mark Anthony Fernandez sa Pampanga Regional Trial Court (RTC) para sa kasong pag­labag sa Comprehensive Dangerous Drugs Act.,Kahapon sana ang itinakdang petsa ng pagbasa ng sakdal ni Judge Meredith Malig, ng Pampanga RTC Branch 58 pero muli nitong iniurong sa Disyembre 13 dahil sa kabiguang pagsumite ng pulisya sa korte ng reinvestigation report sa pagkakadakip kay Fernandez.,Ayon sa abogado ni Fernandez na si Sylvia Florez, hiniling ng piskalya na iurong ang arraignment.,Matatandaang inaresto si Fernandez noong Oktubre 3 matapos mahulihan ng isang kilong marijuana at nga­yon ay nakapiit sa Pampanga Provincial Jail.",,
Hillary nabunutan ng tinik,,"Nakahinga na ng maluwag at nabunutan ng tinik ang kampo ni Democratic standard bearer Hillary Clinton sa muling pag-absuwelto sa kaniya ng Federal Bureau of Investigation (FBI) sa kasong kriminal kaugnay sa kontrobersyal na mga e-mail.,Ayon sa ulat, sinabi ng communications director ni Clinton na si Jennifer Palmieri, noon pa man ay kampante silang walang bago sa pangalawang imbestigasyon ng FBI.,Gayunpaman, aminado ang ilang miyembro ng partido na nagdulot na ng pinsala ang kontrobersiya sa kampanya ni Clinton.,Base sa internal polling ng partido, ilang independent at Republican voters ang umatras ng suporta kay Clinton, matapos ianunsyo ng FBI noong nakaraang linggo na panibagong imbestigasyon ang ginagawa laban sa dating Secretary of State.,Ngunit kahapon ay inanunsyo ng FBI na batay sa isinagawang review sa e-mails ni Clinton, walang nakitang bago at ang iba ay pareho lang sa mga e-mails na dati na nilang siniyasat.",,
"German dinukot ng Sayyaf, kasamahan pinatay",," — Muling umatake ang Abu Sayyaf sa karagatan ng Sabah sa Malaysia at dinukot ang isang German yachter at pinatay pa matapos na gahasain ang babaeng kasama nito.,Nakilala ang pinaslang na dayuhan na si Sabina Wetch, nasa edad 50, habang ang dinukot ay kinila­lang si Juegen Kantner, 70.,Natagpuan kamakalawa ang kanilang yate na palutang-lutang sa karagatan ‘di-kalayuan sa bayan ng Pangutaran sa Sulu sa magulong Autono­mous Region in Muslim Mindanao. Dinala naman kahapon sa Port of Bongao sa Tawi-Tawi ang naturang barko, ayon kay Army Major Filemon Tan, spokesman ng Western Mindanao Command.,Sinabi ni Tan na nakahubad ang babae at puno ng sugat sa katawan at posibleng ginahasa ng Abu Sayyaf. Nakita rin sa yate ang isang shotgun. “The cadaver sustained gunshot wounds and was discovered inside the yacht bearing a German flag with markings Rock All. A shotgun was also recovered besides the body. The body found was naked and had several contusions to the face and was possibly raped,” ani Tan.,Idinagdag pa ni Tan na tumawag sa isang media outlet si Abu Sayyaf­ sub-leader, Muamar­ Askali,­ alyas ‘Aboo Rami’,­ upang sabihin na bihag­ nila si Kantner. Hindi­ naman sinabi ni Askali­ kung magkanong ransom­ ang hinihingi ng Abu Sayyaf kapalit ng bihag.",,
"Kapwa babae sa Kamara, walang suporta",,"Hindi rin nakakuha ng suporta si Sen. Leila de Lima sa kanyang mga kapwa babae sa Mababang Kapulungan ng Kongreso ukol sa kanyang isinampang kaso laban kay Pangulong Rodrigo Duterte sa Korte Suprema.,Sa press briefing kahapon sa Kamara, sinabi ni House deputy speaker Gwen Garcia ng Cebu na hindi dapat ituring na gender issue ang pagtakbo ni De Lima sa Korte Suprema para patigilin si Duterte sa paninira sa kanya.,“It should not be made a gender sensitive issue,” ani Garcia, bagama’t kinikilala nito ang karapatan ni De Lima na tumakbo sa korte dahil tulad ng lahat ay mayroon itong constitutional rights.,Gayunpaman, naniniwala si Garcia na walang patutunguhan ang kasong isinampa ni De Lima laban kay Duterte dahil tanging ang impeachment court ang puwedeng kumastigo sa nakaupong Pangulo.,Iginagalang naman ng Department of Justice (DOJ) ang pagsasampa ng kaso ni De Lima.,Sinabi ni DOJ Usec. Erickson Balmes, karapatan ng bawat Filipino ang pagsasampa ng kaso at batid nito na tama ang paniniwala nito.,“DOJ respects the right of Senator De Lima to file cases she believes should be filed. Karapatan po ‘yan ng bawat Filipino,” sabi ni Balmes.,Una nang sinabi ni DOJ Secretary Vitaliano Aguirre na ang plano ni De Lima na magsampa ng kaso laban kay Duterte ay hindi magtatagumpay.,“Nothing will happen on that,” sabi ni Aguirre.",,
SC petition diversionary tactic — Palasyo,,"Taktika lamang umano para makapag-ingay sa media at maibaling ang atensyon sa iba.,Ito ang reaksyon ni presidential spokesperson Ernesto Abella kaugnay sa ginawang paghahain ng writ of habeas data sa Supreme Court (SC) ni Senadora Leila de Lima laban kay Pangulong Rodrigo Duterte.,Mistulang “diversionary tactic” lamang din aniya ito para mailihis ng senadora ang usapin sa pagkakaugnay nito sa kalakaran ng ilegal na droga sa Bilibid.,“Senator Leila de Lima is apparently playing the gender card as a shield against mounting evidence of her ties with high-profile drug lords and the proliferation of drug trade in the Bilibid. By portraying herself as a victim she seeks to distance herself from the intimate relationships which were also intertwined with drug trafficking while she was DOJ secretary,” komento ni Abella. Ayon pa kay Abella, ang paghahain ng petisyon sa Korte Suprema ay diskarte ni De Lima para mapagtakpan ang mga ibinibintang laban dito.,“Senator De Lima’s filing of a petition before the Supreme Court is calculated to generate media noise to drown out the accusations against her,” reaksyon pa ni Abella.",,
"Pacquiao, 1st time absent sa Senado",,"Sa kauna-unahang pagkakataon, hindi nakapasok sa sesyon ng Senado si boxing icon at Sen. Manny Pacquiao matapos ang laban nito kay Jessie Vargas sa Las Vegas, Nevada nitong Sabado ng gabi (Linggo sa Maynila).,Simula sa unang araw ng sesyon ng Senado noong Hulyo, kahapon lang nabakante ang upuan ni Pacquiao.,Binasag din ng Pambansang Kamao ang kanyang pangako na hindi makakasagabal sa muling pagsabak niya sa boksing ang trabaho niya sa Senado.,Absent din kahapon si Sen. Joel Villanueva, ang natatanging senador na nanood ng laban ni Pacquiao sa Thomas and Mack Center.,Kabilang ang dalawa sa pitong senador na hindi pumasok sa pagbabalik ng sesyon ng Senado matapos ang dalawang linggong bakasyon dahil sa Halloween.",,
"Death penalty, E-power, ChaCha, budget nakapila sa balik-trabaho ng Kongreso",,"Ibubuhos umano ng Mababang Kapulungan ng Kongreso ang kanilang atensyon sa pagbabalik trabaho ngayong araw ang pagpapatibay sa mga priority bills tulad ng pagbabalik ng parusang kamatayan sa bansa.,Ito ang nabatid kay House deputy speaker Raneo Abu, ukol sa magiging agenda ng Kamara mula ngayong araw na ito hanggang ikalawang linggo ng Disyembre bago ang kanilang Christmas break.,“We have to raise the level of fear, especially among criminals. Death penalty for heinous crimes should be restored because it shows that the criminal justice system has been failing,” ani Abu.,Maliban dito, inaasa­hang pagtitibayin din umano ang panukalang bigyan ng emergency power si Pangulong Rodrigo Duterte para maresolba ang problema ng trapiko, hindi lamang sa Metro Manila kundi sa Metro Cebu at Davao City.,“We will be persistent in working very hard for the interests of the common people. The President needs necessary legislation for him to effect meaningful and genuine change as he promised such as addressing traffic through Traffic Crisis Act and working on federalism to address inequalities,” ayon pa sa House leader.,Nasa top priority din umano ng Kamara ang Charter Change (ChaCha) dahil isa ito sa mga ipinangako ni Duterte noong panahon ng kampanya para mapalitan ang sistema ng gobyerno mula sa kasalukuyang presidential tungo sa Federal system.",,
"Unang linggo ng Bar exam, mapayapa",,"Walang naitalang anumang aberya at naging tahimik sa pangkalahatan ang unang linggo ng pagdaraos ng 2016 Bar Exa­minations sa University of Santo Tomas (UST) sa Sampaloc, Maynila, kasunod na rin nang mahigpit na seguridad na ipinatupad ng pamunuan ng Manila Police District (MPD).,Nagpakalat si MPD Director PS/Supt. Joel Coronel ng mga pulis na magpapatrulya sa mga kalsada sa paligid ng UST, tulad ng Espana Boulevard, Lacson Avenue, Dapitan at Noval Streets.,Tumulong rin naman sa pagbabantay ang mga K-9 units, National Bureau of Investigation (NBI), at Philippine Coast Guard (PCG), na 6:30 pa lamang ng umaga ay naka-assemble na sa paligid ng unibersidad.,Mahigpit ding pinairal ang liquor ban simula kamakalawa ng hatinggabi hanggang ngayong hatinggabi.",,
"PACQUIAO, KAMPEON ULIT!",,"Nagtala ng unanimous decision win si Manny Pacquiao laban kay Jessie Vargas upang muling tanghaling kampeon.,Inagaw ni Pacquiao ang World Boxing Organization (WBO) welterweight crown sa sagupaang ginanap sa Thomas and Mack Center, Las Vegas, Nevada kahapon.,Ang scores: 114-113, 118-109, at 118-109.,Kaugnay nito, nagpasa­lamat ang Malacañang sa hindi matatawarang suportang ipinagkaloob ng mga Pilipino kina boxing icon at Sen. Manny Pacquiao at ‘The Filipino Flash’ Nonito Donaire kahit na magkaiba ang naging kapalaran nila sa pagsabak sa title bout.,“Once again, Manny’s triumph united and brought joy to our people and our nation,” reaksyon ni Presidential Communications Office (PCO) Sec. Martin Andanar.,“The discipline, the determination, and the hard work of our People’s Champ are truly what make him a National Treasure in Global Sports,” papuri pa ng kalihim.,Natalo sa undercard ng laban si Donaire via unanimous decision kay Jessie Magdaleno at ang WBO junior featherweight crown.,Binugbog ng papuri mula sa kanyang mga kasamahan sa Senado si Pambansang Kamao at Sen. Manny Pacquiao matapos gapiin si Jessie Vargas tungo sa pagsungkit ng WBO welterweight crown sa kanilang laban sa Las Vegas, Nevada.,Nanguna sa pagbati si Senate President Aquilino ‘Koko’ Pimentel III sa ipinost ng mensahe sa official Facebook account.,“On behalf of the Philippine Senate, the PDP-Laban, and the Filipino people, I congratulate Senator Manny Pacquiao for another successful match!,” diin ni Pimentel.,Itinuturing naman ni Sen. Juan Edgardo Angara na ang panalo ni Pacquiao ay panalo rin ng samba­yanang Pilipino.,“His latest victory over the much younger champion Jessie Vargas is indeed a victory for the Filipino people which we should all cherish and celebrate,” ani Angara sa ipinalabas na statement.,Sinabi naman ni Sen. Nancy Binay na pinatunayan lang ni Pacquiao na kahit matanda na siya at galing sa retirement ay kaya pa niyang talunin ang isang kampeon at mas batang si Vargas.,Sa Twitter naman nagpadala ng mensahe sina Sens. Gregorio Honasan, Risa Hontiveros at JV Ejercito sa pagkapanalo ni Pacquiao.,Nagbunyi din ang mga dating kasamahan ni Pacquiao sa Mababang Kapulungan ng Kongreso matapos manalo kontra sa mas batang si Jessie Vargas.,Sa magkakahiwalay na panayam, pinapurihan ng mga mambabatas si Pacquiao sa panibagong karangalan na ibinigay nito sa sambayanang Filipino kasabay ng kahilingan na isunod si Floyd Mayweather Jr., kay Vargas.,“Congrats to Sen. Manny. Mayweather should be next,” ani Quezon City Rep. Winston Castelo tumututok aniya sa laban ni Pacquiao kahapon ng tanghali.,Naniniwala naman si Akbayan party-list Rep. Tom Villarin na ang panalong ito ni Pacquiao ay tune up para sa kanilang laban ni Mayweather sa susunod na taon.,Ikinagalak naman ni Bayan Muna party-list Rep. Carlos Zarate ang muling pagkampeon ni Pacquio matapos ang anim na buwang pamamahinga sa boxing.,“Mabuhay ang pagbabalik ng Pambansang Kamao Sen. Manny proven once again the he is still the Pacman in the ring. Our senator-Gladiator is truly a national gem that shines constinously–given priceless pride to our country and people,” ani Zarate.,“Congratulation to Sen. Manny Pacquiao for a well deserved unanimous victory over Vargas. You achieved another record for the Philippines,” ayon naman kay Magdalo party-list Rep. Gary Alejano.,“Congrats kay Sen. Manny. Ang kanyang pa­nalo ay nagbigay ng pride sa mga Pilipino lalong-lalo na sa aming mga taga-Mindanao,” ayon naman kay Surigao del Sur Rep. Robert Ace Barbers.,“Age is no issue for Manny. Para siyang mama­haling alak habang tumatanda lalong guma­galing. Pinakita nya rin na kaya niyang pagsabayin ang training at official na trabaho,” komento naman ni Marikina Rep. Miro Quimbo.,Ganito rin ang paha­yag ni CIBAC party-list Rep. Sherwin Tugna dahil tinupad ni Pacquiao ang kanyang pangako na hindi maaapektuhan ang kanyang trabaho bilang Senador sa kanyang pagboboksing.,Para naman kay Antipolo City Rep. Romeo Acop, timing ang panalo ni Pacquiao dahil muli nitong pinag-isa ang sambayanang Filipino sa gitna ng mga isyung bumabalot ngayon sa bansa.",,
Kagawad na tulak nalambat,,"Hindi na nakapalag ang isang incumbent barangay kagawad na tulak ng iligal na droga matapos itong posasan ng pulisya sa isinagawang buy-bust operation laban sa kanya kamakalawa ng gabi sa Sipocot, Camarines Sur.,Kinilala ang nadakip na suspek na si Romeo Alcala, 44, incumbent kagawad sa Barangay Tible ng nabatid na bayan.,Ayon kay Chief Insp. Jerome Lazado Regachuelo, hepe ng Sipocot Municipal Police Station (MPS), kamakalawa ng gabi ay nagsagawa sila ng buy-bust operation laban sa suspek sa Brgy. Tible matapos ang ilang linggong surveillance operation hinggil sa umano’y pagtutulak ng shabu ng kagawad.,Isang police poseur buyer ang bumili ng halagang P500 shabu sa suspek at ng magkapalitan na ng droga at pera ay saka na inaresto ang kagawad na hindi na nakapalag pa.,Nakuha sa pag-iingat nito ang P500 marked money, ilang sachet ng shabu at cellphone na gi­namit niyang transaksyon sa poseur buyer.",,
ESPINOSA IPINAPATAY?,,"Sadyang iniligpit si Espinosa!,Ito ang paniniwala ng ilang mambabatas sa kaduda-dudang sirkums­tansya sa pagkamatay ni Albuera, Leyte Mayor Rolando Espinosa Sr. sa loob ng kanyang selda sa Baybay, Leyte noong Sabado ng madaling-araw.,Ito ang ibinatong tanong ni Liberal Party Congressman Teddy Brawner Baguilat sa Philip­pine National Police (PNP) partikular na sa Criminal Investigation Detection Group (CIDG) sa Region 8 matapos mapatay ng kanilang mga tauhan si Espinosa sa loob ng kanyang kulungan.,Maraming iregularidad na nakikita umano ang mambabatas sa ope­rasyong ito ng CIDG dahil nag-serve ng warrant ang kanilang mga tauhan sa loob mismong ng nakakulong na suspek at madaling-araw pa.,Agad namang sinuportahan ni House committee on dangerous drugs chairman Robert Ace Barbers ang ihahaing resolusyon ni Baguilat dahil maging siya ay hindi makapaniwala sa kuwento ng mga pulis na nagsilbi ng warrant.,“Unang-una, nakaka­gulat ito. Bakit nangyari itong ganyang barilan sa loob. Kung pakikinggan natin ‘yong testimonya nong…o ‘yong report na sabi ay nagkaroon daw ng exchange of gunfire dahil mayroong armas ito eh siguro dapat talagang dito ang tho­rough investigation ika nga. Imbestigahan tala­gang mabuti,” ani Barbers.,Ngayon pa lamang ay naniniwala ang kongresista na sadyang iniligpit si Espinosa dahil maging ito ay hindi makapaniwala na kayang pumasok ang mga pulis sa teritoryo ng Bureau of Jail Management and Penology (BJMP) nang ganun-ganun na lamang na siyang paniniwala ni Senador Risa Hontiveros.,Samantala, hiniling ni Buhay partylist Rep. Lito Atienza na pumasok na ang United Nations Human Rights Council Rappateur sa kaso ni Espinosa dahil hindi ang Kongreso at PNP ang dapat na mag-imbestiga kundi isang independent body para patas ang gagawing imbestigasyon.,Ikinalungkot ng Mala­cañang ang pagkamatay ni Albuera, Leyte Mayor Rolando Espinosa dahil itinuturing na itong ‘asset’ ng gobyerno sa war on drugs.,Ayon kay Presidential Communications Office (PCO) Secretary Martin Andanar, kailangan nila si Espinosa upang maituro nito at ng kanyang anak na si Kerwin ang iba pang drug lord sa bansa at ang mga posibleng kasabwat na opisyal sa PNP.,Aniya, ipinarating na kay Pangulong Rodrigo Duterte ang report sa pagkamatay ni Espinosa bagamat wala pa siyang feedback kung ano ang naging reaksyon nito.,Pero ang alter ego ng Pangulo na sina Justice Secretary Vitaliano Aguir­re at PNP chief Director General Ronald dela Rosa, parehong nag-utos na ng malalimang imbestigasyon sa pagkamatay ni Espinosa.,Kaugnay nito, tinanggihan ni Sen. Richard Gordon ang panawagan ng ilang senador na buksan muli ang imbestigasyon sa extrajudicial killings sa war on drugs.",,
Pusher sa BADAC list bulagta,,"Isa na namang drug pusher na kabilang sa listahan ng Barangay Anti-Drug Abuse Council (BADAC) ang napatay habang nadakip ang kanyang kasamang babae makaraang manlaban ang tulak nang makahalatang parak ang kanyang katransaksyon sa droga sa Barangay Bitu­ngol, Norzagaray, Bulacan kamakalawa.,Kinilala ni P/Supt.Rizalino Andaya, Norzagaray police chief, ang napatay na suspek na si Efipanio Cruz, may-asawa at kabilang sa BADAC watchlist ng Brgy. Bitu­ngol ng nasabing bayan na namatay sa pook ng insidente bunga ng tama ng bala sa katawan habang nadakip ang kanyang kasamang nakilalang si Rosemarie Perez, kapwa residente sa nasabing lugar.",,
Preso inalayan ng misa ni Pope Francis,,"Nag-alay ng espesyal na misa si Pope Francis sa may 1,000 prisoners at nagbigay ng pag-asa sa mga ito na magbabago ng buhay.,Ayon sa ulat ng Agence-France Presse (AFP), dinaluhan ng mga preso at mga prison staff at volunteers na aabot sa 3,000 ang espesyal na misa sa Vatican na personal na dinaluhan ng Santo Papa.,Sinasabing ito ang kauna-unahang pagkakataon na maraming preso ang tinanggap ni Pope Francis sa Va­tican bagama’t regular na nakikipag-ugnayan ito sa mga preso sa Italy at sa ibang bansa.,Ang mga preso ay nanggaling sa Italy at Spain gayundin sa Britain, Mexico, at South Africa.,Sa kanyang pahayag, sinabi ni Pope Francis na hindi dapat mawalan ng pag-asa ang mga preso dahil sa may-awa ang Panginoon.",,
Kapitana na Sayyaf dinakma,,"ZAMBOANGA CITY — Hawak nga­yon ng pulisya ang isang barangay chairwoman na sinasabing miyembro ng Abu Sayyaf matapos itong madakip sa lalawigan ng Sulu sa magulong Muslim autonomous region sa Mindanao.,Kinumpirma rin ito ng militar at nakilala ang nadakip na opisyal na si Fauzi Abdulla, ng Brgy. Niyog Sangahan sa bayan ng Talipao. Nadakip ito sa isang joint operation ng pulisya at militar kamakalawa sa bayan ng Indanan at kasalukuyang iniimbestigahan.,Si Abdulla umano ang nagtatago sa mga rebelde sa kanyang barangay at nagbibigay din ng mga intelligence information at pagkain sa Abu Sayyaf. Kabilang din si Abdulla sa mga nagde-desisyon kaugnay sa mga operasyon ng rebeldeng grupo, ayon kay Army Brig. Gen. Arnel Dela Vega, commander ng anti-terror Joint Task Force Sulu.,Sabit din si Abdulla sa 2015 kidnappings at pagpatay kina Canadian hostages John Ridsdel at Robert Hall na dinukot sa Samal Island sa Davao region at dinala sa Sulu.,Bihag pa rin ng Abu Sayyaf ang isang dosenang Malaysian at Indonesian sailors na dinukot sa Sabah, Malaysia. Naunang ipinag-utos ni Presidente Duterte sa militar na pulbusin na ang Abu Sayyaf.",,
LUMABAN SA KULUNGAN!,,"Napatay kahapon ng madaling-araw sa loob ng kanyang selda si Albuera, Leyte Mayor Rolando Espinosa matapos umanong manlaban sa mga operatiba ng Criminal Investigation and Detection Group (CIDG) ng PNP Region 8 na magsisilbi sa kanya ng search warrant sa paratang na mayroon siyang baril at ng arrest warrant sa isa pang kapwa preso.,Ayon sa ulat ng CIDG-PNP Region 8, tinungo umano ng isang team sa pangu­nguna ni Chief Insp. Leo Laraga, ang naturang provincial jail dakong alas-kuwatro ng madaling-araw para isilbi ang arrest warrant at search warrant laban sa inmate na si Raul Yap at isa pang search warrant laban naman kay Mayor Espinosa. Parehong nakapiit ang dalawa.,Inisyu ni Basey, Samar RTC Branch 30 Presiding Judge Tarcelo Sabarre Jr. ang naturang mga warrants laban sa dalawang preso.,Sa search warrant ni Mayor Espinosa ay nakalagay ang paglabag nito sa Republic Act 101591 o illegal possession of firearms habang sa search warrant ni Yap ay paglabag sa Republic Act 9165 o Comprehensive Dangerous Drugs Act of 2002.,Laking gulat na lang umano ng grupo ni Laraga nang paglapit umano nila sa selda kung saan naroon sina Mayor Espinosa at Yap ay bigla na lang silang pinaputukan kung kaya’t mabilis na gumanti ng putok ang mga ope­ratiba na naging sanhi ng pagkasawi ng dalawang preso.,“Ang masasabi ko lang po diyan Ma’am ay una silang nagpaputok laban sa raiding team natin,” ani Laraga sa isang panayam.,Ganito rin ang sinabi ni Supt. Melvin Marcos ng CIDG Region 8, “Silang dalawa ang nagpaputok sa operatiba natin at napilitan po ‘yung mga operatiba natin na gumanti at ito po ‘yung nagresulta na ikinamatay ng mga suspek.”,Nilinaw ni Marcos na nag-ugat ang pagsisilbi ng warrant of arrest kay Yap, kahit nakakulong na ito, matapos makatanggap ng impormasyon na ang inmate na si Yap ay patuloy umanong nagtutulak ng illegal drugs sa loob mismo ng provincial jail.,Bukod dito ay may nakuha rin umanong impormasyon na nagtatago ng baril si Mayor Espinosa kung kaya’t matapos umanong makakuha ng search warrant ay saka ito tinangkang isilbi na nauwi umano sa ‘engkwentro’.,Matatandaang noong Agosto 2, 2016 ay kusang-loob na sumuko kay PNP chief Director General Ronald ‘Bato’ dela Rosa, matapos pa­ngalanan mismo ni Pa­ngulong Rodrigo Duterte na sangkot umano ito sa illegal drug trade kabilang ang anak nitong si Kerwin Espinosa na umano’y top drug lord sa Eastern Visayas.,Sa kanyang pagsuko ay itinanggi nito na sangkot siya sa illegal drug trade at sa halip ay itinuro mismo ni Mayor Espinosa ang kanyang anak na si Kerwin na matagal nang wanted ng PNP hanggang sa maging pugante sa kamay ng batas.,Iniulat na naaresto si Kerwin ng mga awtoridad sa Abu Dhabi sa United Arab Emirates (UAE) nitong buwan ng Oktubre at ngayon ay kasalukuyang nasa kustodiya ng Interpol.,Oktubre 4, 2016 nang arestuhin naman si Mayor Espinosa sa mga kasong may kinalaman sa illegal drugs at illegal possession of firearms kaya siya nasadlak sa Baybay City sub-provincial jail.,Subalit pagkaraan ng dalawang araw ay nagpadala ito sa isang hindi pinangalanang ospital matapos magdaing ng pananakit ng dibdib at hypertension.,Dahil dito ay magsasagawa naman ng imbestigasyon ang PNP Region 8 kaugnay sa nasabing insidente matapos lumitaw na wala umanong naging coordination ang CIDG 8 sa kanilang tanggapan hinggil sa nasabing pagsisilbi ng search warrant.,Ito ang sinabi ni PNP Region 8 Director Chief Supt. Elmer Beltejar.,“It was a warrant application. It was purely CIDG. Walang coordination with PNP Region 8,” pahayag ng opisyal.,“By the way I have ordered the Regional Internal Affairs Service Region 8 to conduct investigation kung nasunod ‘yung police operational procedure sa nangyaring operation,” paniniyak nito.",,
ABOGADO NAGPAKAMATAY,,"Nasawi ang isang 40-anyos na abogado nang magbaril sa sentido matapos na maburyong sa iniindang sakit sa ‘kidney’ at ‘enlargement of prostate’, kamakalawa ng hapon sa San Rafael, San Miguel, Maynila.,Kinilala ni PO1 Lester Evangelista, imbestigador ng Manila Police District-homicide section, ang biktimang si Atty. Augustus Cesar Comin Binag, residente ng Room 205 La Casarita Condominium Corporation, na matatagpuan sa 333 San Rafael Street, San Miguel.,Nabatid na ang biktima ay natagpuang patay ni Carmencito Padayhag Magsalang, 58, officer-in-charge ng Security ng La Casarita Condominium, at residente ng Block 9, Lot 10, Phase III, Pabahay 2000, Brgy. Muzon, San Jose Del Monte City, Bulacan.,Naganap umano ang pagpapakamatay ng biktima dakong alas-5:10 ng hapon sa Level 2, ng La Casarita Condominium Corporation.,Kasalukuyan umanong nagsasagawa ng roving patrol sa back gate ng parking sa unang palapag ng gusali si Magsalang, nang makarinig siya ng putok ng baril kaya’t kaagad niyang hinanap ang pinagmulan nito.,Natagpuan ang biktima sa level two ng gusali na may dugong lumalabas mula sa ulo, at nasa tabi ang isang .25 kalibre ng baril, na pinaniniwalaang ginamit nito sa pagpapakamatay.,Kaagad naman nitong inimpormahan ang asawa ng biktima na si Atty. Melody Binag, 38, hinggil sa insidente, gayundin ang mga awtoridad ng MPD-Station 8 (Sta. Mesa).,Hindi na pinaimbestigahan sa pulisya ng misis ng biktima ang insidente sa paniniwalang walang naganap na foul play sa pagkamatay ng kanyang mister.,Sinabi ng abogada, posibleng hindi na nakayanan ng asawa ang dinaramdam nitong sakit sa bato at paglaki ng kanyang prostate kung kaya’t mas minabuti na nitong wakasan na lamang ang kanyang sariling buhay.",,
Kapitan ng barangay tinodas,,"ARINGAY, La Union — Bumulagta ang isang barangay kapitan matapos pagbabarilin ng mga hindi pa nakikilalang salarin na nakasakay sa isang motorsiklo sa Poblacion ng bayang ito kamakalawa ng gabi.,Kinilala ng Aringay Police ang biktima na si Edwin Bosto, 47-anyos, may asawa, residente at namumuno sa Brgy. San Simon West dito.,Sa inisyal na imbestigasyon ng mga awtoridad, naglalakad umano ang biktima patungo sa barangay patrol nang big­lang sumulpot ang mga suspek na lulan ng isang motorsiklo na walang plaka at pinagbabaril ang barangay official bago tumakas.,Naisugod pa ang biktima sa pinakamalapit na pagamutan dito ngunit idineklarang dead on arrival ng mga doktor.,Hindi pa maliwanag ang motibo sa krimen ngunit napag-alamang identified na high value target ang nasabing barangay kapitan.",,
Rally ni Trump nabulabog,,"Nabulabog ang isinagawang campaign rally ni Republican Presidential candidate na si Donald Trump makaraang sapilitan itong ilikas dahil sa banta sa seguridad nito sa Reno, Nevada.,Ayon sa ulat, kinaladkad pababa ng stage ng mga US Secret Service agents si Trump habang nasa gitna ng rally nito.,Sinasabing isang lalaki na nasa harap ng crowd ang pinalibutan ng Secret Service agents at kinapkapan bagong kinaladkad palabas ng venue habang nasa likod ang kamay.,Ayon sa Secret Service, sumigaw ng “gun” ang hindi pa natukoy na suspek.,Ngunit wala naman umanong nakuhang baril sa suspek.,Ngunit the show must go on para kay Trump na bumalik pa rin sa stage kasunod ng insidente.",,
‘Divine punishment’ kinontra ng Vatican,,"Kinastigo ng Vatican ang naging pahayag ng isang pari na ‘divine punishment’ ang naranasang lindol sa Italy sa Gay Civil Unions.,Ayon sa ulat ng AFP, hindi nagustuhan ni Archbishop Angelo Becciu, ikalawa sa pinakamakapangyarihang Secretariat of State ng Vatican ang naging pahayag ng Italian priest na si Giovanni Cavalcoli sa Radio Maria.,Una nito, sinisisi ng nasabing Italian priest na ang nagdaang lindol na tumama sa Italy na ikinamatay ng daan-daang katao ay dahil sa umano’y Gay Civil Unions.,Ayon sa pari, ang seismic shocks ay banal na kaparusahan dahil sa paglapastangan sa dignidad ng pagpapakasal partikular sa civil unions.,Ngunit sinabi naman ni Becciu na ang komento ni Cavalcoli ay isang “offensive” para sa mga believers at “disgraceful” naman para sa mga non-believers.",,
Tandem na holdaper kalaboso,,"Nakaligtas sa tiyak na kapahamakan ang isang 53-anyos na Indian natio­nal, matapos makatakbo at makahingi ng saklolo nang sipain ng dalawang nagpakilala umanong holdaper na riding-in-tandem, ang sinasakyang motorsiklo nito, kamakalawa ng umaga sa may G. Tuazon St. Sampaloc, Maynila.,Sinampahan ng kasong robbery hold-up ng Manila Police District-General Assignment and Investigation Section (MPD-GAIS) sa Manila Prosecutors Office, ang mga suspek na si William Fernandez Ang, 46, negosyante at residente ng 191-B Nadurata St. 7th Avenue Caloocan City at Allan Jose Pajical, 37, Buy and sell agent at taga 1010 Prudencio St. Sampaloc, Maynila.,Ayon kay SPO2 James Poso, imbestigador ng MPD-GAIS, ang dala­wang suspek ay inireklamo ng biktimang si Jarnail Singh, 53 at taga-540 J Alcantara Valencia, Sampaloc, Maynila.,Ito ay naganap umano dakong alas-10:30 ng umaga habang binabagtas nito ang Bustillos St. sakay ng kanyang XRM Honda na may plakang P13048 nang mapansin niya na may apat na lalaki na nakasakay sa dalawang motorsiklo ang sumusunod sa kanya.,Dinikitan umano siya ng isa sa 2 tandem at nagsalita umano si Ang ng “Tabi, tabi Hold-up to” sabay sipa sa tagiliran ng motorsiklo ng biktima dahilan para matumba sa kalsada.",,
"100 trainees sa vegetable gardening, pinapurihan ni Villar",,"Sinaksihan ni Sen. Cynthia A. Villar noong Lunes ang graduation ng first batch ng trainees sa vegetable production sa ilalim ng Urban Gardening for Food Security na joint project ng Villar SIPAG at Macondray Plastics Pro­ducts Inc.,Pinuri ni Villar, masugid na tagasuporta ng mga gawain para mapaigting ang kita ng mga magsasaka at mangi­ngisda sa buong bansa, ang 100 farmer-trainees mula sa iba’t ibang lalawigan sa Central Luzon region dahil sa kanilang inisiyatibo at self-improvement.,Isinagawa ang training na tinawag na “Vegetable Gardening for Food Security” sa pakikipag-partner sa Macondray Plastics Products, Inc. sa ilalim ng MacPlas Urban Organic Agriculture Advocacy.,“It is with pride and honor that I bear witness today as these 100 trainees end their training. I hope that they will put to good use all the things that they have learned during the past 12 weeks.” dagdag pa ni Villar.,Isinagawa ang 3-month vegetable production training sa 4-hectare Villar SIPAG farm school sa Kaypian, San Jose Del Monte City, Bulacan. Ipinagmamalaki ng farm school ang kanilang vermi-composting facility, kitchen waste composting facility, greenhouse, starting livestock ng native chicken at swine, at aquaculture ng red tilapia.",,
"Grade 7, nagulungan ng tractor",,"Patay ang isang 15-anyos na grade 7 student matapos na dumulas at malaglag sa likurang bahagi ng sinasakyang tractor at masagasaan pa ng kaliwang gulong sa hulihan ng tractor kahapon ng madaling-araw sa may Gate 5 ng Parola Compound, Binondo, Maynila.,Namatay noon din sanhi ng grabeng pinsalang tinamo ang biktimang si Mark Coronel Munez, estudyante ng Harmony High School sa San Jose Del Monte Bulacan, at taga-Blk. 37 Lot 8 Phase 1, Pabahay 2000, Muzon SJDM, Bulacan.,Ayon kay SPO1 Richard Borbon, ng Manila District Traffic Enforcement Unit (MDTEU), naganap ang insidente dakong alas-12:05 ng madaling-araw sa eastbound ng MICP Access Road. Nasa kustodiya naman ng MDTEU at isinasaila­lim sa interogasyon ang driver na si Sandy Painaga, 43, nagmamaneho ng Isuzu Giga Tractor na may plate # AAR 1617.,Sa impormasyon ni Maryclaire Patricio, 16, Grade 9 sa Marangal National High School sa SJDM, Bulacan, nakasakay umano ang biktima at walo pang bata sa likurang bahagi ng tractor na minamaneho ng suspek nang madulas ang biktima, nalaglag at nagulungan.",,
Nacoco Week ipinagdiwang sa Cavite,,"GENERAL TRIAS CITY — Nagdiwang ng National Correctional Consciousness (NACOCO) Week celebration ang mga lungsod ng Gen. Trias, Trece Martires at bayan ng Tanza at Amadeo ang bawat piitan ng Bureau of Jail Management and Penology (BJMP) sa mga nasabing lugar ng linggong ito.,Pinangunahan ng tanggapan ni Cavite 6th District Congressman Luis ‘Jon Jon’ Ferrer IV ang pagbibigay ng mga perso­nal hygiene kit sa bawat inmate o detai­nee ng bawat bayan at siyudad.,May kabuuang 1054 detainees ang nabigyan ng loot bags na naglalaman ng dipper, toothpaste, shampoo, toothbrush at sabon na magagamit nila sa pang-araw-araw habang nasa loob ng piitan.,Nakipagtulungan naman ang mga tanggapan nina Mayor Antonio Ferrer (Gen. Trias), Mayor Yuri Pacumio (Tanza), Melan de Sagun (Trece Martires) at Alberto Ambagan Sr. (Amadeo) sa programa ni Rep. Ferrer para sa mga nakapiit bawat bayan.",,
Mga Kwentong OFWs: 82 OFWs balik-bansa,,"Balik-bansa ang may 82 overseas Filipino workers (OFWs) na nanggaling sa Riyadh, Saudi Arabia.,Ayon sa Overseas Workers Welfare Administration (OWWA) dumating sakay ng Saudi Airlines flight SV 874 mula Riyadh, ang nasabing OFWs dakong alas-10:00 kamakalawa ng gabi sa NAIA Terminal 1.,Ang mga nakabalik na OFWs ay tumanggap sa alok na repatriation program ng gobyerno dahil sa nararanasan pa rin sa krisis sa Saudi bunsod ng pagbagsak ng presyo ng produktong petrolyo kung saan hindi na pinasuweldo ang mga ito ng kanilang employer na Saudi Oger sa loob ng 10 buwan.,Sinalubong ang mga nasabing OFWs ni OWWA Welfare Officer Dr. Amelito Adel at inihatid ang mga ito sa mga terminal ng bus at binigyan ng pamasahe upang makauwi agad sa kanilang mga probinsya.,Ang ilan namang OFWs na taga-Visayas at Mindanao ay pansamantalang pinatuloy sa kanilang tanggapan o shelter habang inaa­yos ang kanilang tiket pauwi.,Sa kasalukuyan ay mahigit 2,000 OFWs na ang napauwi ng gobyerno mula noong buwan ng Hulyo dahil sa tumitinding krisis sa paggawa sa Saudi.,Nakatakda nang iuwi ng Department of Labor and Employment (DOLE) at ng Overseas Workers Welfare Administration (OWWA) ang labi ng isang Pinay overseas Filipino worker (OFW) na natagpuang wala nang buhay sa bansang Oman.,Ayon kay Labor Sec. Silvestre H. Bello III inatasan na nito ang OWWA para isaayos ang dokumento upang maibalik ang bangkay ng biktimang si Pinky Esmeria B. Pamittan, na nagtatrabaho bilang housekeeping supervisor sa Ramada Hotel sa Oman at maibigay sa pamilya nito.,Nabatid na noong nakalipas na Oktubre 28 nang matagpuan ang wala nang buhay ng biktima sa Azaibah area sa Muscat na hinihinalang pinaslang ng dalawang Indian national na katrabaho nito.,Sa ulat na ipinadala ni Labor Attache Nasser Mustafa kay Bello, sinasabing huling nakitang buhay si Pamittan na umalis sa naturang hotel kasama ang dalawang lalaking katrabaho nito kung kaya’t agad na dinakip ang mga ito.,Base sa record ng OWWA, umalis noong nakalipas na buwan ng Marso si Pamittan patungong Oman sa pamamagitan ng Philippine Recruitment Agency (PRA)-E GMP International Corporation at Foreign Recruitment Agency (FRA)-Ikhtiar Trading and Contrac-ting LLC.,“We feel bad about the tragic incident that befell another Filipino worker in a foreign land. We can only commise­rate with her family for the loss,” sabi ni Bello.,Maliban sa death insurance na P200, 000 at burial assistance na P20,000, makakatanggap ang mga kaanak ng nasawing OFW ng livelihood at iba pang mone­tary assistance mula sa OWWA.",,
CHR aasiste sa EJK probe ng UN,,"Handang sumaklolo ang Commission on Human Rights (CHR) sa mga kinatawan ng United Nations (UN) Special Rapporteur na mag-iim­bestiga sa extrajudicial killings (EJK) sa ilalim ng Duterte administration.,Pero ayon kay CHR Chairman Chito Gascon, eeksena lamang sila kung hihilingin ng UN ang kanilang intervention sakaling umpisahan ang EJK probe sa susunod na taon.,Posibleng nakikitang papel ng CHR sa imbes­tigasyon ang pakikipag­palitan ng datos at impormasyon hinggil sa nangyayaring patayan sa bansa simula nang maupo sa Malacañang si Pangulong Rodrigo Duterte.,Gayunpaman, nilinaw ni Gascon na wala pa silang natatanggap na official communication mula sa UN hinggil sa imbitasyon ng Malacañang kay Special Rapporteur Agnes Callamard.",,
Walang whitewash! — Bato,,"Tiniyak ni PNP chief Director General Ronald ‘Bato’ dela Rosa ang isang ‘impartial at independent’ na imbestigasyon at sinisiguro rin umano niya na walang mangyayaring whitewash kaugnay sa pagkakapatay kay Albuera, Leyte Mayor Rolando Espinosa at kasamang inmate na si Raul Yap sa loob mismo ng Baybay City Sub-Provincial Jail sa Leyte kahapon ng madaling-araw.,Bagama’t naka-leave at wala sa bansa dahil nasa Las Vegas para manood at magbigay ng suporta sa laban ni Sen. Manny Pacquiao laban kay Jessie Vargas ay agad ding ipinag-utos ni Dela Rosa ang malinis at patas na imbestigasyon sa twin killings matapos na nakara­ting sa kanyang kaalaman ang nangyaring shootout sa pagitan umano ng alkalde at ng mga operatiba ng Criminal Investigation and Detection Group (CIDG) ng PNP Region 8.,Ang mga inatasan umano niya na mag-imbestiga ay ang CIDG sa Camp Crame, Police Regional Office (PRO) 8 at Internal Affairs Service (IAS).,Sinabi nitong magi­ging sentro ng imbestigasyon ang CIDG Region 8 na nasa ilalim ng pamumuno ni Chief Inspector Leo Laraga. Ang grupo nito ang magsisilbi sana ng arrest at search warrants kina Espinosa at Yap nang maganap ang malagim na insidente.,“Gusto kong malaman ang katotohanan. We will conduct a proper investigation. ‘Wag po kayong mag-alala, ang taumbayan. Kung kayo ay nangangamba na magkaroon ng whitewash ang investigation, kahit CIDG ang kasama sa iimbestigahan ito po ay CIDG ng national headquarters, PRO 8 at IAS ang magsasagawa ng imbestigasyon,” paniniyak ng heneral.,Kabilang sa iimbestigahan ay ang mga ulat na kaya umano pinaslang si Mayor Espinosa ay para ma-discourage ang anak nito na si Kerwin Espinosa na tumestigo laban sa umano’y mga opisyal ng pulis na kabilang sa mga tumatanggap ng drug money.,Samantala, wala namang komento sa ngayon ang Malacañang dahil hihintayin muna nila ang resulta ng imbestigasyon.,“Masasabi natin is right now it’s under investigation po,” ani presidential spokesman Ernesto Abella.,Mula sa UAE, sinabi naman ni Philippine Amb. Constancio Vingno Jr. na sisikapin nilang magkaroon ng access kay Kerwin para ipaalam dito ang malagim na sinapit ng ama.,Nabatid na walang opisina kahapon sa Abu Dhabi dahil weekend.",,
Kidnapping threat sa Cebu kinumpirma,,"Habang nasa Las Vegas, Nevada si Philippine National Police (PNP) chief Director General Ronald ‘Bato’ dela Rosa upang manood ng laban ni boxing icon at Sen. Manny Pacquiao sa Amerikanong si Jessie Vargas para sa WBO welterweight crown ngayong Sabado (Linggo sa Maynila), nabulabog naman ang PNP sa banta ng kidnapping sa katimugang bahagi ng Cebu.,Nasabat ng US Embassy sa Maynila ang report ng PNP kaya agad na inalerto ang kanilang mga kababayan na iwasan munang magawi sa bahaging ito ng Cebu.,Dagsa ang mga dayuhang turista sa Cebu dahil sa magagandang beach resort at maayos na peace and order situation.,Kinumpirma naman ng Malacañang ang report ng PNP hinggil sa banta ng kidnapping sa Cebu subalit patuloy pa umano itong bineberipika.,“There was indeed a police report regarding a plan to stage a kidnapping in Southern Cebu. The report is in the process of being validated,” ayon kay Presidential Spokesperson Ernesto Abella.,Tiniyak naman ni Abella na walang dapat ikabahala ang mamamayan gayundin ang mga turista sa banta ng kidnapping dahil nakatutok ang PNP sa kanilang kaligtasan.",,
"Wala ng kita sa drugs, kidnapping naman — PDU30",,"Dahil sa puspusang kampanya ng pamahalaan kontra ilegal na droga, sinabi ni Pangulong Rodrigo Duterte na lumipat na ng raket ang ilang da­ting sangkot sa kalakalan ng ilegal na droga.,“There’s a very low supply of drugs now, but nag-shift na naman sa kidnapping ang mga gago,” sabi ng Pangulo nang magtalumpati sa dinaluhang regional convention ng Integrated Bar of the Philippines (IBP) sa Manila Hotel kamakalawa.,Sinabi pa ng Pangulo na dahil sa paglipat ng raket ng ilang dating sangkot sa ilegal na droga ay may naitalang anim na kaso ng pagdukot sa Binondo sa loob ng tatlong linggo.,“So bagong laro naman ito, magti-three weeks sa — there were about six kidnappings sa Binondo. So be careful,” anang Pangulo.,Samantala, nagpaliwanag si presidential spokesman Ernesto Abella patungkol sa pagtanggi ng PNP sa ulat ng Pangulo kaugnay sa anim na kaso ng kidnapping.,“Ang alam ko po is may mga comment po si President but we don’t know kung – but he has his own sources. Kung sinasabi pong wala, I’m sure the President has his own source of information. Iyon lang po masasabi ko,” sabi ni Abella.",,
P300K sa ‘ulo’ ng Korean killer,,"BAGUIO CITY — Naglaan ng tatlong daang libong pisong pabuya ang Korean community para sa sinumang makapagbibigay ng impormasyon o makapagtuturo sa suspek sa pagpaslang sa isang negosyanteng Koreano sa lungsod na ito.,Isiniwalat ito ni Baguio City Mayor Mauricio Domogan sa pagsasabing nakausap na nito ang Korean community kaugnay sa reward money habang kinausap na rin nito ang consul ng naturang bansa at nagpaabot ng pakikiramay sa napaslang na si Jeong Jun Seo o Henry Seo., Noong nakaraang linggo ay pauwi na ang biktima kasama ang kanyang live-in partner ngunit pinagbabaril ito sa loob ng kaniyang kotse ng tumakas na salarin.,Una nang inihayag ng South Korea na magpapadala sila ng investigative team sa Pilipinas na mag-iimbestiga sa tumataas na bilang ng mga South Korean nationals na napaslang sa bansa.",,
Nakabuntis ng menor-de-edad nagbigti,,"Nagpakamatay sa pamamagitan ng pagbibigti sa puno ang isang 23-anyos na binata matapos na maipahiya umano nito ang pamilya nang mabuntis ang kanilang menor-de-edad na kapitbahay kahapon ng madaling-araw sa bayan ng Daraga, Albay.,Dakong alas-singko ng madaling-araw nang madiskubre ang ginawang pagbibigti gamit ang lubid sa puno ng Pili ng biktimang nakilalang si Romnick Madronio, residente ng P-6 Brgy. Tabon-Tabon ng nasabing bayan.,Ayon sa ulat ng pulisya, bago ang insidente, nakipag-inuman ang biktima sa kanyang mga kabarkada ng nagdaang gabi at nang malasing ito ay umuwi pa ng kanilang bahay.,Doon nito kinausap ang mga magulang at humingi ng tawad dahil sa kahihiyang dulot niya dahil nabuntis niya ang menor-de-edad nilang dalagitang kapitbahay.,Matapos ang ilang minutong pag-uusap ng biktima at mga magulang ay lumabas ulit ito ng bahay at hindi na bumalik pa hanggang sa tumambad sa kanilang harapan ang wala ng buhay na binata na na­kabigti sa puno ilang metro lang ang layo sa kanilang bahay.",,
Tuloy rin sa pagsama kay PDU30 sa abroad,,"Tinukuran ng Korte Suprema ang desisyon ng Sandiganbayan na patawan ng 90-day suspension si Sen. JV Ejercito kaugnay ng kinakaharap nitong kasong katiwalian na nag-ugat sa pagbili ng P2.1 milyong halaga ng baril noong alkalde pa siya ng San Juan City taong 2008.,Kahapon ay inilabas ng Sandiganbayan Fifth Division ang kopya ng resolusyon ng Supreme Court First Division na nagpatibay sa kanilang ibi­nabang suspension order laban kay Ejercito noong Agosto 22, 2016.,Sa 2-pahinang reso­lus­yon ng Kataas-taasang Hukuman noong Sety­em­bre 15, 2016, denied ang hinihinging Temporary Restraining Order (TRO) ni Ejercito sa suspension order ng anti-graft court.,Pero kahapon din, naghain naman ito ng ‘motion to travel’ sa Sixth Division ng Sandiganba­yan dahil kasama umano siya sa presidential delegation ni Pangulong Rodrigo Duterte sa state visit sa Thailand at Malaysia ngayong Nobyembre 9 at 10.",,
Magdasal tayo araw-araw — Tagle,,"Nanawagan si Manila Archbishop Luis Antonio Cardinal Tagle sa mga mananampalataya na samahan ng pananalig ang araw-araw na pananala­ngin para sa ikaaayos ng buhay ng bawat isa.,Sa mensahe ni Cardinal Tagle sa isinagawang “street mass” sa Don Bosco parish sa Bgy. Pio del Pilar, Makati City, sinabi nitong ang tunay na pananalangin ay nagmumula sa pananalig at malalim na pananampalataya.,Aniya, ang pinakamalakas na armas ay ang pananampalataya na inihahayag sa pagdarasal.,Ipinaalala nito na ka­­i­langang laging magka­sa­bay ang pagkilos at pa­­na­nalangin upang matanggap ito ng Pangi­noon.,Pero nilinaw ng kanyang Kabunyian na hindi naman nararapat na iasa na lamang sa pananalangin ang hinihingi at hinaha­ngad sa buhay.",,
DSWD BINAHA NG SUMBONG!,,"Matapos bahain ng mga sumbong ukol sa ‘kinangkong’ o tiningi-tinging food pack sa mga biktima ng super bagyong ‘Lawin’, inihahanda na ngayon ng Department of Social Welfare and Deve­lopment (DSWD) ang kasong kriminal laban sa mga sangkot na local government units (LGUs) at barangay officials.,Mismong si DSWD Sec. Judy Taguiwalo ang nagbigay ng kumpirmasyon sa Abante na lalo pang dumami ang natatanggap nilang reklamo sa kanilang Facebook account at maging sa email hinggil sa ‘chop-chop’ relief bags.,Magugunitang ibinalandra ng pahayagang ito kamakalawa (Lunes) ang headline tungkol sa ‘kinangkong’ na food pack. Hindi naman ito ipinagwalang-bahala ng kalihim at sinabing isang seryosong pa­ratang ito na kanilang iimbestigahan.,Pero dahil kakailanganin nila ang detalye kung saan-saang lugar natatanggap ang ‘kinangkong’ na food pack, paulit-ulit ding ina­anunsyo ng DSWD ang kanilang mga numero, email address at maging ang kanilang FB page para doon idaan ng mga naagrabyadong ‘Lawin’ victims ang kanilang mga sentimiyento.,Gayon na lang ang gulat ni Taguiwalo nang bumuhos ang magkakatulad na mga reklamo sa bawas at halos tingi-tingi na food pack.,May natuklasan pang pinapalitan ng mas mababang kalidad na ‘goods’ ang orihinal na relief package na ibinagsak ng DSWD sa mga lokal na pamahalaan samantalang may ilang barangay at LGUs na hindi talaga namahagi ng ibinigay nilang relief goods.,“We continue to receive complaints and to verify, validate many reports that DSWD relief boxes are not being distributed to the intended beneficiaries – Filipinos affected by Typhoon Lawin. Reports are coming in by the hundreds through our Facebook and email accounts that some LGUs and barangay units are not distributing DSWD relief packs or opening them up to eventually take the contents out and replace them with goods of lesser quality,” anang kalihim.,Giit ng kalihim, may katumbas na criminal offense sa ilalim ng RA 10121 o ang Philippine Disaster Risk Reduction and Management (DRRM) Act of 2010, Section 19, ang pakikialam at pag-tamper sa pinamimigay na relief goods ng gobyerno.,Nakapaloob sa natu­rang batas ang parusang pagkakakulong ng hanggang 12 taon, perpetual disqualification from public office at pagmumultahin ng hindi lalagpas sa P500,000.,Sa unang ulat ng Abante, inisa-isa ni Taguiwalo ang dapat na laman ng bawat food pack para sa pangkalahatang kaalaman ng publiko: 6 na kilong bigas, apat na latang sardinas, apat na latang corned beef/meat loaf at 6 na sachet ng 3-in-1 instant coffee o cereal drink.",,
"Kagawad inutas, nilagyan pa ng plakard",,"Isang Barangay Kagawad ang napatay makaraang pagbabarilin ng dalawang hindi kilalang ri­ding-in-tandem bago ni­lagyan ng plakard na sangkot ito sa droga habang ang biktima ay lulan ng kanyang motorsiklo at bumabagtas sa kahabaan ng Brgy. Kapihan, San Rafael, Bulacan kamakalawa.,Kinilala ni P/Supt. Angel Garcillano, chief of police ng San Rafael PNP, ang biktimang si Jimmy Jimenez, 37, at nanunungkulang kagawad ng Brgy. Pantubig, San Rafael na namatay bunga ng tama ng bala sa kanyang katawan habang tumakas ang armadong riding-in-tandem matapos lagyan pa ng “Konsehal na pusher ‘wag tularan” ang biktima.,Ayon kay SPO4 Bienvenido del Rosario, dakong alas-siete ng gabi nang maganap ang insidente habang ang biktimang si Kagawad Jimenez ay lulan ng kanyang motorsiklo at buma­bagtas sa kahabaan ng Brgy. Kapihan, San Rafael nang bigla na lamang itong pagbabarilin ng dalawang nakaabang na suspek na naging sanhi upang duguang bumulagta ang kagawad.,Nang matiyak na patay na ang pakay ay tumakas na ang dalawang suspek matapos lagyan ng plakard na sangkot ito sa droga.,Lumilitaw na ang na­sabing biktima ay biktima ng extrajudicial killing sa probinsya habang patuloy pa din ang ginaga­wang imbestigasyon ng pulisya sa nasabing pananambang.",,
"U.N., E.U. KUMASA SA EJK PROBE",,"Pormal nang eeksena sa imbestigasyon sa Pilipinas ang mga kinatawan ng United Nations (UN) at European Union (EU) hinggil sa nakakaalarmang extrajudicial killings (EJK) sa bansa.,Kinumpirma kahapon ni Commission on Human Rights (CHR) chairman Chito Gascon na pagpasok ng susunod na taon – kanya-kanyang alagwa na sa imbestigasyon ang dalawang dambuhalang foreign union para alamin kung may pagmamalabis ang gobyerno sa ikinasa nitong anti-drug war kung saan libu-libong katao na ang napapatay – ilan dito ay sinasabing wala namang direktang may kaugnayan sa droga at biktima ng summary execution.,Ayon kay Gascon, tinanggap na ng UN Special Rapporteur on Extrajudicial, Summary or Arbitrary Executions ang imbitasyon ng Malacañang na imbestigahan ang mga patayan sa ilalim ng kampanya ng pamahalaan laban sa ilegal na droga.,Sisiyasatin din umano ng UN kung nakakasunod ba ang Pilipinas sa pagpapahalaga ng karapatang pantao.,“I am not quite sure about the details kung kailan, pero sa tingin ko sa unang quarter ng 2017 sisimulan na ng UN ang investigation (on EJK),” pahayag ni Gascon.,Samantala sa panig ng CHR, nanindigan si Gascon na nananatili silang nakatutok sa kaso ng EJK sa bansa lalo na ang sinasabing summary executions sa mga napagbibintangan lang na drug suspects at sa mga hindi nabibigyan ng due process.,Samantala, hinggil naman sa pinangangamba­hang ‘umaasim’ na relasyong Amerika at Pilipinas dahil pa rin sa usapin ng EJK na tinatapatan naman ng maaanghang na salita ni Pangulong Rodrigo Duterte, siniguro kahapon ni US Secretary of State John Kerry na walang makakatibag sa matatag at makasaysayang pagkakaibigan ng dalawang bansa.,Ang pahayag ay binitiwan ni Kerry sa panunumpa ng bagong US Ambassador to the Philippines na si Sung Kim.",,
"Ipanalo ang laban, sabay retire!",,"Bukas (Nobyembre 6) na ang laban ni Senador Manny Pacquiao sa Amerikanong si Jessie Vargas sa Las Vegas, kaya naman ang mga kasamahan nitong senador ay walang ibang hangad kundi ang panalo ng ‘pambansang kamao’.,Gayunman, sakaling magwagi sa laban, umaasa ang mga kasamahan nitong mambabatas na ito na ang kanyang huling laban at tuluyan na nitong iwanan ang boxing ring.,Walang duda si Senador JV Ejercito na mananalo si Pacquiao ngunit bilang kaibigan ay umaasa siyang ito ang kanyang huling laban.,Ayon sa senador, wala na umanong kailangan pang patunayan si Pacquiao sa larangan ng boxing.,Sa panig ni Senador Panfilo Lacson ay sinabi nitong hangad niya ang panalo ni Pacman ngunit umaasa rin siyang ikonsidera na nito na iwanan ang boxing ring habang pinapalakpakan pa umano siya ng mga tao at hindi sa panahon na wala nang tatangkilik sa kanya. Ganito rin ang pana­naw ni Senador Vicente “Tito” Sotto.,Samantala, hindi bababa sa 20 congressman ang personal na manonood ng laban ni Pacman bilang suporta rin sa fighting senator, kabilang sina House Speaker Pantaleon Alvarez, House Majority Leader Rodolfo Farinas, Cong. Eric Pineda.",,
"Kagawad nadulas, napakapit sa buhay na kawad",,"JAEN, Nueva Ecija — Nasawi ang isang barangay kagawad nang mabagok ang ulo sa sementadong lansangan makaraang madupilas sa mataas na hagdan at napahawak sa live wire habang tumutulong sa pagsasaa­yos ng street lights sa Brgy. Sto. Tomas South dito noong Biyernes ng hapon.,Sa ulat na nakarating sa tanggapan ni Mayor Sylvia Austria, nakilala ang nasawi na si Jose Pallarca Galang, 51, na hindi na umabot ng buhay sa Gonzales Gene­ral Hospital sa Brgy. Diversion, San Leonardo.,Nabatid na dakong alas-tres ng hapon, kasama ni Kagawad Galang ang barangay electrician na si Efren Pallarca Sampang, na nag-aayos ng kanilang street lights sa kahabaan ng Jaen-Sta. Rosa Road sakop ng Purok 6. Aksidente umanong nadupilas sa taas ng hagdan si Kagawad Galang at saktong nakahawak sa live electric wiring ng ­inaayos na poste ng ilaw kaya nahulog at bumagok ang ulo sa kinabagsakang lansangan.,Tumanggi na ang asawang si Myrna San­tiago Galang na isaila­lim pa sa awtopsiya ang labi ng biktima.",,
"TOP OFFICIAL, SIBAK SA CUSTOMS",,"Tinanggal na ni Bureau of Customs (BOC) Commissioner Nicanor Faeldon ang isang opi­syal nito na tinukoy ni Pangulong Rodrigo Duterte na sangkot sa katiwalian sa ahensya.,Sa inilabas na kautusan ni Faeldon na may petsang Nobyembre 2, sinibak nito sa posisyon si Atty. Arnel Alcaraz bilang officer-in-charge ng Enforcement Group (EG) at pansa­mantalang pinalitan ni Isabelo Tibayan III.,Una nito, iniutos ni Duterte suspendehin ang isang Customs deputy official dahil sa pagkakasangkot nito sa kurapsyon.,“We are assuming [that it was Alcaraz] because we have not received any other formal charges against the other deputy commissioners. So since na-mention s’ya ni President kahapon, it is safe to assume na he was referring to him,” ayon kay Atty. Mandy Anderson, chief of staff ni Faeldon.,Sinasabing ipinagharap ng kasong katiwalian si Alcaraz sa National Bureau of Investigation (NBI) matapos masangkot sa extortion activities.,Nakikipagtulungan ang BOC sa NBI na kumuha ng affidavit ng mga nagrereklamo at sa isasagawang imbestigasyon at pagkuha ng ebidensya.,“Wala pang dumara­ting sa amin na any complaint against him. So we will be working hand-in-hand with the NBI to get whatever complaint was filed, and then we will initiate administrative investigation against him accordingly,” paliwanag ni Anderson.",,
NUR PINA-EKSENA SA M’CAÑANG!,,"Kinatagpo, niyakap at kinamayan saka ipinagamit ang presidential podium para papagsalitain sa harap ng media sa palasyo ng Malacañang. Ito ang mga eksenang naganap kahapon sa mainit na pagtanggap ni Pangulong Rodrigo Duterte kay Moro National Liberation Front (MNLF) Chairman Nur Misuari.,Sa naturang pagtatagpo, inihayag nina Pangulong Duterte at Misuari na magkatuwang nilang isusulong ang kapayapaan sa bansa habang ibinabalik sa mga kababayang Muslim ang pamamahala sa kanilang homeland, ang Mindanao.,Matapos ang kanilang one-on-one meeting, nagmistulang ‘joint conference’ ang pagharap ng dalawa sa mga miyembro ng Malacañang Press Corps. Nang biglang tawagin ng Pangulo si Misuari para magsalita sa likod ng presidential podium na kanyang kinatatayuan.,“May I ask you to just give a short talk using the podium of the President of the Republic of the Philippines? May I? Chairman, brother Nur? But, this is the podium being used by the President, you know that, because you also was once upon a time a Cabinet member,” pahayag ni Pangulong Duterte bago binigyan ng pagkakataong magtalumpati si Misuari.,Habang nagsasalita ang MNLF leader, umupo naman sa harap katabi ng ilang miyembro ng kanyang gabinete si Pa­ngulong Duterte.,Mismong si Misuari ay hindi makapaniwala sa ibinibigay sa kanyang importansya ng Pangulo na tinawag nitong, “The man I trust.”,Sa naturang harapan, sinabi rin ni Pangulong Duterte na makakaasa si Misuari na sa ilalim ng kanyang administrasyon ay bubuhusan nito ng tulong ang mga Moro at isusulong ang inclusive peace process.,Malinaw na pruweba ani Duterte ng kanyang malinis na intension at sinseridad ay ang kanyang inisyatibong mabawi ang standing warrant of arrest laban kay Misuari sa kasong rebelyon.,Ikinalugod naman ni Misuari ang pahayag ng Pangulo at tiniyak ang kanyang kooperasyon para sa pagkamit ng ganap na kapayapaan sa Mindanao.,“And that I assure you, I said, as you have narrated, we will come up with the modality and then of course, how to place us in our proper homeland, our Mindanao, and that we will talk about the Bangsamoro Authority,” ayon pa kay Duterte.,Inianunsiyo ni Justice Secretary Vitaliano Aguirre na sinuspinde ni Pasig Regional Trial Court Branch 158 Judge Maria Rowena San Pedro ang paglilitis sa mga kasong isinampa laban kay Moro National Liberation Front (MNLF) Founding Chairman Nur Misuari para makalahok sa ginaganap na peace talks sa Oslo, Norway.,Gayundin, sinabi ni Aguirre na hindi na muna ipatutupad ang ipinalabas na warrant of arrest para sa mga non-bailable niyang kaso.,Ito ay matapos na pagbigyan ng korte ang ‘plea’ ng government prosecutors na pansamantalang suspendehin ang paglilitis sa kasong rebelyon at paglabag sa Republic Act 9851 o kilala bilang Philippine Act on Crimes Against International Humanitarian Law, Genocide, at iba pang krimen laban sa sangkatauhan na nag-ugat sa naganap na Zamboanga siege noong Setyembre, 2013.,Nilinaw naman ni Aguirre na sa kabila na pansamantalang sinuspende ang pagdinig sa mga kaso ni Misuari, hindi naman inalis ang warrant of arrest nito kundi hindi lamang ipatutupad muna.,“The arrest warrant is not lifted. The proceedings in the cases were only suspended. Thus, the implementation of the warrant of arrest against Misuari is only suspended,” paliwanag ni Aguirre.,Tatagal ang suspension of proceedings at pati na ang suspension sa pagpapatupad ng warrants of arrest sa loob ng anim na buwan maliban na lamang kung ito ay babawiin nang mas maaga ng korte.,Ang pagsuspende sa arrest order ay iniutos mismo ni Pasig City RTC Judge Maria Rowena San Pedro ng Branch 158.,Ang bagong utos ng korte ay personal na binitbit ni Presidential Peace Adviser Jesus Dureza sa Sulu para sunduin din si Misuari at dalhin kay Pangulong Duterte sa Malacañang gamit ang isang pribadong jet.,Nagdiwang naman ang libu-libong miyembro ng MNLF at supporters ni Misuari sa Mindanao.,Hindi naman iniisip ng Armed Forces of the Philippines (AFP) kung mayroon bang kulay pulitika sa pansamantalang pagkakaudlot ng pag-usad ng hustisya sa Zamboanga siege laban kay Misuari.,Ayon kay AFP spokesman Brig. Gen. Restituto Padilla, handa ang militar na irespeto at sundin ang utos ng korte na huwag arestuhin si Misuari.,Naniniwala rin ang tagapagsalita na ginagawa lamang ng Pangulo kung ano ang makakabuti sa bansa. Nananatili umanong nakatukod ang buong hukbo sa mga pagsisikap ng Duterte government na makamit ang pangmatagalang kapayapaan sa Mindanao. Juliet de Loza-Cudia, Armida Rico, Al Jacinto, Betchai Julian",,
Niloloko na tayo! — Trillanes,,"“To the Filipino people: open your eyes, niloloko ka na. Niloloko na tayong lahat and worst pinapatay na nga kayo dahan-dahan.”,Ito ang pinaka­bagong atake ni Sen. Antonio Trillanes IV kasabay ng pagkastigo sa ilang kasama niyang senador at mga kakamping kongresista ng administrasyong Duterte na imbes na magsilbing ‘bastonero’ ay umaaktong ‘tuta’ at mga ‘apologist’ ni Pangulong Rodrigo Duterte.,Tila kinalimutan na umano ng mga senador at kongresistang ito ang kanilang sinumpaang tungkulin na iwasto ang mga pagkakamali ng nakaupong Pangulo na siyang layunin ng ‘check and balance’ sa tatlong magkakapantay na sangay ng gobyerno: Executive, legislative, judiciary.,Ayon sa senador, ngayong marami sa mga Pinoy ang lantarang niloloko ng Pa­ngu­lo subalit pinipiling magbulag-bulagan, ito dapat ang panahon na ipamulat ng mga mam­babatas sa mamamayan kung ano ang tama at mali.,Aniya, malinaw naman na si Pangulong Duterte ang nagbigay ng utos para patayin ang mga taong sangkot sa ilegal na droga, kahit na hindi pa sila nakakasuhan o nasesentensiyahan.,“Kung hindi nakikita ng taumbayan ‘yung mali, it is our obligation, our duty as elected officials na ipamulat sa kanila ‘yung mga pagkakamali nila. That’s why we are here. Kaya itong mga senador, mga congressmen, bakit ba kayo tumakbo? Para maging tuta ng isang administrasyon o para sabihin ‘yung tama, itulak ‘yung tama?” tanong pa ni Trillanes sa mga senador at kongresista.,Hindi naman pina­­­­nga­la­nan ni Trillanes ang mga kasamahan niya sa Sena­do na nagiging “tuta” o “apologist” ni Pangu­long Duterte, pero bistado na umano ng publiko na may limang madalas magpa­liwanag para sa Pangulo.,“…to really make justifications, make alibis and be apologist of the President, ibang ano ‘yun eh that makes you an enabler of evil deeds,” banat pa ng senador.,Isiniwalat din ni Trillanes na may sampung senador ang hindi kuntento sa ginagawa ng Pangulo habang ang iba ay nakikiramdam lang sa maaaring maganap sa hinaharap.,Maging ang hanay ng Armed Forces of the Philippines (AFP), hindi rin komportable sa sitwasyon ngayon dahil kasama na nila sa iisang bubong ang mga komunista.,Hinggil naman sa komento ni Sen. Panfilo ‘Ping’ Lacson na binu-bully na ng Estados Unidos ang Pilipinas nang kanselahin ang pagbebenta ng assault rifles sa Philippine National Police (PNP), binuweltahan ito ni Trillanes.,“Sino ang tunay na bully dito? Hindi lang nga bully eh, mamamatay tao pa,” patutsada ng senador nang maging panauhin sa isang forum sa Senado.",,
"Career service exam ng mga Pinoy sa HK, Macau",,"Magbibigay ng career service examination ang Civil Service Commission (CSC) sa mga overseas Filipino workers (OFWs) na nakabase sa Hong Kong at Macau sa Nobyembre 27, 2016.,Ito ang inanunsyo kahapon ng CSC kaya hinikayat ng ahensya ang mga OFWs sa nasabing mga bansa na magparehistro mula Nobyembre 4 (kahapon) hanggang 13 kung nais ng mga ito na kumuha ng SCE-Pen and Paper Test.,Bukod sa professional ay magbibigay rin ang CSC ng sub-professional examination sa mga OFWs na gustong maging eligible.,Ayon sa CSC, bukas sa mga Filipino na 18-anyos pataas ang nasabing pagsusulit at kailangan lang kumuha ang mga ito ng application form sa Philippine Overseas Labor Office (POLO) sa Hong Kong o kaya mag-download sa CSC website.",,
ASEAN delegates bantay-sarado,,"Inalerto na ng Bureau of Immigration (BI) ang daan-daang tauhan nito sa nakatakdang pagda­ting sa bansa ng mga dayuhang delegado mula sa mga miyembrong bansang kabilang sa Associa­tion of Southeast Asian Nations (ASEAN).,Ayon kay BI Commissioner Jaime Morente bumuo na ito ng special task na may 95 immigration officers, immigration duty supervisors at intelligence agents mula sa Ninoy Aquino International Airport (NAIA) at sa iba pang pantalan para magbantay sa pagdating ng mga delegado ngayong buwan ng Nobyembre.,Nabatid na sa Nobyembre 5 hanggang Nobyembre 14 isasagawa sa Puerto Princesa City, Palawan ang ika-6th ASEAN Chief Justices’ Round table on Environment kung saan ngayon pa lamang ay ina­asahan na ang pagdating ng ilang matataas na opisyales nito.,Maliban sa ipatutupad na immigration formalities sa mga delegado ay iniutos din ni Morente sa nasabing TF na siguruhin ang kaligtasan at seguridad ng mga miyembro ng ASEAN.,“We have designa­ted special counters at the NAIA where the ASEAN delegates are to be exclusively processed by our immigration officers upon their arrival at the airport,” ayon dito., Samantala, sinabi ni BI port operations division (POD) acting chief Marc Red Mariñas na inilagay na nito ang lahat ng international airports at seaports sa buong bansa sa heightened alert sa pagho-host ng Pi­lipinas sa ASEAN leaders’ summit sa susunod na taon.",,
Hermano Pule Day ginunita sa Quezon,,"Hindi alintana ang malakas na ulan, ginunita ng mga taga-Quezon ang ika-175 taong kamatayan ni Apolinario­ dela Cruz na kilala rin bilang ‘Hermano Pule’ kahapon.,Pinangunahan ng mga opisyal ng pamahalaang panlalawigan ang pag-aalay ng bulaklak sa monumento ni Hermano Pule sa Brgy. Isabang, Tayabas City at sa Hermano Pule shrine sa Sitio Nalunao, Brgy. Pandac, bayan ng Lucban, ang birthplace ni Pule.,Si Hermano Pule ang itinuturing na bayani ng mga taga-Quezon na nakipaglaban sa mga Kastila mula 1832 hanggang sa kanyang kamatayan noong taong 1841 sa pamamagitan ng kanyang itinayong religious organization na Cofradia de San Jose.,Batay sa kasaysayan, umabot sa 4500 hanggang 5000 ang naging kasapi ng organisasyon at naging matagumpay sa ilang mga labanan kabilang ang pamosong Battle of Alitao kung saan nagapi ng mga sibat at itak nina Pule ang pwersa ng mga baril ng Kastila.",,
"Pasaway na pulis, ibibitin patiwarik",,"Mariing binalaan ni PNP chief Director Ge­neral Ronald dela Rosa na ibibitin patiwarik ang mga pulis na hindi titigil­ sa mga iligal na aktibidad lalo na ang pango­ngotong.,Ikinagalit ni Dela Rosa ang tinanggap nitong impormasyon na ginagamit pa ng tiwaling pulis ang kampanya ng pamahalaan kontra sa iligal na droga para lamang makapangikil o makapanghut­hot ng pera.,Dito, agad nanawagan si Dela Rosa sa publiko na agad isumbong sa kanya ang mga iligal na aktibidad ng kanyang mga tauhan.,Paalala naman ni Dela Rosa sa mga magsusumbong na samahan ng sapat at matibay na ebidensya ang reklamo para maging basehan nila ng pagpapataw ng parusa o disiplina.,Gayunman, nagbabala rin ito sa mga taong nais siraan lamang ang imahe ng mga pulis ay hindi rin niya ito papayagan at ibibitin din niya patiwarik ang mga nagre­reklamo ng mga malisyosong sumbong.,Ang pahayag ni Dela Rosa ay kasunod umano ng pangongotong ng mahigit P700,000 halaga ng ilang tiwaling pulis Makati sa isang Singaporean kamakailan.",,
Bong Revilla isinugod sa ospital,,"Isinugod sa Saint Luke’s Medical Center si dating Sen. Bong Revilla matapos makaranas ng matinding sakit ng kanyang migraine mula sa kanyang piitan kahapon ng tanghali sa Bonifacio Global City, Taguig.,Ayon kay Bacoor Mayor Lani Mercado, nakaranas ng erratic blood pressure ang ex-senator na umabot sa 176/110 at dalawang beses na pagsusuka.,Nakaranas din umano ng severe migraine at pa­nanakit ng kamay ang kanyang mister. Sa ngayon aniya ay under observation at sumasailalim sa ilang test si Senador Revilla.,Unang isinugod sa PNP General Hospital si Revilla kung saan binigyan ng paunang lunas. Dahil sa tindi ng migraine na nararanasan ay humiling ang pamilya na ilipat na lamang ito sa St. Luke’s Medical Center.,Mismong ang asawa nito na si Lani Mercado ang humiling na ilipat dahil sa takot na mauwi sa aneurism.,Si Revilla ay kasalukuyang nakakulong sa PNP Custodial Center sa Kampo Crame dahil sa plunder case na kinakaharap bunsod ng pork barrel fund scam.,Kasama ni Revilla na nakulong sa Custodial Center na si Sen. Jinggoy Estrada.,Sa kasalukuyan ay wala pang medical bulletin na inilalabas ang mga doctor ng senador.",,
P.1B SHABU SA BINONDO,,"Arestado ang dalawang­ big time drug courier na kasapi ng Binondo Drug ring nang makumpiskahan­ ng may 20 kilo ng shabu na may street value na P100 milyon o P.1 bilyon kahapon ng madaling-araw sa Binondo, Maynila.,Ipinirisinta ni Manila Police District (MPD) Director PS/Supt. Joel Napoleon Coronel sa mga mamamahayag ang mga suspek na sina Rommel Rodriguez at Albert Gasingan, kapwa taga-Parañaque City.,Nabatid na pasado alas-kuwatro ng madaling-araw kahapon nang isagawa ng MPD na pinamumunuan ni Supt. Amante Daro kasama ang Station Anti-Illegal Drugs Division at Philippine Drugs Enforcement Agency (PDEA) ang buy-bust ope­ration laban sa mga suspek sa Binondo, Maynila.,Nalaman na hala­gang P300,000 lamang ng shabu ang binibili ng poseur buyer ng pulisya pero nang madakip ang dala­wang suspek, nadiskubre sa kanilang sinasakyang Mitsubishi Mirage (MJ 6096) ang 20-kilo ng shabu na nakalagay sa gray na maleta.,“Nakalagay sa plastic, na binalutan ng carbon paper saka ibinalot sa foil yung mga shabu na ini­lagay sa maleta kaya mapapansin n’yo na marumi ‘yung plastic. Parang galing sa ibang bansa ito at dinala lang dito sa Pili­pinas, bine-verify pa natin ‘yan. O baka ibibiyahe rin ito sa abroad, para hindi ma-detect ng x-ray machine,” paliwanag ni NCRPO Director, Chief Supt.,Oscar Albayalde matapos iharap sa media ang mga suspek na sina Rodriguez at Gasingan.",,
DSWD na-shock sa ‘kinangkong’ na food packs,,"Ikinagulat ng Department of Social Welfare and Development ang pagkaka-headline ng istorya sa pahayagang ito ukol sa ‘kinangkong’ na food pack na ipinamahagi sa ilang biktima ng super typhoon ‘Lawin’ sa Hilagang Luzon.,Kahapon, mas matapang na ang panawagan ni DSWD Secretary Judy Taguiwalo sa publiko na isumbong sa kanilang tanggapan ang tampering o repacking sa ipinamimigay nilang relief goods.,“Agarang i-report sa mga field offices ng departamento ang mga iregularidad sa pamamahagi ng relief goods sa kanilang mga lugar,” giit ni Taguiwalo.,Katunayan nagbigay ng direktang hotlines si Taguiwalo para sa sumbong ng publiko.,Para sa mga taga-Cordillera Administrative Region (CAR) – (074) 442-3946, (074) 446-5961, 09060941064, 09491417232; Region I – (072) 888-2505, 09399586757; Region II – 09177710966; at Region III – 09088814109.",,
Trabaho sa 200 Pinoy workers,,"Nakatakdang magtungo sa bansa ang mga opisyales ng Kuwait Airways para magsagawa ng recruitment na kailangan ng kanilang kumpanya.,Ayon kay Kuwait Airways Human Resources Director Khaled Al Mualim, nasa 200 na Pinoy workers ang kaila­ngan ng Kuwait Airways.,“At the moment, Kuwait Airways is undergoing a huge transformation where we are gonna really change the map of the airline in the region. We will focus on both ground handling staff, engineering staff, dispatchers and security as well,” sabi ni Khaled Al Mualim, human resources director ng Kuwait Airways.,Kabilang sa mga tatanggapin na aplikante ay magtatrabaho bilang traffic officer, guest services officer, porter, baggage sorter, equipment mechanic at marami pang iba.,Tatanggap ang mga ito ng mataas na sahod at may free accommodation, transportation, food allowance at libreng ticket din pauwi ng Pilipinas sakaling makuha sa trabaho.,Darating ang grupo ng Kuwait Airways ngayong araw at magtatagal hanggang Nobyembre 10.,Sa mga nais mag-apply, magtungo lamang sa Yaazeemir International Manpower Agency sa Room 405, Building 1563, F. Agoncillo, corner Pedro Gil Street, Ermita, Manila or tumawag sa 230-3090 o 230-2514.",,
5-pulis Makati tinapon,,"Masama ang loob ng limang Police Makati na bagama’t ginawa lamang ang kanilang trabaho ay ‘ipinatapon’ pa sila sa Mindanao kasabay ng kahili­ngan ng mga ito na pairalin ang ‘due process’ bago sila parusahan na ito ay may kaugnayan sa umano’y naganap na pangongotong sa isang Singaporean national sa lungsod.,Base sa inisyung order ng Directorate for Personnel and Record Management (DPRM) sa Camp Crame, nabatid na mula sa Intelligence Section ng Makati City Police, itinapon sa Autonomous Region in Muslim Min­danao (ARMM) sina Chief Insp. Sherwin Cuntapay; SPO3s Gonzalo Acnam; Ludevico Jabolle; PO3 Ronnie Aseboque at PO2 Gee-ar Javier.,Magugunitang, kamakailan ay nakatanggap umano ng report si Philippine National Police (PNP) Chief Director Ronald dela Rosa hinggil sa iligal umano na operasyon sa isang gaming online company na pag-aari ni Lai Wee Shong, isang Singaporean national, na matatagpuan sa West Plaza, Gil Puyat Avenue, malapit sa Pasong Tamo, Makati City.,Ang naturang text message ay ipinadala sa hepe ng Makati City Police na si Senior Supt. Rommil Mitra at pinadala naman nito sa hepe ng Intelligence Section na si Cuntapay upang i-validate ang naturang impormasyon.,Sa isinagawang validation ay nakausap nila ang chief security officer na si Rolando Fuentes at ayon dito ay minsan na aniyang sina­lakay ng mga tauhan ng National Bureau of Investigation (NBI) ang nabanggit na gaming online company kung saan isang Ret.P/Col.,Cabigting, ang nagsabi umano sa naturang Singaporean national na magbigay na lamang ito ng pera para hindi makaranas ng pang-ha-harras.,Dahil ayaw maabala ang negosyo ni Shong ay nagbigay na umano ito ng P750,000.00 kay Col . Cabigting.,Ngunit nagreklamo ang nasabing dayuhan sa isang mamamahayag at isinabit na ang lima sa pangongotong.",,
CBCP: Ilaban pa rin ang Panatag!,,"Nanawagan ang Simbahang Katolika sa pamahalaan na manindigang ipaglaban ang karapatan ng Pilipinas sa Panatag Shoal na kilala rin sa tawag na Scarborough Shoal laban sa China.,Ito ang sinabi ni Balanga, Bataan Bishop Ruperto Santos, kung saan dapat umanong matanto ng pamahalaan ang naging hatol ng Permanent Arbitration Court sa The Hague, Netherlands na ang naturang teritoryo ay malinaw na pagmamay-ari ng Pilipinas.,“Mabuting balita para sa ating mga mangingisda na sila ay makapaghanapbuhay at meron silang mapagkakakitaan na sila ay makapangisda roon. Pero tandaan natin, ito ay atin at hindi natin dapat i-give up ang ating pag-aari at kung ano ang atin.,Kung ano ang na­ging hatol doon sa The Hague ay bigyan ng katuparan at ito ay dapat kamtin,” pahayag ni Bishop Santos, chairman ng CBCP-Episcopal Commission on Migrants and Itinerant People na manindigan ang bansa sa karapatan nito sa naturang teritoryo.",,
"Murang tiket sa NAIA, raket",,"Pinag-iingat ng Philippine National Police-Aviation Security Group (PNP-ASG) ang mga pasahero kaugnay ng modus operandi na nag-aalok ng murang ticket sa eroplano sa loob ng NAIA 3.,Ayon kay PNP-ASG Spokesperson Sr. Insp. Claire Sandulan, karaniwang modus ng mga suspek ang paglapit sa mga pasaherong bumibili ng ticket sa departure area ng paliparan.,Aalukin aniya ang mga pasahero na sa kanila na lamang bumili ng plane ticket kung saan may tanggapan daw sila sa loob ng isang malaking mall sa Pasay City.,Sinabi pa ni Sakdalan na kapag nakuha na ng mga ito ang pera ng pasahero ay magpapaalam ang suspek na pupunta lamang sa palikuran at hindi na babalikan ang pasaherong nagbigay ng bayad.",,
BI dumipensa sa pagpapauwi sa 17 Vietnamese,,"Dumipensa ang Bureau of Immigration (BI) sa pagbasura sa kasong isinampa laban sa mga mangingisdang Vietnamese nationals na nahuling iligal na nangingisda sa karagatang sakop ng Pilipinas.,Binanggit ni BI Commissioner Jaime Morente na napatunayang hindi sinasadya ng mga nasabing dayuhan na mapadpad sa karagatan ng Pilipinas habang nangingisda kung kaya’t pinalaya ang mga ito.,Aniya, nagpaliwanag ang mga dayuhang ma­ngingisda na wala silang intensyong lumabag sa batas ng Pilipinas at napadpad lamang sa teri­toryo ng Pilipinas bu­nga ng bagyo at epekto ng habagat.,Idinagdag pa nito na bilang humanitarian consideration, nag-isyu rin si Department of Justice (DOJ) Secretary Vitaliano Aguire II ng memorandum sa BI na nagpapahintulot sa pagpapa­uwi sa mga mangingisdang dayuhan.,Hindi na rin isinama ang mga ito sa mga blacklisted individuals.,Una nang kinasuhan ang mga banyaga sa pag­labag sa Republic Act No. 10654 Section 91 at CA 613, Section 37 (A) (1) & (7) dahil sa pangi­ngisda sa teritoryo ng Pilipinas at pagpasok ng walang kaukulang dokumento.,Subalit naabsuwelto sa mga reklamo matapos katigan ang dahilan ng mga ito at tuluyang pauwiin sa kanilang bansa kung saan mismong si Pangulong Rodrigo Duterte ang nanguna sa pagpapauwi sa 17 Vietnamese fishermen.",,
China rocket binalaan dahil pasok sa PH space,,"Dalawang notice to airmen (NOTAM) ang inisyu ng Civil Aviation Authority of the Philippines (CAAP) dahil sa “space flights activity” ng China simula alas-5:30 ng hapon hanggang alas-9:10 ng gabi kahapon.,Ang NOTAM B4060/16 ay dahil sa pagpalipad ng rocket ng China na sumaklaw sa mga flights mula sa Manila Flight Information Region (FIR) hanggang sa Fukuoka, Japan, habang ang NOTAM B4061/16 ay sumasaklaw sa mga flights mula sa Taipei FIR pa-Manila at flights na nanggaling sa Hong Kong FIR at Manila.,Pinayuhan ng CAAP ang mga piloto ng nagpapalipad malapit sa lugar na doble ingat at sundin ang “reference point for safety reason”.",,
"Water shortage, ginagawan nang paraan",,"Tiniyak ng Metropolitan Waterworks and Sewerage System (MWSS) na ginagawa nila ang lahat ng paraan para mapigilan ang pinangangambahang ‘water shortage’ sa Metro Manila sa mga susunod na taon.,Nilinaw ng ahensya na hindi mangyayari ang tagtuyot ang Kamaynilaan sa susunod na apat na taon kahit na sa mabilis ang pagbaba ng water level ng Angat Dam.,Ayon kay MWSS Senior Deputy Administrator Atty. Nathaniel Santos, sapat ang mga ginagawang programa ng pamahalaan upang mapanatili ang suplay ng tubig sa Metro Manila., Maliban dito, tiniyak din ni Santos na sapat ang tubig sa Angat Dam hanggang sa tuluyang maitayo ang Kaliwa Dam sa probinsya ng Quezon sa taong 2022.",,
OFW and Family Summit sa Nov. 15,,"Sa darating na Nobyembre 15 ay idaraos ang ika-anim na taon ng OFW and Family Summit na gaganapin sa World Trade Center sa Buendia, Pasay City.,Pangungunahan ni Senator Cynthia Villar ang pagdaraos na ito na gaganapin mula alas-otso ng umaga hanggang alas-kuwatro ng hapon. Ang tema ngayong taon ay ‘OFWs at Pag-nenegosyo: Partners for Change’.,Sa isang press confe­rence, sinabi ni Sen. Villar na layunin ng nasabing event na tumulong at payuhan ang mga overseas Filipino worker (OFW) at kanilang pamilya sa paraan ng pag-i-invest ng pinaghirapan nilang kita para sa kanilang kinabukasan sa pamamagitan ng lecture hinggil sa financial literacy.,Ang entrance sa summit ay libre at inaanyayahan ni Sen. Villar ang mga interesado na maaaring magparehistro online sa www.ofwsummit2016.villarsipag.org.",,
‘Mura pa more’ dala ng galit,,"Dinepensahan ni Chief Presidential Legal Counsel Salvador Panelo ang hindi nakontrol na pagmumura ni Pangulong Rodrigo Duterte. Dala lamang umano ito ng galit.,Matatandaan na muling napamura o nagbuga ng maanghang na kataga si Duterte nang magtalumpati ito sa Sual, Pangasinan sa send-off ceremony ng 17 Vietnamese fishermen nitong Miyerkules, Nobyembre 2 ng hapon.,Hindi napigilan ni Pangulong Duterte na magmura partikular nang magkomento ito sa binabanggit na pag-atras ng US State Department na magbenta ng armas sa Philippine National Police (PNP).,Matatandaang sa pagbalik ng Pangulo matapos ang official visit sa Japan ay nangako itong hindi na magmumura sapagkat nakausap umano niya ang Diyos habang nasa eroplano.",,
Mrs. Binay abswelto sa graft,,"Ibinasura ng Sandiganbayan 5th Division ang P21.7 million graft case ni dating Makati Mayor Elenita Binay, asawa ni dating Vice President Jejomar Binay.,Sa inilabas na pahayag ni 5th Division Clerk of Court Atty. Liezel de Leon, panalo si Binay sa botong 3-2 at pinagbigyan ang hinirit nitong demurrer to evidence.,Giit pa ng graft court, nabigo ang prosekusyon na patunayang sangkot si Ginang Binay sa iregular na bidding ng mga city hall furniture noong taong 2000.,Gayunpaman, may nakabinbin pang kaso si Ginang Binay sa Sandiganbayan kaugnay naman sa umano’y maanomalyang pagbili ng mga hospital bed noong siya pa ang alkalde ng Makati City.",,
VP Leni: Hindi pa-cute ang trabaho ng VP!,,"Babaguhin ni Vice President Leni Robredo ang pagtingin ng mga tao sa Office of the Vice President (OVP) na isa lamang spare tire at walang ginagawa.,Sa kanyang pagsasalita sa Philippine Dermatological Society Annual Convention, EDSA Shangri-La Hotel kahapon, sinabi ni Robredo na gagawin umano nito ang lahat upang hindi isipin ng mga tao na spare tire lamang ang kanyang tanggapan.,“You and I actually share a few things in common. Some people think that the Office of the Vice President exists only for cosmetic reasons. How many times have we heard people say, Wala namang ginagawa ang Bise Presidente? Traditionally, the Office of the Vice President is a spare tire. A formality,” ani Robredo sa mga dermatologist.,“We are already trying to change that. We are redefining the OVP to change the face of poverty in the country. Hindi gawaing pa-cute ang trabaho ng Bise Presidente. Wala ako dito for photo ops,” ani Robredo.",,
"DUTERTE, NAGMURA ULI!",,"“Mga unggoy, tang—-mo, maraming de-bomba sa amin dito!”,Hindi napigilan ni Pangulong Rodrigo Duterte na muling mapamura at tuluyang sinira ang pangakong hindi na magmumura, nang hingan ng reaksyon sa ginawang pag-atras ng Amerika na magbenta ng armas sa Philippine National Police (PNP).,“‘Yan ang problema ko sa Amerika bilib ako sa kanila pero ang problema nawalan ako ng respeto kaya binabastos ko sila kasi binabastos ako. Tingnan mo ang mga unggoy ‘yung 20-26,000 na baril na bibilhin natin sa kanila ayaw nang ipagbili. Luko-luko eh wag nga tayong maglokohan Amerikano pati ba naman ‘yan,” komento ng Pangulo sa naging talumpati nito sa send-off ceremony ng 17 Vietnamese fishermen sa Sual Sea Wharf and Causeway Area sa Pangasinan.,Binigyan-diin ni Pangulong Digong na malamang na sa Russia o sa China na iiskor ng baril ang Pilipinas.",,
May matinding buwelta pa ang US — Trillanes,,"Babala ni Senador Antonio Trillanes IV na simula pa lamang sa mga inaasahang mas matitindi pang buwelta ng Amerika sa Pilipinas ang pag-atras o paghinto ng US State Department sa pagbebenta ng mga baril sa Philippine National Police (PNP).,Tuluyan nang nagkalamat ang relasyon ng Pilipinas at Estados Unidos matapos ang walang tigil na birada ni Pangulong Rodrigo Duterte sa Amerika na nag-ugat sa puna ng huli sa usapin ng human rights violations sa bansa kasabay ng pinaigting na giyera ng pamahalaan kontra droga.,Ayon kay Trillanes, wala namang ibang maaring sisihin sa desisyon na ito ng Amerika kundi ang Pangulo.,Nagbabala rin si Akbayan partylist Rep. Tom Villar, miyembro ng legitimate minority sa Mababang Kapulungan sa susunod na aksyon ng US laban sa Pilipinas, gaya ng paghihigpit sa pagpasok ng mga Filipino sa kanilang bansa, gayundin sa pag-ipit sa mga produkto ng Pilipinas na tiyak na makakaapekto sa business sector.,Paniwala naman ni Senador Panfilo Lacson na isang malinaw na ‘bully attitude’ ang desisyon ng US laban sa Pili­pinas na matagal na nitong kaalyado.,Aniya, unfair para gawin sa Pilipinas bilang isang equally sovereign state ang desisyon na ito ng US. Aniya, dapat ay gumawa muna ng isang conclusive investigation ang US department na magpapakita ng katibayan sa alegasyon ni US Senator Ben Cardin laban sa umano’y laganap na human rights violation sa Pilipinas bago pa man maglabas ng desisyon ukol sa paghihinto nito ng pagbebenta ng rifles sa PNP.,“Prudence dictates that the US State Department should first show a conclusive investigation that says what Sen. Benjamin Cardin has alleged before issuing a statement banning the sale of assault rifles to our uniformed services,” ayon kay Lacson.,Aniya, maraming ban­sang pwedeng pagbilhan ng baril gaya ng Germany, Israel, Belgium, Russia at China.,Samantala, minaliit at binalewala lamang ni Pangulong Rodrigo Duterte ang nasabing desisyon ng US State Department.",,
Duterte ayaw sa ‘Libingan ng mga Bayani’,,"Kung si Pangulong Rodrigo Duterte ang tatanu­ngin sakaling dumating­ ang panahong siya­ ay kukuhanin­ na ng ­Panginoong Diyos, kuntento na itong maihimlay­ sa libingan­ katabi ng kanyang mga pumanaw na magulang at hindi sa ­Libingan ng mga Bayani.,Nagpauna na si Presi­dente Duterte na hindi­ magiging isyu sa kanya kung dapat ba o hindi na siya ay maihimlay sa kontrobersiyal na Libi­ngan ng mga Bayani.,“When I go, I place my… just small dito sa tabi­ ng ano (libingan ng magulang)… Susmaryosep. Kanila na ‘yan (Libingan ng mga Bayani). Pagta­talunan pa natin ‘yan,” ayon­ pa kay Duterte sa All Saints’ Day interview ng media sa Davao City nitong Martes ng gabi.,Nagbigay ng paliwa­nag ang Pangulo kung bakit hindi nito tipo na mailibing sa Libingan ng mga Bayani kasabay ng paglilinaw na wala itong pinasasaringan o pinatu­tungkulan na sinuman.",,
"Palyadong relocation sites, unang sosolusyunan — VP Leni",,"“Hindi natin alam kung bakit nakalusot ang napakaraming relocation projects na nag-comply dito. Marami na akong nabisita, sigu­ro mga 80% ng nabisita ko walang tubig. At talaga iyong mga residents bumibili ng tubig, walang access sa mass transportation, walang access sa livelihood.”,Ito ang ibinunyag ni Vice President at Housing and Urban Development Coordinating Council (NDCC) Leni Robredo matapos matuklasan kung ano ang ugat ng “failure” o kabi­guan ng relocation program ng mga nagdaang administrasyon.,Sa isang panayam kay Robredo habang nasa Eternal Garden, Naga City kung saan niya dinalaw ang puntod ng kanyang yumaong esposong si dating Interior and Local Government Secretary Jesse Robredo, sinabi nito na halos lahat ng mga relocation sites na pinaglipatan ng mga informal settlers mula sa Metro Manila ay isang malaking kabiguan.,“Kaya nagiging failure iyong relocation kasi ang nangyayari, titirhan lang sandali tapos ibebenta din nila, ­babalik sila sa Manila, informal settlers uli sila,” ani Robredo sa isang local ­media interview.,Sa mga inspeksyon na ginawa umano nito sa mga relocation sites ay hindi sumunod sa requirement na dapat kumpleto ang pasilidad tulad ng tubig at kuryente. Malayo rin umano ang lokasyon sa transportasyon at walang hanapbuhay o anumang mapagkakakitaan.,Paglabag umano ito sa Republic Act 7279 o Urban Development and Housing Act of 1992 subalit nakalusot aniya sa hindi maipaliwanag na kadahilanan.,Ito umano ang nais ng HUDCC na baguhin upang masiguro na hindi na babalik sa mga squatter areas ang mga informal settlers na inilipat suba­lit umaalis sa kanilang tirahan dahil sa hirap sa kanilang nararanasan.,“So ang sa atin, nasa stage tayo na nire-review natin lahat ng mga defective policies. Mayroon tayo ditong deadline sa sarili, hanggang December dapat plantsado na lahat,” ani Robredo.",,
JV PRANING KA! — BAGUILAT,,"Kapraningan umano para pag-isipan ng masama ang ginawang pagbibitiw ni dating Pangulong Fidel V. Ramos bilang special envoy sa China ng Duterte administration.,Reaksyon ito ni Liberal Party (LP) Congressman Teddy Baguilat ng Ifu­gao matapos ilutang ni Senador JV Ejercito na ang pagre-resign umano ni Ramos ay senyales na mayroong namumuong ‘plot’ para mapatalsik sa puwesto si Pangulong Rodrigo Duterte sa palasyo ng Malacañang.,“Medyo praning mas­yado ‘yung comment ni Sen. JV na iyan. Eh dati ng kakampi ni Digong si FVR. Tsaka sino ang hihi­lahin ni FVR na mag-plot kay Digong? Wala na ang Lakas n’ya,” ani Baguilat.,Wala na umanong puwersa si dating Pangulong Fidel Ramos para mapatalsik si Pangulong Digong, ayon naman kay Laguna Rep. Benjamin Agarao.,“Mahirap sabihin. Si FVR walang lantad o organisasyon na anti-Digong. Matatag pa rin si Digong kahit wala si FVR,” ani Agarao.,Sa ngayon aniya, ang mga dating kaalyado ni Ramos sa Lakas-CMD ay mga kakampi na ng administrasyon ni Duterte at hindi na aktibo ang da­ting pangulo sa pulitika.,Maliban dito, wala ani­yang kumikilos na political party o anumang grupo laban kay Duterte at nananatili itong popular sa mamamayang Filipino kahit binabatikos ng ibang bansa tulad ng Amerika ang kanyang istilo.,Ganito rin ang paniniwala ni Isabela Rep. Rodito Albano na nagsabing posibleng marami lang napapanood na pelikula si Ejercito kaya naisip nila ang nasabing bagay matapos mag-resign si Ramos.,“He is watching too many movies…conspiracy theories,” reaksyon ni Albano sa pangamba ni Ejercito.,Noong nakaraang ling­go ay nag-resign si Ramos bilang special envoy sa China. Nabatid na nakarating na sa tanggapan ng Pangulo ang resignation letter nito.,“I had a copy of his resignation. First, I’d like to thank him for helping me and being of the service to the nation even at his age,” pahayag pa ng Pangulo.,Handa pa ring sundin ni Pangulong Duterte ang anumang magiging payo nang nagbitiw na special envoy to China na si da­ting Pangulong Ramos.,Ito ang tugon ni Pa­ngulong Duterte nang kapanayamin ng mga mamamahayag sa sementeryo nang dumalaw sa kanyang mga namayapang magulang sa Roman Catholic Cemetery sa Davao City kamakalawa ng gabi.,“I take his advice. But you know I have my own way of assessing it. For example, sa — I don’t know if… I have not heard but it was stated there in one newspaper about extrajudicial killing. He knows that I do not do it and we do not do it ,” ayon pa kay Duterte.,Maging ang Pangulo ay sang-ayon na nagawa na ni FVR ang kanyang papel sa gobyerno.,“So, pasensya na lang if you do not like my commitment which I, to me was a sacred promise during May, during the last elections. Ito ang gagawin ko. At nanalo ako, palagay ko naman sa rason na binigay ko. And I will do it until the last pusher is out of the streets and the last drug lord in this country is exterminated,” dagdag pa nito.,Bago matapos ang panayam ay hindi napigilan ni Pangulong Duterte na banggitin ang isang isyung hindi nila napagkasunduan ni FVR.,Magugunitang binatikos ni FVR si Duterte matapos nitong ayawan ang paglagda ng Pilipinas sa Paris agreement na naglalayong solusyunan ang climate change.,Sa halip, plano ni Duterte na magtayo ng maraming industrial zones sa iba’t ibang panig ng bansa na magbibigay ng trabaho.,Naniniwala si Ramos na lalong nanganganib ang Pilipinas sa mga bagyo at kalamidad kung hindi lalahok ang bansa sa Paris Agreement on Climate Change.",,
Si Kerwin ang susi vs Loot,,"Si Kerwin ang magi­ging daan para madiin at lumakas ang kaso laban kay retired general at ngayon ay Daanbantayan Mayor Vic Loot.,Ito ang inihayag kahapon ni PNP chief Director General Ronald­ dela Rosa na nagsabing kapag makauwi na sa bansa si Kerwin Espinosa, ang itinuturing na drug lord ng Eastern Visayas ay magiging ma­lakas pa ang kanilang kaso laban kay Loot dahil ito ang makasasagot sa lahat ng mga tanong tungkol sa huli.,Ayon kay Dela Rosa, hindi pa nila alam ang eksaktong araw ng pagbabalik sa bansa ni Kerwin pero patuloy ang kanilang pagpa-follow up dito.,Sinabi rin ni Dela Rosa na nagpapatuloy pa hanggang sa ngayon ang kanilang imbestigasyon laban sa dating heneral na isa sa mga binanggit ni Pangulong Rodrigo Duterte na umano’y drug coddler.,Dagdag pa ni Dela Rosa na bukod kay Loot, may iba pang narco-politicians ang patuloy na iniimbestigahan na pawang kabilang sa watchlist ng Pangulo.,Una nang inaresto si Kerwin sa Abu Dhabi at kinasuhan din ang ama nito na si Albuera Mayor­ Rolando Espinosa na ngayon ay nakakulong sa Leyte.",,
Digitized Postal ID pwede na sa DFA,,"Ipinababatid ng Department of Foreign Affairs (DFA) sa publiko na tatanggapin na rin ang digitized Postal Identification Card (Postal ID) bilang suporta sa pagkuha at pag-renew ng pasaporte.,Ito ang inilabas na kalatas ng DFA kung saan kinikilala na nito ang bagong Postal ID dahil sa pinahusay na pisikal at biometrics based na security feature ng bagong Postal ID.,“The Department of Foreign Affairs wishes to inform the public that the digitized Postal Identification Card (Postal ID) will now be accepted­ as one of the supporting­ docu­ments for passport­ application and or renewal,”­ ayon sa abiso ng DFA.,Tatanggapin ang postal ID para sa passport application sa mga satellite offices sa Metro Manila gayundin sa mga regional­ consular offices at mga foreign service posts.,Ang bagong postal ID na may security feature ay nakakatulong sa mara­ming mga Pilipino sa pag-a-apply ng trabaho, pagkuha ng loan o pag-e-encash ng tseke.",,
"‘Sex sa kotse’ nina JaDine, red flag sa MTRCB",,"Ipinatawag ng Movie and Television Review and Classification Board (MTRCB) ang mga exe­cutives ng primetime teleserye ng ABS-CBN na ‘Till I Met You’ dahil sa kontrobersyal na ‘daring’ love scene nina Nadine Lustre at James Reid na umere noong Oktubre 25.,Sa liham ni MTRCB Chairman Toto Villareal, kabilang sa mga pinadadalo sa conference na gaganapin sa November 10 ang direktor ng teleserye na sina Antoinette Jadaone at Andoy Ranay, ang executive producer na si Arnel Nacario at ang writer na si Shugo Praico.,Ito’y kasunod ng pagdagsa ng feedback at reklamo sa sunud-sunod na episode ng ‘Till I Met You’ partikular ang sex scene nina JaDine sa loob ng sasakyan na hindi na raw angkop na ipalabas sa telebisyon bagama’t mayroon itong SPG advisory.,“The 25 October 2016 episode includes a purportedly daring lovemaking scene inside a motor vehicle, which some audiences found to be unfit for television (despite its ‘SPG’ advisory),” bahagi ng liham ni Villareal sa mga executives ng teleserye.",,
Makati Police kinalampag sa kotong cops,,"Binalaan ni Pangulong Rodrigo Duterte ang ilang miyembro ng Philippine National Police (PNP) partikular ang Makati City Police na itigil na ang pangongotong.,Ang babala ay ginawa ni PDU30 kasunod ng tinanggap na ulat na ilang miyembro ng Makati City Police ang nangongotong sa mga turista.,“Corruption will stop. And I have heard two reports about the Makati police na nangongotong diyan sa mga turista. Hirap na hirap na nga ako papunta ng ibang bayan, walang tulog, at nakikiusap doon ng tulong nila at na sana’y mapalago natin ang ating trade relation,” ang tila pangongonsensyang hirit ng Pangulo sa kapulisan.,Iniutos rin ng Pangulo ang agarang pagsuspinde sa sangkot na pulis.,“You better resign. Because I said, I repeat to all of you, kayong mga.. either huminto kayo o hihintuin ko kayo. Mamili kayo diyan sa dalawa,” banta pa ng Pangulo.",,
Basura tambak sa Undas,,"Aabot sa 168 truckloads ng basura na may katumbas na 1,008 tonelada ang nahakot ng Metropolitan Manila Development Authority (MMDA) mula sa mga sementeryo sa Metro Manila nitong nakaraang Undas.,Ito ang pahayag kahapon ni Francis Martinez, head ng MMDA Metro Parkway Clearing Group matapos ang araw ng Undas.,Ayon kay Martinez, simula noong Oktubre 24 hanggang nitong nakaraang Nobyembre 1 ng taong kasalukuyan ay nasa 168 truckloads katumbas ng 1,008 tons ang kanilang nahakot mula sa 23 sementeryo sa buong kalakhang Maynila.,Ang mga nahakot na basura ay ang mga leftover foods, disposable plates, plastic cups, Styrofoam containers, diyaryo, balat ng candy at mga natuyong bulaklak.,Posible pa aniyang tataas pa ang bilang nang mahahakot na basura sa mga simenteryo dahil sa patuloy na clearing operation ng MMDA.,“We are expecting to fill up more trucks as our clearing operations continue until Saturday,” ani Martirez.,Patunay lamang ito na walang epekto ang hiling ng Simbahang Katolika at iba pang sektor na gawing ‘zero-basura’ ang paggunita sa Undas.,Ayon kay Aileen Lucero, national coordinator ng EcoWaste Coalition (EWC), hindi nagkulang ang Simbahan at kanilang grupo sa panawagan sa publiko, bagkus sadya lamang umanong pasaway ang maraming Filipino at hindi marunong magmalasakit sa paligid at kalikasan.",,
"Pagbabalik ng mga Pinoy sa Scarborough Shoal, sovereign decision",,"Isang sovereign decision ang pagbabalik ng mga mangingisdang Pinoy sa Scarborough Shoal matapos ang apat na taon kahit ano pang sabihin ng China.,Ayon kay Kabayan party-list Rep. Harry Roque, sa ayaw at sa gusto ng China ay dapat bumalik ang mga mangingisdang Pinoy sa Scarborough Shoal dahil sa ruling ng Permanent Court of Arbitration (PCA).,“Regardless of what China claims, the decision for Filipinos to go back to fishing in the Scarborough Shoal is a sovereign decision. The fact is, the Permanent Court of Arbitration has decided that we all have traditional fishing rights in Scarborough,” ani Roque.,Sinabi ng mambabatas na walang kapangyarihan ang China na suwayin ang PCA ruling kaya matapos ang pagbisita ni Pangulong Rodrigo Duterte sa China­ ay hindi na hinarang ng Chinese Coast Guard ang mga Filipinong mangingisda.",,
"Floating shabu, 2 Vietnamese tagilid",,"Dalawang Vietnamese­ ang isinailalim sa imbestigasyon kaugnay sa hinihinalang floating shabu labo­ratory sa Isla Verde, Barangay Pantay Tamu­rong, Caoayan, Ilocos Sur.,Ayon kay Sr. Supt. Rey Antolin de Peralta, acting provincial director ng Ilocos Sur Police Provincial Office, pinagpapaliwanag nila ang da­lawang Vietnamese na kasama sa mga nagbabantay sa mga barko na sinasabing matagal nang nakadaong sa laot na ­sakop ng Caoayan.,Sinabi ni Peralta na isa sa aalamin nila ay kung legal o iligal ang pagpasok sa bansa ng dalawang ­dayuhan kasabay ng pag-alam din kung ginagamit na labo­ratory ng pagawaan ng shabu ang nasabing mga barko na binabantayan ng dalawang dayuhan.",,
"Babaeng pari, malabo na — Santo Papa",,"Naniniwala si Pope Francis na tuluyan nang ibabaon sa limot ng Simbahang Katolika ang pag-asa ng ilang kababaihan na maging pari.,Ito ang inihayag ng Santo Papa habang sakay ng Papal plane pabalik sa Rome mula sa bansang Sweden kung saan nagpahayag ito ng paniniwala na tuluy-tuloy ang ipinatutupad na ban sa mga kababaihan na maging ­alagad ng simbahan.,“St. Pope John Paul II had the last clear word on this and it stands, this stands,” ayon sa Santo ­Papa.,Tinukoy ng Santo ­Papa ang 1994 document ni Pope John Paul na nagsasara ng pintuan sa mga kababaihan na pumasok sa priesthood.,Paliwanag pa nito­ na noong panahon ng ­Panginoon ay pawang­ mga kalalakihan ang naging tagasunod nito o pawang mga apostoles at walang isang babaeng kasama nito sa paglalakbay.,Noong nakalipas na buwan ng Agosto ay ini­utos ni Pope Francis na magtayo ng komisyon na mag-aaral sa katungkulan ng mga kababaihang dekano noong unang panahon ng Kristiyanismo.",,
Malaking tukso ang ConAss,,"Hindi makakaiwas sa tukso ang mga mambabatas kapag sila ang gagawa ng bagong Saligang Batas para palitan ang sistema ng gobyerno mula presidential tungo sa federal system.,Ito ang ibinabala ni Caloocan City Rep. Edgar Erice kaya iginiit pa rin ng kanilang grupong Legitimate minority sa Kamara na amyendahan ang Saligang Batas sa pamamagitan ng Constitutional Convention (ConCon) sa halip na Constituent Assembly (ConAss).,“Vested inters will undeniably come into play in ConAss. It would be very tempting for the legislators to insert in the Constitution provisions that will benefit us,” ayon sa mambabatas.,Kabilang sa mga posibleng isingit umano ng mga mambabatas na probisyon para sa kanilang sarili ay ang pag-aalis sa term limit at protection sa political dynasties sa bansa.,Kailangang umano na ang mga magtatrabaho sa paggawa ng bagong Saligang Batas ay walang pansariling interes na iniisip kaya Con-Con ang sistemang nais ng mga ito na gamitin na paraan.",,
"Hair stylist, nilamon ng dagat",,"Patay ang isang hair stylist matapos malunod sa isang beach resort sa Real, Quezon kamakalawa ng umaga.,Kinilala ang ­biktima na si Alfred Orgel, 28, resi­dente ng Dr. Sixto ­Antonio Ave., ­Maybunga, Pasig City.,Batay sa pahayag sa pulisya ng kasama ng biktima, kumuha ang kanilang grupo ng cottage sa Park Beach Resort sa Barangay Tignoan at masayang nag-inu­man.,Bandang alas-10:00 ng umaga na ang biktima­ ay maligong mag-isa suba­lit dahil sa ­malalaking alon, bagama’t marunong lumangoy ang biktima ay tinangay ito papunta sa malalim na bahagi hanggang sa tuluyang mawala.,Pasado alas-12:00 na nang marekober ang katawan ng biktima na agad isinugod sa ospital suba­lit idineklara itong dead on arrival ng doktor.",,
Sayang si FVR!,,"“Nakakahinayang na si former president FVR (Fidel V. Ramos) ay nag-resign as special envoy. Para sa akin, marami siyang mako-contribute sa relasyon ng PH and China.”,Ito ang reaksyon kahapon ni Sen. Sherwin Gatchalian sa hindi inaasahang pagbibitiw ng dating Pangulo bilang special envoy ng gobyernong Duterte sa China.,Hiling ng senador, sana ay ipagpatuloy ng dating Pangulo ang pagbibigay ng advice sa administrasyon, partikular sa pagpapabuti ng relasyon ng bansa sa China.,“Sana ipagpatuloy pa rin ni FVR ang kanyang mga recommendations and advices. Kailangan ng ating bansa ang lahat ng makakatulong sa tuluy-tuloy ng engagement between PH and China,” anang senador.,Sa interview ng GMANews kay Ramos kamakalawa ng gabi, sinabi nitong nagbitiw siya bilang special envoy sa China matapos makabalik sa bansa si Pangulong Duterte matapos ang 4-day state visit sa China.,Sa mga nakaraang kolum ni Ramos sa isang pahayagan, tahasan nitong sinabi na ang Pilipinas ay ‘losing badly’ sa unang 100 days ng administrasyong Duterte.,Sa isang text message, kinilala ni Presidential Communications Secretary Martin Andanar ang napakahalagang papel na ginampanan ni da­ting Pangulong Ramos para maayos ang relasyon ng Pilipinas at China sa kabila ng maritime issue.,Sinabi pa ng PCO chief na itinalaga ni Pa­ngulong Duterte si FVR bilang especial envoy to China dahil sa kanyang “stature, credibility as an elderly statesman, and his ability to break the ice with the Chinese government.”,Nauna nang sinabi ni Presidential spokesperson Ernesto Abella na ang resignation letter ni FVR ay isinumite na sa Office of the Executive Secretary at ang final word sa usa­ping ito ay nakasalalay na kay Pangulong Duterte.",,
Kaso laban sa Comelec at Smartmatic dinismis ng MPO,,"Dinismis ng Manila Prosecutor’s Office (MPO) ang kasong isinampa ni dating ABAKADA party-list representative Jonathan dela Cruz laban sa ilang opisyal ng Commission on Elections (Comelec) and Smartmatic-Total Information Management Corp. (Smartmatic) dahil sa kakulangan ng merito.,Napapaloob sa 27-pahinang resolusyon na may petsang Setyembre 28, 2016, binigyan-diin ni Manila City Prosecutor Edward Togonan na bigo ang kampo ni Dela Cruz na ipakita sa preliminary investigation, na isi­nagawa noong Hunyo 7 hanggang Agosto 12, ang mga ebidensiyang lumabag sa mga probisyon ng RA 10175 ang mga opisyal ng Comelec at Smartmatic.,Kabilang dito ang “Section 4(a)(1) purportedly by accessing computer system, without right”; “Section 4(a)(3), allegedly by intentionally alte­ring computer data, without right”; at “Section 4(a)(4) alle­gedly by intentionally altering or recklessly hindering interfe­ring with the functioning of a computer and compu­ter network by inputting, deleting and altering computer data and prog­ram, without right or authority, when the special character “?” was changed to “ñ” in the script.” ng transparency server noong araw mismo ng halalan.,Nabatid na sa mga respondents na sina Messrs. Elie Moreno, Marlon Garcia, at Neil Baniqued ng Smartmatic; at Messrs. Rouie Peñalba, Mauricio Herrera, Nelson Herrera at Ms. Frances Mae Gonzales ng Comelec, tanging si Garcia lamang ang maituturing umanong lumabag sa RA 10175.",,
"2 babae, tinodas sa Zambo",," — Iniimbestiga­han ng pulisya ang pagkakapatay sa dalawang babae sa Zamboanga City.,Magkahiwalay na natagpuan ang bangkay ng ­dalawa sa Barangay Limpapa at Talisayan nitong Linggo lamang.,Hindi pa nakikilala ang mga biktima ngunit pareho umanong may tama ng bala sa likuran ng kanilang ulo ang mga ito.,Wala pang makuhang lead ang pulisya kung sino ang nasa likod ng pamamaslang at kung may koneksyon ang krimen sa isa’t isa. ­Bihira ang ganitong klase ng krimen sa kababaihan sa Zamboanga City.,Wala pang umaangkin sa bangkay ng ­dalawa hanggang kahapon.",,
Bumagsak na eroplano natagpuan,,"Natagpuan na ang nawawalang eroplano na unang iniulat na nanawawala habang nasa ere sa bundok ng bansang Indonesia at walang nakaligtas sa mga pasahero.,Sa ulat ng Agence France-Presse nakita ng mga miyembro ng search and rescue agency ng nasabing bansa ang cargo plane kasama ang apat na sakay nito sa bundok ng Papua.,Sinabi ni Henry Bambang Soelistyo, ng National Search and Rescue Agency chief, na natukoy ang pinagbagsakan ng eroplano sa lalim na 12,000 feet o katumbas ng 3,660 metro sa Jayawijaya area.,Sinasabing ilang minuto pa lamang nakakalipad ang Canadian-made DHC4 Turbo Caribou PK-SWW cargo plane na may dalang construction materials at sakay ang apat katao kabilang ang dalawang piloto.,Ilan sa tinitingnang dahilan ng pagbagsak ng eroplano ang masamang panahon sa naturang lugar.",,
AMOY ‘MERRY CHRISTMAS’ TALAGA!,,"Inaasahang magiging masaya ang Pasko ng mga Social Security System (SSS) pensioners.,Ito’y dahil ipinangako ni Senador Richard Gordon, bago mag-Pasko ay tuluyan nang maisasabatas ang panukalang dalawang libong dagdag sa monthly pension ng mga SSS members.,Ayon kay Gordon, chair of the Senate committee on government corporations, handa na siyang pangunahan ang pag-sponsor sa plenaryo ng committee report ukol sa panukalang dalawang libong dagdag sa buwanang pension ng mga SSS members sa pagbabalik ng sesyon ng kongreso sa susunod na linggo.,Ito’y matapos na aprubahan na sa committee level ang panukala bago nag-adjourn ang sesyon ng kongreso.,Naniniwala si Gordon, na kaya niyang suportahan at mabigyan ng katuwiran at idepensa ang panukala oras na mayroong magtatanong na mga kasamahan niya sa plenaryo.,“Walang problema ito. May magtatanong diyan pero maipapaliwanag natin,” ayon pa kay Gordon.,Sa panig naman ni Senator Cynthia Villar, isa sa mga may akda ng panukala, na isang magandang Christmas gift sa mga SSS members ang dagdag na monthly pension kung kaya’t target nilang maisabatas ito bago mag-Pasko.,“Ang target is by December. Christmas gift na ‘di ba?” ayon kay Villar.,Tiwala si Villar na ang panukala ay hindi na ma-veto o mapigil pa ito dahil isa ito sa mga campaign promise ni Pangulong Rodrigo Duterte.,Kung matatandaan, naunsiyame ang pension hike bill matapos na i-veto­ ito ni dating Pangulong Benigno Aquino III.",,
300K durugista ‘aapurahin’ sa 2 buwan,,"Kung pagbabasehan ang pangakong ‘3 to 6 months’ ni Pangulong Rodrigo Duterte para sugpuin ang salot na illegal drugs sa bansa, may dalawang buwan na lamang ang Philippine National Police (PNP) para mapagtagumpayan ang ‘war on drugs’ pero para makamit ito, aabot sa mahigit 300,000 drug personalities ang aapurahin nilang matarget ng Project Double Barrel Alpha”.,Sisikapin umano ng 160,000-strong na police force na makuha ang 334,137 pang indibidwal na nasa drug watchlist.,Nito lamang bago matapos ang buwan ng Oktubre, sinimulan ng PNP ang ‘phase 2’ ng nationwide anti-narcotics campaign, o ‘Project Double Barrel Alpha’. kung saan nakasentro ang kampanya sa mga ‘high value targets’ at sa paglilinis sa lahat ng drug-affected barangays nationwide.",,
Alagaan naman ang libu-libong trabaho!,,"Dapat isaalang-alang din ni Pangulong Rodrigo Duterte ang libu-libong manggagawang Pinoy na maaaring mawawalan ng trabaho sa patuloy na mga birada at pang-aaway nito sa Estados Unidos kasabay ng isinusulong nitong independent fo­reign policy.,Ayon kay Sen. Bam Aquino, bagama’t hindi naman kuwestiyon ang isinusulong na independent foreign policy ng Pangulo ngunit kailangan din umanong tiyaking mapangalagaan nito ang libu-libong trabahong nilikha o dala ng mga pumasok na investments ng ibang mga bansa.,“Malaki po ang investments ng ibang mga bansa sa ating bansa. Marami pong trabaho iyan – hundreds of thousands of jobs. So kailangan din po ala­gaan natin ang mga trabahong iyan,” anang senador.,Tinukoy pa nito ang BPO industry na libu-libo ang mga nagtatrabahong Pinoy.,Si Aquino ang ikaapat na senador na nagpahayag ng pagkabahala sa magi­ging epekto sa industriya ng call centers sa bansa ng maanghang na pananalita ng Pangulo laban sa Amerika.,Unang naglutang ng pangamba ay si Sen. Panfilo Lacson noong Oktubre 2 na sinundan nina Sens. JV Ejercito at Joel Villanueva, nitong nakaraang linggo sa kasagsagan ng China visit ng Pangulo.",,
"Ay, basura!",,"Bumulaga sa pamunuan ng Manila North Cemetery (MNC) ang tone-toneladang basurang iniwan ng milyong taong bumisita sa puntod ng kanilang mga mahal sa buhay. Nakatakdang hakutin ngayon sa loob ng sementeryo.,Sa ulat ng Tzu Chi Foundation, isang non-government organization (NGO), umabot na sa 1,484 kilos ang nakuha nilang basura hanggang alas-12:00 ng tanghali kahapon.,Nabatid rin sa MNC at Manila South Cemetery (MSC) administrator, umabot na sa 1 milyon-katao ang dumagsa sa MNC at 300,000-katao naman sa MSC sa paggunita ng Undas.,Sa pangkalahatan naging matahimik naman ang paggunita sa kabila ng pagkakumpiska sa mga ibina­bawal na bagay sa kabila nang paulit-ulit nilang paalala na huwag nang magbitbit ng mga ito dahil kukumpiskahin lamang ang mga ito sa kanila.",,
"Sugatang sundalo, pinarangalan ni Duterte",,"Binisita kamakalawa at pinagkalooban ng medalya ni Pangulong Rodrigo Duterte ang walong sundalong nasugatan sa engkwentrong sumiklab sa pagitan ng Abu Sayyaf Group (ASG) sa Sulu kamakailan.,Ang mga sugatang sundalo ay nakaratay sa ospital sa Camp T­eofuldo Bautista sa S­ulu nang dalawin ng Pa­ngulong Duterte kasama sina Armed Forces of the Philippines (AFP) Chief of Staff Ricardo Visaya at iba pang opisyal ng AFP.,Ang bawat sundalo ay tumanggap ng Woun­ded Personal Medal mula mismo sa Pangulo bukod pa sa tig-P100,000 cash at Gloc pistol.,Isa sa walong sundalo na pinarangalan ng P­angulo ay si Army Corporal Arjay Turingan na nasa ilalim ng pamumuno ni Brig. Gen. Arnel dela Vega ang nasa likod ng matagumpay na engkwentro na ikinamatay ng walong galamay ng ASG noong Oktubre 30.",,
"Mga karag-karag, igagarahe na!",,"Wala ng kakarag-karag na mga sasakyan at wala ng tatakbo na sira ang mga ilaw dahil igagarahe na ang mga ito nang tuluyan kapag naibigay na kay Pangulong Rodrigo Duterte ang emergency power para resolbahin ang mga problema sa lansangan partikular na sa Metro Manila.,Ito ang nabatid kina Quezon City Rep. Wins­ton Castelo at House deputy speaker Raneo Abu na kabilang sa mga mambabatas na may-akda na bigyan ng emergency power si Duterte para resolbahin ang problema sa trapiko sa Metro ­Manila, kasama na ang Metro Cebu at Davao City.,“Maraming mga ­sasakyan ang kulang sa ilaw at kahit hindi na ligtas na tumakbo sa mga kalsada pero patuloy pa rin sila sa pagbiyahe na nagreresulta sa mga aksidente,” ani Castelo.,Dahil dito, bibigyan umano ng kapangyarihan si Duterte na ipagarahe na ang mga sasakyang ito sa ayaw at sa gusto ng mga may-ari dahil isa ito sa mga solusyong inere­komenda sa Kongreso.",,
7-taong mailap na hustisya sa Maguindanao massacre,,"Naglunsad kahapon ng silent protest ang u­nyon ng mga Filipinong mamamaha-yag sa paggunita ng Undas upang sariwain ang pagmasaker sa 58-katao sa M­aguindanao noong 2009 – kung saan 32 rito ay mga kapatid sa media.,Kasama ng grupong National Union of Journalists of the Philippines (NUJP) sa pagtungo sa Manila South Cemetery sa Makati City ang kaanak ng isa sa napaslang na mamamahayag na si Danilo Tiamzon.,Ayon sa NUJP, ang pakikiramay nila sa pa­milya ni Tiamzon ay simu­la ng tuluy-tuloy nilang pagkilos upang kalampagin ang gobyerno na bigyan ng hustisya ang kaanak ng mga biktima ng Ampatuan Massacre dahil magpi-pitong taon na sa Nobyembre 23 ay hindi pa nabibigyan ng finality ang hatol sa mga salarin.,“Hindi tumitigil ang unyon ng mga mamamahayag, sampu ng mga naulilang kaanak ng 32 mamamahayag na walang awang pinaslang, ibinaon sa lupa at parang hayop na pinaulanan ng bala noong 2009. Kami ay muling nananawagan sa bagong liderato ng panguluhan na panagutin ang pamilya Ampatuan. Hatulan ng nararapat na parusa at bigyan ng hatol na naaayon sa dami ng pagkakasala nila,” giit ng NUJP.",,
Teachers’ hospital at LGBT desk sa presinto,,"Mayroong House Bill 2967 na naglalayong magtayo ng ospital para sa mga guro sa bansa kung saan ang pangunahing gagamutin dito ay mga sakit na nakukuha sa pagtuturo, lalo na iyong mahabang panahon na sa propesyon.,Sa Senado naman ay isinusulong ang Senate Bill 926 na naglalayong magkaroon ng hiwalay na LGBT desk sa bawat himpilan ng pulisya sa bansa, gaya ng naitayo nang women’s at children’s desk sa mga presinto.,Ang panukala para sa pagkakaroon ng ­Philippine Teachers’ Hospital ay akda ni dating Pangulo at ngayo’y Pampanga Rep. Gloria Macapagal-Arroyo kung saan nakapaloob dito ang paglalaan ng inisyal na pondong P300 milyon para rito.,“We have always recognized the important role of our teachers. They are our unsung heroes because despite the difficulties that confront their profession, they have remained steadfast in molding­ the values and character of our youth,” ani Arroyo sa kanyang panukala.,Samantalang ang panukalang LGBT desk ay inihain naman ni Sen. Ralph Recto kung saan inoobliga na isang babae rin ang uupo sa desk upang masigurong gender sensitive ang hahawak sa kaso ng mga bakla, tomboy, silahis at transgender.,“This bill seeks to create a police organization that is able and eager to respond to any criminal or emergency incident regardless of the gender orientation of the people involved,” paliwanag ni Recto sa paghahain ng panukala.",,
"VP Leni natuwa sa ‘Goodbye, mura!’",,"“Sana.”,Ganito ang reaksyon ni Vice President Leni ­Robredo sa pangako ni Pangulong Rodrigo Duterte na hindi na ito magmumura matapos makausap ang ­Diyos habang nasa eroplano pauwi ng Davao City mula sa Japan trip.,Ginawa ni Robredo ang pahayag sa ambush interview sa kanya sa Eternal Garden sa Naga City kung saan nakalibing ang kanyang mister na si dating Department of Interior and Local Government (DILG) Sec. Jesse Robredo.,“Kasi lalo na sa international community na hindi sanay sa ganoon, kahit hindi malicious iyong gusto niyang sabihin nagkakaroon ng ibang mensahe,” ani Robredo kaya natutuwa umano ito sa pangako ng Pangulo.",,
"Suki sa selfie: Duterte flowers kina Ninoy, Cory",,"Agaw-pansin sa mga dumalaw sa kanilang namayapang mga kaanak sa Manila Memorial Park sa Parañaque City ang mga bulaklak na ipinadala ni Pangulong Rodrigo Duterte sa mga puntod ng tinaguriang democracy icons na mag-asawang sina dating Pangulong Cory Aquino at dating Sen. Benigno ‘Ninoy’ Aquino Jr.,Hindi maikakaila na ang puntod nina Cory at Ninoy ay nananatili pa ring malaking atraksyon sa publiko dahil lahat ng magawi sa nasabing lugar ay nagpapakuha ng larawan o nagse-selfie.,Pero lalo pang ­nakadagdag sa atraksyon ang mga bulaklak ni ­Pangulong Duterte dahil ang sinumang nagse-selfie sa puntod ng mag-asawang­ Aquino ay hinahagip ang Duterte flowers.,Ang mga bulaklak ay dinala sa puntod bago mag-Oktubre 31 pero walang maibigay na eksaktong oras ang mga tagapagbantay ng mga puntod ng mga Aquino.,Si Pangulong Duterte ang sumunod na Pangulo ng bansa matapos ang anim na taong panunungkulan ng anak ng mag-asawang Aquino na si da­ting Pangulong Benigno ‘Noynoy’ Aquino III.,Nabatid naman na tatlo pang dating pangulo ang pinadalhan ng bulaklak ni Pangulong Duterte na pawang nakahimlay sa Libingan ng mga Bayani at ito ay ang puntod nina Pa­ngulong Elpidio Quirino, Diosdado Macapagal at Carlos Garcia.,Mali­ban kay Pangulong Duterte, nagpadala rin ng bulaklak sa puntod nina Cory at Ninoy si dating­ ­Pangulong Joseph ­Estrada.",,
Pasahero namatay sa NAIA,,"Isang 52-taong gulang na babaeng pasahero na patungong Iloilo ang natagpuang patay ng mga security guard sa departure gate 116 ng Ninoy Aquino International Airport (NAIA) Terminal 3 noong Linggo dakong alas-3:13 ng hapon.,Ayon sa ulat, humi­ngi ng saklolo ang security guard sa naka-duty na doctor at nurses sa nakitang wala ng buhay sa may Gate 116 ng palipa­ran.,Kaagad namang nag­responde ang medical unit ng NAIA at bibigyan pa sana ng pangunahing lunas si Doris Santo, 52 pasahero ng Cebu Pacific flight 5J 459 na paalis ng alas-6:35 ng hapon patu­ngong Iloilo.,Nakilala ng mga nag­respondeng doktor ang pasahero sa pamamamagitan ng kanyang boarding pass na ideneklarang patay matapos na dumating sa Gate 116 ng medical unit., Si Ms. Santo ay nag-iisang bumiyahe patu­ngong Iloilo.,Isang pangalan na V­icenta Vasquez ang nakita ng mga airport authority sa hand­carried luggage ni Santo at ito ay tinawagan at na-turn over ang mga labi nito.,Nalaman na mula sa nakalap na impormasyon, ang mga Santo ay pawang nakatira sa Bacolod City.",,
Cute and scary kids sa Victoria de Manila,,"Bilang selebrasyon sa Halloween, isa ang Victoria de Manila sa Pedro Gil, Taft Avenue sa Manila sa nakiisa sa taunang tradisyong ito nitong October 31.,Syempre ang ibinida rito ay mga bata na nakatira sa naturang condominium.,Ang salitang Halloween ay hango sa pinagsamang “all hallows’ evening” o sagradong gabi – katumbas ay “bisperas ng Todos los Santos” o “Gabi ng Pangangaluluwa”.,Mahigit 20 mga bata ang nakilahok sa Halloween costume party ng Victoria de Manila. Sa anim na nanalo ang scariest costume awardees ay sina Vince Terron Olleres at Sofielle Villareal Sarmiento na tumanggap din ng prizes dahil kinarir talaga ang competition.,In din sa 4 hours na party ang libreng pakain, magic show at iba pa na ikinatuwa rin ng guardians at parents.,First time ang Halloween party na ito ng Victoria de Manila at dahil naging maganda ang resulta inaasahang magtutuloy-tuloy na ito sa susunod pang mga taon.",,
"Mag-utol nalunod, 1 nasawi",," — Isa ang namatay sa tatlong batang magkakapatid na nalunod sa ilog sa Brgy. Pias dito nitong bisperas ng Todos Los Santos.,Sa ulat ni P/Sr. Inspector Joey Cabatin nakilala ang biktima na si Marvin Harmilla Lagutan Jr., 9, residente ng Brgy. Nazareth dito na hindi na umabot ng buhay sa Medicare Hospital dito.,Nabatid na dakong alas-10:00 ng umaga nang maligo sa ilog ang biktima, kasama ang mga nakatatandang kapatid na sina Melvin Lagutan, 11, Edmar Lagutan, 10, pawang residente ng Brgy. Nazareth dito.,Hanggang mapadpad sa malalim na bahagi ng ilog ang tatlong bata at nagkaniya-kaniyang ligtas sa kanilang sarili.,Minalas si Marvin na natangay ng malakas na agos hanggang tuluyang napalayo at nalunod ito.",,
"Terror attack ng Maute Group, naharang",,"Ipinagmalaki kaha­pon ng pamunuan ng Philippine Army (PA) na naharang nila ang pla­nong paghahasik ng karahasan ng mga tero­ristang Maute Group sa M­indanao.,Ayon kay Army spokesperson Col. Benjamin Hao, naunsyami ang planong pagsasagawa ng terorismo ng nasa­bing grupo matapos ang pagkakaaresto ng ilan sa kanilang mga miyembro na responsable sa pagpapasabog sa Davao City night market noong Set­yembre 2 na ikinasawi ng 14 katao at ikinasugat ng 70 iba pa.,Base sa pagsisiyasat, napag-alaman sa tinanggap nilang impormasyon at pagsisiyasat na may balak magsagawa ng terorismo ang nasabing grupo kung hindi man sa Maguindanao, ay sa Davao.,“Nakikita namin kapag may nahuhuli ang pamahalaan ng mga kasapi nila ay napupurnada ang mga plano nilang paghahasik ng terorismo, saka inamin din ng mga nahuli na hindi tuloy ang plano nila dahil sa pagkakahuli sa kanila,” wika ni Hao.,Gayunman, sinabi ni Hao na kahit na madalas maudlot ang tangkang terorismo ng mga kalaban ay handa pa rin ang mga sundalo sa kung anumang aktibidad na gagawin ng naturang te­roristang grupo.",,
May checkpoints pa rin?,,"Hindi lahat ng checkpoints sa buong bansa ay tatanggalin.,Ito ang nilinaw kahapon ni Defense Secretary Delfin Lorenzana bilang reaksyon sa kautusan ni Pangulong R­odrigo Duterte na alisin na ang mga itinalagang checkpoints sa buong bansa.,Sinabi ni Lorenzana, hindi maaaring alisin lahat ang checkpoints at dapat i-maintain pa rin ang mga necessary checkpoints para mapanatili ang peace and order lalo na sa mga lugar na magulo at may mga banta ng karahasan.,Ipinaliwanag ni Lorenzana na ang tanging ayaw lamang ng Pangulo ay ang excessive checkpoints na nakaka-abala sa mga bumibiyahe lalo na ang mga negosyante na nagdadala ng kanilang mga produkto.,“I-maintain lang ang necessary checkpoints to maintain peace and order. No excessive checkpoints that inconvinience to the travelling public,” Paha­yag pa ni Lorenzana.,Inihayag naman ni Armed Forces of the Philippines (AFP) spokesperson Brig. Gen. Restituto Padilla na ang pagsasagawa ng checkpoint ay isang law enforcement na trabaho ng mga pulis at suportado ng militar.,Iginiit ni Padilla na para sa kanila nakadepende sa sitwasyon kung kailangang magtalaga ng checkpoints sa mga lugar na magulo.,“Ang pagkakaroon ng checkpoint sa mga lugar na unstable ang peace and order ay isang preventive measure,” dagdag pa ni Padilla.,“Law enforcement ang pagtalaga ng checkpoint. It is best taken up with the PNP. Support lang kasi kami. Para sa amin situational ang need for checkpoints lalo na sa areas na magulo kasi preventive ito pero nasa mga peace and order councils sa province at region ito dependent kung gusto nila para ka-secure ng mabuti ang areas nila. Kami handa lagi mag-provide ng support,” paliwanag pa ni Padilla.",,
"Van sumirko, 2 bata patay",,"Patay ang dalawang menor-de-edad na mga biktima, habang sugatan ang 14 pang pasahero kasama ang drayber nang naaksidenteng kulay abong Mitsubishi L300 M Bus (UUX-703), sa Star Toll Way, Brgy. San San Juan, Malvar, Batangas, pasado alas-kuwatro ng hapon kamakalawa.,Nabatid sa inisyal na imbestigasyon ng Malvar Municipal Police Station, na nasa impluwensya ng alak ang sugatang drayber na si Joseph Fernando y Cabral, 44-anyos ng Floodway Westbound, Pasig City, nang mawalan ng kontrol sa manibela na naging sanhi sa pagsirko ng sasakyan.,Sugatan ang mga pasaherong sina Randy Ubal y Pazzibugan (43), Juniño Dalanon y Narzoles (33), Maricar Dalanon y Ricarte (32), John Niño Dalanon y Ricarte (1), Lorine Jasmin Dalanon y Ricarte (7), Judith Dalanon y Dultra (32), Jessie Jane Dalanon y Dultra (2), Jesselle anne Dalanon (11), Jayson Dalanon y Narzoles (30), Julie Fernando y Dalanon (36), Joliseph Soberino y Dalanon (8), Justine Kyle Dalanon y Capul (10) at Adeluisa Dalanon y ­Narzoles (61),Kinilala naman ang mga nasawi na sina Janelle Anne Dalanon at Jaylord Lance Dalanon, 9 at 12-anyos ayon sa pagkakasunod",,
Gale warning nakataas sa Norte,,"Ibinabala kahapon ng Philippine Atmospheric Geophysical and Astronomical Services Admi­nistration (PAGASA) ang mataas na alon sa mga baybayin ng Northern Luzon.,Sa inilabas na gale warning ng PAGASA, maalon hanggang sa sob­rang maalon ang kondis­yon ng dagat sa Northern Seaboard ng Northern Luzon kabilang ang Batanes, Calayan, Babuyan, Nort­hern coast ng Cagayan at ang Northern coast ng Ilocos Norte.,Ganito rin ang kondis­yon ng karagatan na sakop ng Western Seaboard na kinabibilangan ng Ilocos Sur, La Union, Panga­sinan at kanlurang bahagi ng Ilocos Norte.,Ang paglaki ng alon na aabot sa 3.4 hanggang 4.5 kilometers ay sanhi ng malakas na gale force winds na nakapaloob sa northeasterly surface wind flow.",,
Inmate kinasuhan sa droga,,"Panibagong kaso ang kakaharapin ngayon ng isang inmate ng Pasay City Jail makaraang makadiskubre ng droga kahapon ng umaga sa isinaga­wang ‘greyhound operation’ ng mga tauhan ng B­ureau of Jail Management and ­Penology (BJMP) ng ­Pasay City Jail.,Base sa isinumiteng report ni Pasay City Jail Warden Chief Inspector Glennford V­aldepenas dakong alas-9:20 ng umaga nang magsagawa sila nang pagsalakay sa 2nd, 3rd at 4th floor ng nasabing kulungan.,Sinabi ni ­Valdepenas na laking gulat nila nang ma­diskubre sa ikatlong palapag ng piitan sa bahagi ng conjugal faci­lity na kung saan ay naka­detine ang grupo ng Sigue-sigue Sputnik.,Nadiskubre sa pag-iingat kay Andrew Barotel ang 7 maliit na plastic sachet na residue ng hinihinalang shabu at mga drug paraphernalias sa loob ng conjugal facility.,Si Barotel ay may kinakaharap na kasong illegal possession of firearms at may dalawang taon na rin itong nakakulong sa nasabing piitan.,Inamin naman ni Barotel na sa kanya mismo nakuha ang mga nasabing plastic sachet at paraphernalias.",,
Mali ang diskarte sa EDCA,,"Nagkamali ng diskarte ang Aquino administration sa nilagdaang Enhanced Defense Cooperation Agreement (EDCA) sa pagitan ng Pilipinas at Estados Unidos.,Ito ang patutsada ni Senate Minority Leader Ralph Recto, dahil kung ipinaratipika sa Senado ang EDCA, hindi sana ito napag-initan ni Pangulong Rodrigo Duterte.,Ayon kay Recto, ilang beses na niyang pinaalalahanan ang administrasyon ni dating Pangulong Benigno Aquino III na idaan sa Senado ang EDCA upang maratipikahan ito tulad ng ginawa sa Visiting Forces Agreement (VFA). “There was a proper way in doing it, but the Senate was bypassed, and I think one of the reasons for EDCA’s vulnerability is that it did not get the seal of approval of an institution that was supposed to ratify it,” ani Recto.,Naniniwala naman ang senador na kahit mapabuwag ng admi­nistrasyong Duterte ang EDCA, maaari pa rin mabuhay ang kahalintulad nito sa mga susunod na administrasyon.,Ito’y dahil sa maitutu­ring lang na anak ng Mutual Defense Treaty (MDT) at VFA ang EDCA.",,
‘Forever’ wish para sa bangkay ni Marcos,,"Kung mayroong ipinagdadasal ang mga kaanak at mga supporters ng mga taong tinorture, pinatay at maging ang mga naglaho noong panahon ng Martial Law ay ‘forever ban’ ruling ng Supreme Court (SC) sa pagpapalibing kay da­ting Pangulong Ferdinand Marcos sa Libingan ng mga Bayani (LNMB).,Tulad ng mga yumao na dinadalaw sa mga sementeryo, hindi rin kakalimutan ng Asian Federation Against involuntary Disappearance (AFAD) at Families of victims of Involuntary Disappearance (FIND) ang mga nakipaglaban sa Martial Law, kasama ang mga nameless na bayaning hindi na nakita mula nang mawala sa kasagsagan ng Batas Militar ng yumaong diktador.,Magtitipon ang grupo sa Bantayog ng mga Bayani Memorial Center sa Quezon Ave., bukas, Nobyembre 2.,Ayon kay FIND honorary chairman at Albay Rep. Edcel Lagman, sama-sama silang mag-aalay ng bulaklak, magsisindi ng kandila at dadalangin na sana ay tuluyan nang ipagbawal ng SC ang ideya ng pagpapalibing kay Marcos­ sa LNMB.",,
"P18B hulog at bayad-utang, hindi na-credit sa members — COA",,"Salto ito ng anim na state-run pension fund at housing agencies pero ang masasapul ng problema at direktang mapeperwisyo­ ay ang mismong mga ­miyembro.,Tumataginting na P18.188 bilyon na kinolekta o tinanggap na bayad ng naturang mga ahensya mula sa naghuhulog na mga miyembro noong 2015 ang hindi nairekord sa system kaya’t masasabing hindi ‘updated’ ang biktimang mga miyembro, base sa ­annual report ng Commission on Audit (COA).,Sa 2015 Annual Financial Report on Government-Owned or Controlled Corporations (GOCC) sa mga pension fund institution na ni-release ng COA, nangunguna ang Social Security System (SSS) na mayroong “undistributed collections” sa premiums at loan payment ang hindi ipinasok sa kanilang database o system at umaabot ito sa kabuuang halagang P9.939 bilyon.,Ayon sa COA, nagba­yad na ang mga miyembro ng SSS ng kanilang loan at maging kontribusyon sa SSS subalit hindi pa rin nai-credit sa kanilang pangalan ang mga binayaran.,Pumangalawa rito ang Armed Forces of the Philippines-Retirement and Separation Benefits System (AFP-RSBS) na may P4.914 bilyon na sinundan ng Government Service Insurance System (GSIS) na umaabot sa P2.697 bil­yon ang hindi nai-credit sa kanilang mga miyembro kahit nagbayad na ang mga ito.,Sumunod dito ang Social Housing Finance Corporation — P372.626 mil­yon; Home Development Mutual Fund (HDMF or PagIBIG Fund) — P264.132 milyon; at Small Business Corporation (SBC) — P1.807 milyon.,Ayon sa COA, nasa balag ng alanganin ang mga miyembro ng mga pension funds na ito dahil ang kanilang credit ratings ang maaapektuhan dahil sa kapalpakan ng mga institusyon na ito.,“(T)he collections of premiums and loans (that) have not been posted to the individual member’s accounts affect the accuracy and correctness of presentation of members’/pensioners’ data …ultimately delaying the processing of benefits of members/pensioners,” babala ng COA.,Inihalimbawa ng COA ang mga miyembro ng GSIS na siguradong hindi makakautang muli o kaya’y limitado ang mauutang na halaga sa panahon ng pangangailangan dahil ang kanilang binayarang dating utang ay hindi ‘updated’ o kaya ay walang ‘record of payment’.,Maging ang dibidendo na kinita sana ng miyembro dahil sa pagbabayad nang walang patid at delay ay hindi rin maibibigay sa miyembro.,“Member paying amortization will not benefit to this since his loan balance will not reflect immediately the correct/actual loan ­balance due to the delayed posting…(and) deprives members from accumulation of dividends from the time the payment or remittance should have been posted,” ayon sa COA.",,
‘MOMMY TRAFFIC ENFORCERS’ IKAKALAT SA MANILA,,"Magpapakalat ang lokal na pamahalaan ng mga nanay na magsisilbing traffic enforcers ng lungsod at umalalay sa mga pumapasok na estudyante sa mga paaralan.,Ayon kay Manila Ma­yor Joseph ‘Erap’ Estrada, ang mga “Mommy traffic enforcers” ay itatalaga sa bawat paaralan upang magmando ng trapik at alalayan sa pagtawid at pagsakay ang mga bata.,Malaki aniya ang maitutulong ng mga nanay na traffic enforcers para pangalagaan ang kaligtasan ng mga libu-libong batang mag-aaral sa 72 public elementary schools ng lungsod.,“Araw-araw, ang ating mga kabataang mag-aaral ay nahaharap sa iba’t ibang panganib sa kalsada kaya naisip naming hingin ang kooperasyon ng ating mga kababaihan, ang ating mga mahal na nanay,” sabi ni Estrada.,Sinabi pa nito na sa tala, 96 na batang mag-aaral ang nasasagasaan at nabibiktima ng mga aksidente sa daan kada araw sa buong bansa.,“Bilang mga ina, makakasiguro tayo na gagampanin nila ang kanilang tungkulin nang buong puso,” sabi pa ni Estrada.,Ayon kay Dennis Alcoreza, hepe ng Manila Traffic and Parking Bureau (MTPB), 144 “Mommy traffic enforcers” ang sasanayin nila bilang auxiliary traffic aides at dalawang babaeng enfor­cers ang itatalaga sa bawat paaralang elementarya sa Maynila.,Ang aksidente sa kalsada ang pangunahing dahilan ng kamatayan ng mga kabataan edad 1-anyos hanggang 19-anyos, ayon sa Safe Kids Worldwide.,Ayon naman sa World Health Organization (WHO), umaabot sa 186,000 mga kabataan edad 18-anyos pababa ang namamatay kada taon dahil sa mga road accidents, 39% dito ay mga pedestrians.",,
FOOD PACK ‘KINANGKONG’,,"Umikot sa social media ang litratong kuha at ipinoste sa Facebook ng ilang typhoon victims na nagpapakita ng kakarampot na ‘food pack’ na kanilang nakuha bilang bahagi ng relief package ng gobyerno.,Kaya naman agad kumilos ang Department of Social Welfare and Development (DSWD) para siyasatin kung saan nangyari ang tila ‘kinangkong’ o na-chop-chop na food pack na galing sa kanilang tanggapan.,Sa kumalat na litrato na diumano’y kuha mismo ng mga biktima ng bagyong ‘Lawin’ na siyang nabahaginan ng relief goods, makikita ang isang lata ng sardinas, isang ­piraso ng ­instant noodles, ­posporo, isang kilong bigas at isang sachet ng 3-in-1 instant coffee.,Mismong ang DSWD ay hindi makapaniwala sa kumalat na litrato dahil malayung-malayo umano ito sa aktuwal na food pack na kanilang ipinamamahagi sa mga biktima ng bagyo.,Tinitiyak ni DSWD Sec. Judy Taguiwalo na ang bawat food pack na kanilang ibinibigay sa bawat typhoon victim ay naglalaman ng anim na kilong bigas, apat na lata ng sardinas, apat na lata ng corned beef/beef loaf at anim na sachet ng 3-in-1 instant coffee o cereal energy drink.,Paalala pa ng kalihim sa mga tumatanggap ng relief pack, “Dapat naka-tape po ang kahon ‘pag binigay ito sa inyo. Ang laman ay 6 na kilong bigas, 4 na latang sardinas, 4 na latang carne norte o beef loaf, at 6 na sachet ng kape o cereal energy drink. Sapat po itong pagkain para sa dalawang araw para sa isang pamilyang may limang miyembro.”,Upang mapabilis ang ginagawang imbes­tigasyon sa ‘kinangkong’ o ni-repack na food pack, nanawagan kahapon si Taguiwalo sa mga nakatanggap ng kulang o bawas na food pack na isumbong ito sa pinakamalapit nilang tanggapan o kahit sa kinatawan nila sa lokal na pamahalaan at maaari ring itawag sa DSWD hotline 8888.",,
Kritikal sa martilyo ni Kuya,,"Isang 50-anyos na lalaki ang nasa kritikal na kondisyon makaraang martilyuhin sa ulo ng kanyang nakatatandang kapatid na nasa ilalim ng espiritu ng alak matapos awatin ng una ang kanyang kuya bunga ng paghaha­mon ng away sa kapitbahay sa Brgy. Cambaog, Bustos, Bulacan kamakalawa.,Kinilala ng pulisya ang biktimang si Jesus Ronquillo ng Purok 7, Brgy. Cambaog, Bustos, na kaagad isinugod sa Bulacan Medical Center-Malolos City at patuloy na nasa malubhang kalagayan makaraang magtamo ng sugat sa ulo matapos hatawin ng martilyo ng kanyang kapatid na si Jaime Ronquillo, 53, residente rin sa lugar na nakapiit na ngayon.,Nabatid na sinasabing nagwawala ang suspek na si Jaime at naghahamon ng away sa kanyang kapitbahay habang lasing nang awatin ito ng kanyang kapatid na si Jesus ngunit sa halip na tumigil sa pagwawala ay tila napikon at napagbalingan ng galit ng suspek ang kapatid, kaya kumuha ito ng martilyo at pinukpok ang ulo ng biktima.,Nang duguang bumulagta ang biktima ay tila natauhan ang suspek. Agad isinugod ang biktima sa ospital habang ang suspek ay kasalukuyan nang nakakulong.",,
13 bihag hawak pa ng ASG,,"Kinumpirma kaha­pon ng pamunuan ng Armed Forces of the Philippines (AFP), na umaabot pa sa 13 indi­bidwal ang nananati­ling bihag ng mga bandidong Abu Sayyaf Group (ASG).,Ayon kay Brig. Gen. Restituto Padilla, spokesperson ng AFP, 13 pa ang hostage ngayon ng mga bandido, 10 rito ay mga dayuhan na karamihan ay mga Malaysian at ­Indonesian, habang tatlo ang Filipino.,Dahil dito, tiniyak ni Padilla na magpapa­tuloy ang military ope­rations laban sa ASG, na nagsimula bago pa maupo si Pangulong ­Rodrigo Duterte.,Samantala, nilinaw naman ni Padilla na hindi na nila isinasama sa bilang ng hostages ang isang Hapones dahil base sa ulat, kusang-loob na pumasok sa bandidong grupo ang Japanese national at ngayon ay nagsisilbing taga-luto ng mga bandido.,Kamakalawa ay aabot na sa tatlong engkwentro ang naganap sa pagitan ng tropa ng militar at mga miyembro ng rebeldeng grupo kung saan unang nagkabakbakan sa Inda­nan, Sulu na nagresulta sa pagkamatay ng dalawang ASG members.",,
2019: Target date ng Federalismo,,"Tatargetin ng dalawang Kapulungan ng Kongreso na maihabol sa 2019 mid-term election ang plebesito sa bagong Saligang Batas kapag nagsimula nang magtrabaho ang Council of Elders o Constitutional Commission (Con-Com) sa Enero 2017.,Ito ang tiniyak ni Negros Occidental Rep. Albee Benitez, ang pangu­nahing may-akda sa resolusyon na idaan sa Constituent Assembly (ConAss) ang pag-amyenda sa 1987 Constitution na inaprubahan kamakailan ng Kamara sa committee level.,Dahil dito, umapela si Benitez kay Pangulong Rodrigo Duterte na maglabas na ito ng Executive Order (EO) para mabuo na ang Council of Elders o Con-Com para makapagsimula na ang mga ito na magtrabaho sa Enero.,“Kung mailabas na ang EO para mabuo na ang council of elders, ngayon puwede na silang magtrabaho early January­ next year,” pahayag ni Benitez at sa loob lang umano ng isa o hanggang tatlong buwan ay maaari nang makagawa ang mga ito ng proposal ukol sa bagong Saligang Batas.,“That’s why we prefer ConAss as the mode of amending the Constitution para maihabol sa 2019 election ang plebesito. Kaya ‘yan, mahaba pa ang panahon,” ayon pa sa mambabatas., Sa ilalim ng federal system, maghahalal pa rin ang mga Filipino ng Pangulo ng bansa na ­siyang mangangasiwa sa 12 ­estado sa bansa na magkakaroon ng kanya-­kanyang gobyerno.",,
"400 immigration officers ng NAIA, sapul ng rigodon",,"Magpapatupad ng balasahan ang pamunuan ng Bureau of Immigration (BI) sa mga tauhan nito na nakatalaga sa Ninoy Aquino International Airport (NAIA) bilang sagot sa nangyayaring corruption at mga raket ng ilang tiwaling tauhan.,Ayon kay Commissioner Jaime Morente, apektado ng nasabing rigodon ang mahigit sa 400 immigration officers na nakatalaga sa NAIA na ipatutupad sa Nobyembre 1.,“We have already addressed basic weaknesses or chokepoints in the essential services of the Bureau of Immigration. We are now embarking on a service efficiency program, especially in the light of the coming holiday season,” sabi ni Morente.,Idinagdag pa nito ang balasahan sa NAIA ay isinasagawa kada apat na buwan.",,
Freedom of speech ‘di lisensya para manira ng tao — De Lima,,"Mariing kinondena ni Sen. Leila de Lima ang pagkalat ng pekeng balita na mayroon siyang pag-aari sa Amerika na nagkakahalaga ng US$6 milyon o tinatayang P288 milyon.,Sinabi ni De Lima na simula nang makarating sa kanyang kaalaman ang balitang ito, agad niyang bineripika ang lokasyon ng sinasabing ari-arian niya upang maipakita sa publiko na isa itong produkto ng kasinunga­lingan upang sirain ang kanyang imahe.,“A few days ago, I learned about the news that I bought a USD6-million mansion in New York, USA.  A cursory check at the address of the alleged property, it turned out it was a popular landmark in New York, the Barlow-Pell Mansion Museum,” paglalahad ni De Lima.,“This latest fake news is just one of the many manufactured news and fabricated lies being maliciously peddled around to malign and discredit me. Sadly, truth has become the first casualty,” diin ng senadora.,Dahil dito, suportado ng senadora ang kampanya­ laban sa mga pekeng ba­lita na naglipana sa social media na ang layunin ay sirain ang reputasyon ng mga taong katulad ni da­ting Pangulong Fidel V. Ramos, dating Pangulong Benigno Aquino III at maging ang showbiz personality na si Agot Isidro.,Aniya, kinikilala niya ang karapatan ng mamamayan na kontrahin ang kanyang pananaw at pahayag.,Gayunman, kahit may karapatan sila sa pamamahayag, sinabi ni De Lima na wala naman silang lisensya para sirain ang kanyang reputasyon at kredibilidad at ng iba pang tao sa mundo.,“I acknowledge the differing views and opinions on issues that matter to majority of our people. You may or may not agree with me all the times, and that is perfectly fine with me. Like many of you, however, I also resent all and every deliberate and malicious attempt to curse, trash, degrade, ­humiliate and even intimate our people,” ani De Lima.",,
68 pasahero nailigtas  sa tumaob na pump boat,,"Umaabot sa 68 katao ang nailigtas ng  mga tauhan ng Philippine Coast Guard (PCG) matapos tumaob ang kanilang ­si­na­­­sakyang pump boat sa karagatang sakop ng Bohol noong Linggo ng hapon.,Dalawang oras ang itinagal bago pa tuluyang nailigtas ang mga biktima mula sa tumaob na MB Renel Cruiser.,Sa report ng PCG, Linggo ng umaga nang umalis sa Brgy. Looc sa Mandaue City ang MB Renel Cruiser at luma­yag patungong  Pitogo port sa bayan ng Presi­dent Carlos P. Garcia.,Gayunman, habang papalapit sa Pitogo port, tumama sa isang nakalutang na kawayan ang bangka na dahilan upang mabutas ito at tumaob.,Agad naman nakaresponde ang mga tauhan ng PCG kaya’t nailigtas ang mga biktima na kinabibila­ngan ng limang kabataan at dalawang sanggol.",,
World leaders kinalampag sa polusyon,,"Hinimok ng United Nations International Children’s Emergency Fund (UNICEF) ang mga world leaders na umaksyon laban sa problema sa luma­lalang air pollution.,Ito’y matapos lumabas sa pag-aaral ng UNICEF na umabot na sa 300 mil­yong mga bata ang nakakalanghap ng maruming hangin na maaaring magdulot ng masama sa pisikal na pangangatawan ng mga ito.,“It can cause serious physical da­mage, including harming their develo­ping brains and lungs.,“Nearly one child in seven around the globe breathes outdoor air that is at least six times dirtier than international guidelines,” bahagi ng pahayag ng United Nations (UN).,Ayon kay UNICEF executive director Anthony Lake, hindi tamang ipagkibit-balikat ang problema sa polusyon kung kaya’t dapat na magtulungan.,Ang nasabing pag-aaral ay inilabas isang linggo bago ang taunang UN climate change talks na isasagawa sa Morocco sa darating na Nobyembre 7 hanggang 18.",,
Jobless nagbigti,,"Isang matandang lalaki na nag-iisa lamang sa buhay ang  humabol sa Undas at nagawang kitilin ang sa­riling buhay sa pamamagitan ng pagbigti matapos na makaranas ng matin­ding depresyon nang hindi matanggap sa mga trabahong inaaplayan sa Navotas kamakalawa ng gabi.,Hindi na umabot pa ng buhay sa Navotas City Hospital at nasawi habang ­ibinibiyahe pa lamang ang biktimang si Marvillo Solis, 50-an­yos na residente ng Block 24, Phase II, Area I, Brgy. North Bay Boulevard South (NBBS) ng nasabi ring lungsod.,Sa ulat ng Navotas City Police, ganap umanong alas-otso pasa­do ng gabi nang matagpuan ng ­kanyang inang si Paquita Solis, 70-anyos ang anak na naka­bigti na sa loob ng silid nito.,Agad siyang humi­ngi ng saklolo sa iba pa nilang mga kasama sa bahay at pinagtulungang kalasin ang nakapulupot na nylon cord sa leeg ng biktima na noon ay na­ngingisay-ngisay pa mula sa kisame ng silid nito.,Mabilis na isinugod sa pagamutan ang biktima ngunit  idineklarang dead- on arrival pagdating doon.,Bago ito ay matagal na umanong nagiging malungkutin at palaging balisa ang biktima.,Napag-alaman naman sa mismong ina ng biktima na naburyo umano ng husto ang anak na si Marvillo matapos na hindi matanggap sa lahat ng kanyang ­inaplayang trabaho.,Sa kabila nito ay pa­tuloy pa rin na nagsasagawa ng masusing imbestigasyon ang mga awtoridad upang masiguradong nagpatiwakal nga ang biktima at walang naganap na foul play sa nasabing insidente.",,
Cargo plane nawawala,,"Pinangangamba­hang bumagsak ang isang maliit na eroplano sakay ang apat na tao matapos maiulat na nawawala ito habang nasa ere sa bansang Indonesia.,Ayon sa ulat ng Associated Press (AP), kasalukuyan nang nagsasagawa ng search and rescue ang mga awtoridad para makita ang nasabing eroplano na huling namataan sa bulubunduking bundok sa Papua province.,Sinabi ni Indonesia’s Search and Rescue Agency chief Henry Bambang Soelistyo na lumipad mula sa bayan ng Timika ang Turbo Caribou PK-SWW dakong alas-10:57 nu’ng Linggo ng gabi para magtungo sa mala­yong lugar ng Ilaga subalit hindi na ito na-contact pa.,Inaasahan sanang lumapag ang eroplano dakong alas-3:22 ng madaling-araw subalit hindi na ito nakita.,Maliban sa dalawang piloto na sakay ng nasabing eroplano ay kasama rin sa sakay nito ang dalawang pasahero na may dalang kargamento, kabilang ang construction materials.",,
Promdi niratrat ng Caloocan Death Squad,,"Isang lalaking nakitulog lamang sa bahay ng kaibigan at kaluluwas lamang galing probinsiya upang maglinis ng puntod ng mga namayapang kaanak ang walang habas na pinagbabaril ng umano’y vigilante group na Caloocan Death Squad (CDS) kahapon ng madaling-araw.,Sa ulat ng C­aloocan City Police, ganap umanong ala-una pasa­do ng madaling-araw nang maganap ang insidente sa bahay ng kaibigan ng biktimang si Raul M­aximo, 42-anyos, isang karpintero sa West Avenue, 8th Avenue, Grace Park, Brgy. 59 ng nasabing lungsod.,Pwersahan umanong pinasok ng hindi bababa sa tatlong mga kala­lakihan ang bahay ng kaibigan ng biktima at nagtungo sa kinaroroo­nan nito. Natutulog umano noon ang pamilya ng biktimang magkakatabi sa isang higaan nang sapilitang gisingin ng mga suspek ang mag-ina ni Maximo.,Pinalabas umano ng mga suspek ang mag-ina ng biktima na nagmamakaawa pa umano na huwag gawan ng masama ang biktima.,Doon na sila naka­rinig ng sunod-sunod na putok ng baril at nang magsialisan na ang mga suspek ay mabilis nilang pinuntahan ang biktima at doon na tumambad sa kanila ang wala nang buhay na si Raul.,Napag-alamang lumu­was lamang umano ang biktima kasama ang kanyang mag-ina upang maglinis umano ng puntod ng kanilang mga kaanak na nakalibing sa lugar.,Ayon naman kay Barangay Kagawad Raul Lukban ay wala umanong kahit anong criminal record sa pulisya ang biktima na posibleng napagkamalan lang ito na isang drug pusher.",,
"BASURA NG ‘GAPO, KINALAMPAG",,"Tinuligsa ng grupong EcoWaste Coalition (EWC) ang walang habas na eco waste dumping sa mga coastal territory ng Olongapo City.,Sa isang symbolic protest, pinangunahan kahapon ng grupo ang cleanup drive sa mga coastal lines ng Olongapo upang ipaliwanag sa mga residente ang kahalagahan ng malinis na kapaligiran.,Itinaon ang aktibidad sa pagdiriwang ng kapista­han ni St. Francis of Assisi – ang Patron Saint ng Ecology.,“The open dumping of garbage, an environmental crime, is not only illegal and irresponsible.  It’s also deadly, particularly for the aquatic creatures who bear the brunt of reckless waste disposal. We kill marine animals every time we arbitrarily throw our discards from plastic bags to tiny candy wrappers and cigarette butts on the streets and waterways,” giit ni A­ileen Lucero, National C­oordinator ng EWC.,Katuwang ng EWC sa kampanya ang mga p­arishioners at Kura Paroko ng St. Columban P­arish na si Rev. Fr. K­enneth Masong.",,
Full force sa Undas alert,,"Upang matiyak na maiwasan at walang maganap na bomb attack habang ginugunita ang Undas, nagpakalat na nang K-9 units at explosive ordinance disposal teams sa entry at exit points sa mga lungsod sa Metro Manila ang Armed Forces of the Philippines (AFP).,Ayon kay AFP chief-of-staff Gen. Ricardo ­Visaya kasabay nang pag­lalatag ng security measures sa araw ng Undas, ang pagde-deploy ng specialized units ay bahagi ng pagsusumikap ng militar na tiyakin na magiging mapayapa ang paggunita sa All Saints at All Souls Day sa November 1 at 2.,Magbabantay ang buong­ puwersa ng ­militar kasama na ang Marines, sailors at airmen nga­yong Undas para sa maayos at mapayapang paggunita sa yumaong mga mahal sa buhay.,Humiling naman ang AFP sa publiko na maki­pagtulungan at ­maging alisto sa anumang kapa­hamakan na maaari nilang maranasan.,Samantala, nagpaka­lat­­ ng 3,000 kapulisan sa Quezon City para sa pagbabantay ng seguri­dad ng mamayan nga­yong All Saints Day.,Ayon kay QCPD Direc­tor P/Senior Supt. Guillermo Lorenzo  Eleazar, ang araw ng Undas ay espe­syal na araw sa napakara­ming Filipino at karamihan  sa mga ito ay ginugugol ang kanilang oras sa pagtu­ngo sa sementeryo para bisi­tahin ang namayapang mga mahal sa buhay, at tiyak din umano na karamihan ay walang naiiwa­nan sa kanilang mga bahay kung kaya’t kailangan din umanong bantayan ang mga ito ng kapulisan.,Nakaalerto din ang Bureau of Fire ­Protection (BFP) para umalalay sa anumang emergencies na maaaring mangyari nga­yong Undas.",,
Walang holiday vs illegal drugs,,"Walang holiday sa pinaigting na operasyon kontra iligal na droga.,Ito ang mariing inihayag­ ng pamunuan ng Philippine National Police­ (PNP), kung saan tiniyak na hindi pa rin maaaring makalusot sa iligal na operasyon ang mga sangkot sa iligal na droga sa bansa kahit na may deklarasyon pa ng holiday o walang pasok.,Sinabi ni PNP spokesman Sr. Supt. Dionardo Carlos, tuluy-tuloy ang Oplan Tokhang at Double Barrel ng gobyerno, kahit pa ginugunita ng buong bansa ang Undas kung saan hindi titigil ang mga pulis sa pagtunton at pagkatok sa mga pinaghihinalaang gumagamit at nagtutulak ng iligal na droga.,Partikular na tinukoy ni Carlos ang ­National Capital Region Police Office (NCRPO) sa pamumuno ni Chief Supt. Oscar Albayalde, na ­kahit na may mahabang bakasyon ay tuloy pa rin ang anti-drug campaign.,Sinabi ni Albayalde na sa katunayan ay mayroon pa silang nakakalap na report ukol sa pagkaka-aresto sa mga sangkot sa droga ngayong long weekend.,Gayunman, tiniyak ni Carlos na may mga iti­na­­laga namang mga pulis­ para sa pagbibigay ng seguridad sa mga tao lalo na sa mga sementeryo na inaasahang dadagsain sa paggunita ng Undas.,Nagpaalala rin ang PNP sa pulbiko na maging mapagmatiyag at agad na i-report sa mga pulis kung may kahina-hinalang bagay o tao na mapapansin.,“Tinitiyak po ng PNP na sapat ang mga pulis na magbibigay ng proteksyon sa publiko,” wika pa ni Carlos.",,
"Mardigras sa ‘Gapo, inulan ng reklamo",,"Sari-saring reklamo ang naglabasan sa katatapos na tatlong gabing okasyon ng Mardigras na idinaos sa lungsod ng Olongapo dahil umano’y sa kakulangan ng sistema ng mismong organizer na Metro Olongapo C­hamber of Commerce Inc. (M­OCCI).,Unang gabi pa lamang ng okasyon noong Huwebes ay nagkaubusan na agad umano ng wristband ticket na nagkakahalaga ng P60 na magsisilbi sanang individual passes sa tuwing lalabas at papasok sa bisinidad ng mardigras dahil sa kakapusan ay 2015 na lumang ticket na ang iniisyu sa publiko at sinisingil umano ng P60 subalit may nakatatak naman na presyong P50,Reklamo naman ng ilang booth owners na bukod sa magkakadikit sila ay madilim at walang sapat na lighting facilities sa kanilang mga puwesto na kanilang inupahan ng halagang P4000 para sa tatlong gabing okasyon.",,
Emergency assistance sa umuwing OFWs,,"Iniulat ng Department of Labor and Employment (DOLE) na umabot na sa P.5 milyon ang inilaan nitong pondo sa may 10, 233 overseas Filipino workers (OFWs) na inilikas mula sa bansang Saudi Arabia.,Ito ang sinabi ni Labor Sec. Silvestre Bello III kung saan ang nasabing pondo ay bilang emergency assistance para sa mga umuwing OFWs mula sa Saudi Arabia na naapektuhan ng pagbagsak ng presyo ng produktong petrolyo sa Gitnang Silangan.,Kasabay nito, sinabi ni Bello na umabot na sa kabuuang 2,191 distressed workers ang tumanggap ng repatriation program ng Overseas Workers Welfare Administration (OWWA).,Sa ilalim ng Expanded Relief A­ssistance Program (RAP) ng OWWA ang bawat OFW ay nabigyan ng P­26,000.",,
SoKor President pinagbibitiw,,"Libu-libong South Koreans ang nagsagawa ng kilos-protesta para ipanawagan na magbitiw sa posisyon si President Park Geun-hye.,Ayon sa ulat, ito ay dahil pa rin sa umiinit na eskandalong kinasasangkutan ng presidente ng South Korea hinggil sa umano’y panghihimasok ng kaibigan nito na anak ng isang religious cult leader sa state affairs.,Sinasabing nangyari ito sa gitna ng imbestigasyon ng prosekyusyon sa mga presidential aides ni Park at iba pang mga opisyal upang matukoy kung nilabag ng mga ito ang batas sa pagpayag kay Choi Soon-sil na manghimasok sa gobyerno at kumita rito.,Iginiit ng mga galit na Koreans na nawawalan ng mandato sa kanilang bansa si Park sa kadahilanang ipinagkanulo nito ang tiwala ng publiko.",,
Ending ng ‘endo’ hindi madali pero… — DOLE,,"“Hindi magiging madali ang pagpapatigil sa ‘endo’, ngunit ako ay naniniwala na sa pagiging matatag ng kagawaran at ang suporta ng mga kaagapay nito, maaari nating matuldukan ang iligal na kontraktuwa­lisasyon,  kasama ang ‘555’ at ‘endo’, at mabig­yan ng seguridad sa trabaho ang lahat ng ating manggagawa.”,Kasabay nito, sinabi rin ni Department of Labor and Employment (DOLE) Sec. Silvestre Bello III na, “Bago magtapos ang taon magdedesisyon kami,” pahayag nito matapos ang pagkikipag-usap sa mga kinatawan ng mga employers at grupo ng manggagawa na ginanap sa OSEC Conference Room, DOLE Building sa Intramuros, Manila.,Ang “win-win formula” ng Department of Trade and Industry (DTI) na suportado ng malala­king business at employers groups ay nagmumungkahi ng mga sumusunod na kasunduan: ang mga manggagawa ay gaga­wing regular ng kanilang contractor na may buong benepisyo, kabilang sa mga ito ang leave credits, 13th month pay, SSS, Phil-Health; maaaring i-deploy o muling i-deploy sa principals kung kinakailangan; maaari ring ang kompanya­/principals na kumuha ng manggagawa bilang regular o mag-outsource depende sa kapanahunan o partikular na tungkulin; at mahigpit na pagsunod ng service provider sa pagbibigay ng buong benepisyo sa manggagawa.",,
Diyos lang ang puwedeng tumapos sa buhay,,"“Diyos lang ang puwedeng pumatay.”,Ito ang mensahe ni ­Ifugao Rep. Teddy Brawne­r Baguilat sa lide­rato ng Kongreso sa plano nitong ibalik ang Death Penalty Law bago matapos ang kasalukuyang taon.,“I don’t believe in legislating retribution. Only God has the power over life and death,” ani Baguilat na nagsisimula ng mangangampanya laban sa pagbabalik sa parusang kamatayan sa pamamagitan ng #notodeathpenalty.,Aminado ang mambabatas na wala siyang kumpiyansa sa sistema ng hustisya­ kaya natatakot ito na ­tanging ang mga mahihirap lamang ang maisasalang sa firing squad o bigti.,“Chances are it’s the poor that gets executed and the rich pays their way out of the firing squad,” ayon pa kay Baguilat dahil hindi pa rin, aniya, maayos ang sistema ng hustisya sa bansa.,Sa Senado, sinabi rin ni Senate majority leader Vicente ‘Tito’ Sotto III na magiging ‘madugo’ ang debate sa pagbuhay sa Death Penalty Law.,“Malabo this year. Baka next year pa. Mahaba ang debate nun,” ani Sotto.,Posible ring mabawasan ang bilang ng senador na pabor sa panukala dahil sa 50/50 na posisyon dito ni Sotto.,“Iniisip ko pa. Dati in favor. Medyo nagdadalawang isip ako ngayon,” pag-amin ng senador.",,
"MAYOR NI-RAID, NEGA SA DROGA",,"Sinalakay sa bisa ng search warrant ang bahay ng  alkalde ng Libungan ng pinagsanib na puwersa ng  Regional Anti-illegal Drug Task Group at Cri­minal Investigation and Detection Team (CIDT) ng North Cotabato Philippine National Police (PNP) at ng Libungan Municipal Police Station (MPS) kung saan nasamsam ang ilang klase ng mga baril sa Kidapawan City, kahapon ng madaling-araw.,Ang pagsalakay sa bahay ni Libungan Mayor Christopher Cuan ay isi­nagawa ng mga awtoridad matapos na pangalanan ito ni Pangulong Rodrigo Duterte na umano’y kabilang sa mga listahan ng narco-politicians na sangkot sa illegal drug trade sa North Cotabato.,Subalit sa nasabing raid sa bahay ng nasabing alkalde ay nabigo ang mga awtoridad na makasamsam ng iligal na droga at wala rin umanong kahit anong drug paraphernalia, ma­liban sa ilang mga baril.,At ayon kay Senior Superintendent E­mmanuel Peralta, hepe ng North Cotabato Police Provincial Office (PPO), kabilang sa mga nakuhang baril sa bahay ng nasabing alkalde ay armalite rifles, 12 gauge shotguns at ilang mga short firearms at mga bala na umano’y pawang mga walang kaukulang dokumento.,Bukod sa bahay ng nasabing alkalde ay kabilang din sa mga sinalakay ang umano’y guard house, motor pool at gasoline station na pag-aari nito.,Ayon sa pulisya sa pagsalakay sa mga pro­perties na pag-aari ng nasabing alkalde ay bitbit nila ang apat na search warrants na inisyu ng korte.,Ang nasabing alkalde ay kasalukuyang nakadetine sa CIDT North Cotabato PNP at nakatakdang sampahan ng illegal possession of firearms and ammunitions.,Kamakalawa lamang ay napatay din ng pulisya si Datu Saudi Ampatuan Mayor Samsudin Dimaukom at 9 na tauhan nito matapos ng umano’y makipagbarilan sa mga parak sa checkpoint ang grupo ng pulitiko sa bayan ng Makilala sa North Cotabato pa rin.",,
I WILL RESIGN! — PDU30,,"“Kasi ako sabi ko ‘yung federal type provides a President…’pag natapos ‘yan ng tatlong taon asahan ninyo I give you my word ‘pag nandyan na ‘yang framework I will resign to give way to a new President.”,Ito ang kauna-una­hang pahiwatig ni Pa­ngu­long Rodrigo Duterte na wala siyang interes na tapusin ang kanyang full term na anim na taon bilang pinakamataas na pinuno ng bansa.,Ang mga pananalita ay binitiwan kahapon ng Pangulo sa kanyang talumpati sa launching ng Comprehensive Reform and Development Agenda para sa ARMM at iba pang conflict affected areas sa Regions IX, X at XII na idinaos sa Shariff Kabunsuan Cultural Complex (SKCC) Office of Regional Governor (ORG) Compound, Cotabato City.,Pinaaapura nito sa mga mambabatas ng Kongreso ang pagpupuwesto ng Federal system framework upang maipasa na umano niya sa susunod na presidente ang pamamahala.,Kailangang balang­kasin at isabatas ng mga kongresista at senador ang pagbabago ng porma ng gobyerno mula sa kasalukuyang presidensyal tungo sa pederalismo na noong panahon pa ng kampanya ay lantaran nang inihahayag ni Pangulong Duterte na kasama sa kanyang plataporma.,“Balang araw sabi ko pagdating ng federal tutal hati-hatiin man ‘yan. Ako basta sabi ko pagdating ng panahon bilisan lang ninyo kayong mga congressman, bilisan ninyo ang federal…at maghanap tayo ng configuration na gobyerno na talagang powerful, kanya-kanyang region bahala kayo kung ano ang gusto ninyo dito bilisan lang ninyo. Kasi ako sabi ko ‘yung federal type provides a President… ‘pag natapos ‘yan ng tatlong taon asahan ninyo I give you my word ‘pag nandyan na ‘yang framework I will resign to give way to a new President,” anang Pangulo sa kanyang talumpati.,Siniguro pa nito na tutuparin niya ang mga salitang ito na hindi niya tatapusin ang kanyang termino basta maipuwesto na ang Federal Philippines.,“Wala na kayong iisipin pa. Basta ako sana mismo ang magsabi na alis na ako. Hindi ako maghintay ng six years, just hurry up the process pagka nandyan na ‘yang federal pagkatapos hati-hatiin na ‘yung region, federal region ganun at more power ‘yang sa baba less power du’n sa itaas at kayo na ang bahala kung ano ang makita ninyo dito.. If there is the federal type already set under an election before five years, four years ako mismo I will resign, I give you my word I will give way on a federal,” paniniguro ni Pangulong Duterte.",,
"Pinoy sa Italy, tsini-check na",,"Muling niyanig ng malakas na paglindol ang bansang Italy na naitala sa lakas na magnitude 7.1, ayon sa United States Geological Survey (USGS).,Ayon sa ulat ng Asso-ciated Press, ang lindol ay natukoy sa layong 132 kilometro ng hilagang-silangan ng Rome at 68 kilometro ng silangan-timog-silangan ng lungsod ng Perugia., Patuloy na inaalam ng mga awtoridad ang lawak ng pinsala bunsod nang pagguho ng maraming  gusali dahil sa malakas na lindol.,Naramdaman din ang lindol sa Rimini, Abruzzo at sa Naples.,Noong nakaraang linggo ay dalawang lindol ang naitala rin sa nasabing bansa na may lakas na magnitude 5.5 at magnitude 6.1.,Noong nakalipas na Agosto 24 ay naganap din ang magnitude 6.2 na ikinasawi ng mahigit na 300-katao.,Habang sinusulat ang balitang ito ay wala pang report ang Department of Foreign Affairs (DFA) kung may Pinoy na nada­may sa insidente.",,
‘EJK’ sa NE,," — Isang lala­king hinihinalang biktima ng extra judicial killings (EJK) ang pinaniniwalaang itinapon lang sa Purok 1, Sitio Bagnoy sakop ng Brgy. Tagpos dito noong Biyernes ng gabi.,Kaagad humingi ng tulong si P/Chief Inspector Jeffrey Alivia sa Santa Nueva Ecija Provincial Crime Laboratory Office sa Cabanatuan City para sa pagproseso sa bangkay na nakasuot ng brown Freego T-Shirt at brown kuldoroy pants.,Sa imbestigasyon ni PO1 Aries Dimacale, tinatayang may taas ito na 5’6, edad na 45-50; k­ulay brown ang buhok at may tattoo na hugis puso at nakasulat ang pangalang ‘Rebecca’ sa kanang dibdib.,‘Victory death’ naman ang naka-tattoo sa kanang balikat at putol ang dalawang daliri sa kaliwang paa nito.,Natakpan ng magkapatong na damit ang mukha nito na binalutan ng packaging tape at nakagapos ang mga kamay ng alambre at patalikod.,May nakapaibabaw ding plakard na nakasulat na ‘S.P.P Pusher’ sa ibabaw ng bangkay at sa bulsa ay may 3 heat sealed plastic sachet ng hinihinalang shabu.",,
Biyahero dagsa sa Batangas port,,"Umaabot na sa mahigit 20,000 pasahero ang dumaan sa Batangas port para dumalaw sa kanilang mga yumaong mahal sa buhay sa dara­ting na Martes.,Umaabot naman sa mahigit 2,000 behikulo ang  naisakay sa RORO sa pareho ring oras mula noong Biyernes hanggang alas-11:00 kamakalawa ng gabi.,Ayon sa Philippine Port Authority (PPA) sapat naman ang mga barkong binibiyahe patungo sa Mindoro Oriental at Occidental, Caticlan, Romblon, Odiongan kasama na ang Kabisayaan.,Nakalatag naman na ang mga tauhan ng P­hilippine National Police (PNP) Maritime, Philippine Coast Guard (PCG), Red cross, PPA, Marina at Department of Health (DOH) para umalalay sa mga pasahero.",,
"Puneraryang nangho-hostage ng bangkay, ‘ibuburol’ na",,"May nakaambang parusa ng pagkakakulong ng hanggang anim na buwan at multang hindi lalagpas ng P50,000 sa simumang tauhan o opisyales ng isang punerarya na ‘mangho-hostage’ ng bangkay.,Sa ilalim ng House Bill 1001 na inakda ni Makati Rep. Luis Jose Angel Campos Jr., nais nito na matigil­ na nang tuluyang ang karaniwang ginagawa umano ng mga morgue at funeral parlors na hindi ibinibigay sa mga kaanak ang kanilang mga hawak na bangkay hangga’t hindi nagbabayad ang mga ito.,Ayon sa mambabatas, ka­raniwang nabibiktima umano ang mga mahihirap na mamamayan ng mga funeral parlor at mga morgue sa mga hospital kaya dapat na umano itong matigil.,“Many instances of people not being bury their loved once due to the funeral parlors and other similar funeral service providers refusing to release the bodies of the deceased until the embalming and other funeral expenses be paid,” ani Campos.,Ito aniya ang nakikita niyang mga dahilan kung bakit maraming bangkay ang hawak pa rin ng mga funeral parlors dahil hindi kaya ng mga kaanak ng mga ito ang sinisingil sa mga ito.,May mga pagkakataon­ aniya na napipilitan ang mga kaanak ng mga namatay na gumawa ng krimen para mabayaran lamang ang puneraryang may hawak sa kanilang yumaong mahal sa buhay.,“That is why the evil of holding or refusing to release the body of a person due to financial reason is not acceptable,” ani Campos.,Kapag naging batas ang panukalang ito, sinumang tauhan o may-ari ng mga funeral parlors na ayaw i-release ang patay sa mga kaanak nito ay pagmumultahin ng P20,000 hanggang P50,000 at pagkakakulong ng isa hanggang anim na buwan o pareho.",,
"Live-in partner, 7 pa  laglag sa buy-bust",,"Siyam na katao kabilang ang isang mag-live in partner ang dinakip ng Intelligence operative ng B­ocaue Philippine Natio­nal Police (PNP) makaraang magsagawa muli ng serye ng buy-bust operation sa Brgy. Caingin, Bocaue, Bulacan kamakalawa.,Kinilala ng pulisya ang mga naarestong sina Alex Bernardo at live-in nitong si Joanna Davila, kapwa 42-anyos; Cecilia Andres, 39; Florante Gulapa, 33; Elizabeth Teodoro, Rodel Sunio, 42; Jayvee Javier, 18 at pawang residente ng Brgy. Caingin, Bocaue, Cristopher Francisco, 37; ng Brgy. Guyong, Sta. Maria, at Connie Venturina ng Brgy. Tabang, Plaridel.,Dakong alas-singko ng hapon nang magsagawa ng sunud-sunod na buy-bust operation ang awtoridad sa Brgy. Caingin, Bocaue na itinuturing na siyang pinakamalaking pinagkukunan ng droga sa Bocaue at kalapit-bayan at walang nagawa ang mga suspek nang arestuhin sila matapos kumagat sa o­perasyon ng pulisya.",,
‘Wag awayin ang US! — Bro. Eddie,,"Hindi dapat awayin ni Pangulong Rodrigo Du­terte ang Amerika para makipagkasundo at makipag-alyansa sa China.,Sa ginanap na pulong-balitaan kasabay ng pagdiriwang ng ika-38 ani­bersaryo ng JIL, sinabi ni Jesus Is Lord (JIL) leader Brother Eddie Villanueva na hindi dapat makipagkalas si Pangulong Duterte sa Amerika.,“I don’t believe that we should terminate our relationship with the US. We can be friendly to all for the welfare of the Filipinos and our country,” ayon pa sa JIL Leader.,Sa kabila naman nito, nilinaw ni Villanueva na ito’y kanyang personal na opinyon lamang at nagpahayag ng paniniwala na may rason ang bawat aksyon ng Pangulo.,Pinayuhan din nito ang Pangulo na matutong tumanggap ng ‘unsolicited advice’ lalo na kung para naman ito sa kabutihan ng bansa at ng mga mamamayan.,Naniniwala rin si Villanueva na dapat na magkaroon ng mga tamang adviser ang Pangulo na hindi takot na magsabi sa kanya kung ano ang tamang gawin, gayundin ng katotohanan.,Pinaalalahanan pa niya si Pangulong Duterte na huwag tumulad kay Haring Saul ng Israel sa Bibliya, na naging matigas ang ulo at ayaw nang sumunod sa Panginoon kung kaya’t inalis sa posisyon ng Diyos at pinalitan ni Haring David.,Kuwento pa ni Villanueva, noong panahon ng kampanya ay nakausap niya si Pangulong Duterte at naniniwala siya na may ‘political will’ ito.,Pinili rin umano ito ng Panginoon upang maging susunod na Pangulo ng bansa kung kaya’t sinuportahan niya ito.",,
Ano? Umangat na sa hirap? Kalokohan! — PM,,"Hindi totoong uma­ngat sa kahirapan ang mga Filipino, taliwas sa pagmamalaki ng Philippine Statistics Authority (PSA).,Bumuwelta ang militanteng Partido ng Manggagawa (PM) sa pagmamalaki ng PSA na bumaba ng mahigit apat na puntos ang bilang ng mga naghihirap na Pinoy sa bansa kumpara noong 2009.,Ayon kay Wilson Fortaleza, tagapagsalita ng PM, hindi katanggap-tanggap ang kwenta ng PSA sa poverty threshold dahil napakaliit ng halaga na kinuwenta sa pang-araw-araw na panga­ngailangan ng mga Pinoy.,“Paano umangat mula sa hirap? Basic food and non-food needs are really most basic in the Philippines. In real terms it’s P42 a day for food and P60 for non-food for every Filipino. Meaning, a Filipino who has more than P100, say P105 and above, he/she was able to get past this threshold and eventually, lifted him/her self out of poverty?,” giit ni Fortaleza.,Anang grupo, ibinabase dapat ng PSA o ng kung anumang survey group ang sentimyento ng mga manggagawa na mayor­ya ay hindi nakararanas tumanggap ng marangal na living wage o sapat na kita sa pang-araw-araw.",,
OFWs UUNAHIN SA LISENSYA,,"Bad news para sa mga atat nang makakuha ng bagong driver’s license card mula sa Land Transportation Office (LTO).,Sa inilabas na abiso kahapon ng LTO, wala pa ring katiyakan kung kailan ma-i-isyuhan ng bagong card ang mga may hawak na temporary driver’s license.,“To all holders of temporary driver’s license, please be advised that the plastic license cards are not yet available. We will issue an announcement once the plastic cards are available,” ayon sa abiso.,Sa ngayon, prayoridad daw munang bigyan ng card ang mga overseas Filipino workers na kukuha ng lisensya.,“As of now, only overseas Filipino workers (OFWs) are given priority in the issuance of plastic license cards, subject to the submission of supporting documents such as passport, employment contract, plane ticket, and/or POEA or OWWA-issued/verified document,” giit ng LTO.,Samantala nilinaw ni LTO executive director Atty. Romeo G. Vera Cruz na hindi lahat ng nagpa-renew na ng dri­ver’s license ngayong taon ay limang taon na ang validity ng lisensya.,Ayon kay Vera Cruz, ang mga saklaw lamang­ ng 5-years validity­ ay ‘yung mga nagpa-renew­ noong nagkabisa­ na ­Administrative ­Order No. 2016-34 simula ­Oktubre 8, 2016.",,
"Ama, humabol sa Undas",,"Dahil sa umano’y prob­lema sa pera bukod pa sa pagkakaroon ng hindi nila pagkakaunawaan ng kanyang misis kung kaya’t hindi na nalaba­nan ng isang mister ang matinding sama ng loob na naging dahilan upang magpakamatay sa pagbigti sa loob ng kanilang bahay sa Quezon City, kamakalawa ng umaga.,Sa report ng Criminal Investigation and Detection Unit (CIDU) nakilala ang biktima na si Joel Nogot y Napili, 48, married, painter tubong ­Albay at pansamantalang naninirahan sa No. 404 Doña Venancia Bldg. Brgy. Doña Imelda, ng nasabing lungsod.,Dakong alas-siyete ng umaga kamakalawa ng madiskubre ang naka­bigting mister ng kanyang mismong misis sa pamamagitan ng patali ng textile belt sa kanyang leeg at sa bakal na bintana.,Bago ang pagkakadiskubre, sinabi sa imbestigador ni Gloria, misis ng biktima na kinagabihan ay hindi umano sila nagtabi ng asawa sa pagtulog dahil nag-away sila dahil sa problema sa pera.,Natulog umano ang biktima sa kabilang kuwarto ng kanilang bahay kasama ang dalawang anak na lalaki habang ang misis na si Gloria ay nasa isa pang kuwarto natulog kasama naman ang tatlong anak na babae.,Halos panawan umano ng kanyang ulirat si Gloria nang paggising nito kinaumagahan ay tumambad sa kanya ang nakabigting mister su­balit hindi ito nag-aksaya ng oras ay agad tinawag ang mga anak at pinagtulungang ikalas sa pagkakatali ang biktima.,Mabilis itong isinugod sa University of the East Ramon ­Magsaysay Medical Center subalit dakong alas-10:30 ng umaga ay tuluyan din itong binawian ng buhay.,Ayon naman sa isinagawang ocular inspection ng Scene of the Crime Ope­ratives (SOCO) sa lugar ng pinangyarihan nakita sa cellphone ng biktima ang draft message na nakalagay ang “PAALAM SA INYO” subalit hindi na umano nai-send ang nasabing mensahe.",,
"Mga pekeng pari, rumarampa sa Undas",,"Seryoso ang babala kahapon ng Simbahang Katolika sa publiko laban sa mga pekeng pari na posibleng magsamantala sa mga taong magtutungo sa mga sementeryo ngayong Undas.,Sinabi ni Father Jerome Secillano, executive secretary ng CBCP-Permanent Committee on Public Affairs, inaasahan nang dadagsa sa mga sementeryo ang mga mamamayan upang dalawin ang puntod ng kanilang mga mahal sa buhay at marami rin ang mga kawatan na tiyak na magsasamantala sa okasyon upang kumita.,Ayon kay Secillano, malimit silang makatanggap ng mga reklamo na ilang kawatan ang nagpapanggap na mga pari at umiikot sa sementeryo at nag-aalok sa mga tao na babasbasan ang puntod ng kanilang mga mahal sa buhay, kapalit ng kaun­ting donasyon.",,
"Motorsiklo vs multi-cab, 1 dedo",,"Isang 25-anyos na lala­ki ang patay matapos na sumalpok ang kanyang minamanehong motorsiklo sa isang multi-cab na naging sanhi ng malalang pinsala sa kanyang ulo sa lungsod ng Valenzuela kahapon ng umaga.,Hindi na pinalad pang mabuhay at nasawi habang nilalapatan ng lunas sa Valenzuela City Medical Center ang biktimang si Anthony Pagal, 25-an­yos, binata, messenger na residente ng Matipuno St., Pinalagad, Brgy. Malinta ng nasabing lungsod.,Sa ulat ng Valenzuela City Police Traffic Investigation Unit partikular na ni PO2 Marvin Umayam ay ganap umanong alas-10:25 ng umaga nang maganap ang insidente sa kahabaan ng F. Dela Cruz, Brgy. Maysan ng nasabing lungsod.,Ngunit habang papaliko ang nasabing motorsiklo ay bigla na lamang siyang sinalpok ng may kabilisang takbo ng multi cab na kanyang kasalubong at minamaneho naman ng driver nitong si Rogelio J­ugarap, 51-anyos ng Delfin Street, Brgy. Marulas ng nasabi pa ring lungsod.",,
Sementeryo sa Bulacan bantay-sarado,,"Bantay-sarado na nga­yon ng Bulacan PNP ang mga pangunahing lansa­ngan, bus terminal at sementeryo sa lalawigan, makaraang pormal nilang ilun­sad ang Undas 2016 na nag­lalayong proteksyunan ang mga Bulakenyong nagsisimula nang mag-uwian upang magtungo sa mga sementeryo ngayong papalapit na ang All Saints Day.,May direktiba na si P/Senior Supt. Romeo M. Caramat Jr., Acting Bulacan police director, sa lahat ng chief of police sa mga police station sa tatlong siyudad at 21 bayan sa Bulacan na paigtingin ang pagmamasid sa mga masasamang elemento na posibleng ­manabotahe bago pa man sumapit ang Undas kaya 24-oras ang kanilang pagbabantay hanggang Nobyembre 2.,Tutulong din ang ka­pulisan sa inaasahang pag­­sikip ng trapiko sa mga pangunahing lansa­ngan sa Bulacan partikular ang kahabaan ng Mac-Arthur Highway, Maharlika Road at North Luzon Expressway (NLEX) at ­inaasa­han­­ na nila ang pagbagal­ ng daloy ng sasakyan patu­ngong Norte ngayong linggo at araw ng Lunes.",,
"Tulak bulagta, 1 pa arestado",,"Isang binatilyo ang patay habang isang babae naman na umano’y kasamahan ng una ang arestado sa isinagawang operasyon ng mga awtoridad sa lungsod ng Caloocan kahapon ng madaling-araw.,Kinilala ang suspek na nasawing si Rommel Diaz, 18-anyos ng 2nd Street, 3rd Avenue, Brgy. 118 ng nasabing lungsod habang ang isa pang kasama nito na naaresto ay si Marnie Penales, 33-anyos ng BMBA Compound, 3rd Avenue, Brgy. 120 ng nasabi pa ring lungsod.,Sa ulat ng Caloocan City Police partikular na ni PS/Supt. Johnson Almazan ay ganap umanong alas-5:30 nang magkasa ng operasyon ang mga tauhan ng Caloocan Police Community Precinct (PCP) 1 – Station Anti-Illegal Drugs sa pamumuno ni PS/Insp. Waldo Bontocon sa nasabing lugar.,Target nilang mahuli si Diaz na umano’y siyang responsable sa talamak na bentahan ng ipinagbabawal na gamot sa lugar, ngunit sa kalagitnaan ng transaksyon habang kasama si Penales ay mabilis na nakatunog si Diaz na alagad ng batas si PO1 Michael Borja na siyang nagpanggap na poseur buyer.,Agad umanong bumunot ito ng .38 caliber na baril at pinaputukan si Borja na mabuti na lamang at agad na nakailag, doon na nagtatakbo ang suspek ngunit mabilis naman siyang nahabol ng mga kasamahan ni Borja na ikinasawi nito.,Nakuha sa suot na pantalon ng suspek ang dalawang plastic sachet na naglalaman ng hinihinalang shabu,Samantala, mabilis din namang naaresto si Penales na nakuhaan din naman ng nasa tatlong plastic sachet ng shabu.",,
PULIS-PARAÑAQUE NILIKIDA,,"Nakasuot pa ng uniporme ang isang pulis Parañaque nang tamba­ngan ng hindi pa nakikila­lang riding-in-tandem habang ang biktima ay papasok na sa kanyang trabaho kamakalawa ng gabi sa Parañaque City.,Nagawa pang isugod ng mga bystanders sa Philippine Army Hospital ang biktimang si P03 Alberto Canon, nasa hustong gulang at nakatalaga sa Police Community Precinct (PCP-7) ng Parañaque City Police subalit hindi na ito umabot ng buhay sanhi ng dalawang tama ng hindi pa mabatid na kalibre ng baril sa batok at balikat.,Base sa isinumiteng report ni Senior Supt. Jose Carumba, hepe ng Parañaque City Police dakong alas-otso ng gabi nang maganap ang insidente sa West service road na malapit sa Zueleg Corporation sa Brgy. Sun Valley nang nasabing lungsod.,Batay sa isinagawang imbestigasyon ni SPO1 Walter Dulawan, ng Station Investigation and Detective Management Branch (SIDMB), nakasakay si Canon sa kanyang motorsiklo na may plakang ‘registration plate’ nang barilin ng dalawang beses ng isa sa dalawang hindi kilalang salarin na nagmula sa likuran ng biktima.,Nang duguang bumulagta ang biktima ay mabilis na tumakas ang mga salarin sa hindi mabatid na direksyon.,Ayon kay Carumba, posibleng may kaugnayan ang pananambang sa biktima sa mga natatanggap niyang pagbabanta sa kanyang buhay dahil nitong buwan lamang ng Oktubre ay marami na silang na nasagasa­an na mga drug pusher sa ‘Oplan Tokhang’ sa kanilang nasasakupang lugar.,Bago ang pamamaril, nakatanggap ng text m­essage ang biktima na naglalaman ng pagbabanta na mag-ingat siya.,“Posibleng sindikato ng droga ang pumaslang kay PO3 Canon dahil marami na itong natatanggap na pagbabanta sa kanyang buhay, dahil sa marami na itong nasagasaan na may kaugnayan sa iligal na droga. Sa ngayon po ay nagsasagawa pa kami ng masusing imbestigasyon hinggil sa insidente”.",,
Mt. Bulusan bumubuwelo,,"Kumukuha lang ng tiyempo ang Bulkang Bulusan sa Sorsogon para sa susunod na pagsabog nito ayon sa Philippine Institute of Volcano­logy and Seismology (PHIVOLCS).,Sa inilabas na volcano bulletin kahapon ng Phivolcs, nagtala ang Bulusan ng 49 volcanic quakes sa loob nang magdamag.,Senyales pa rin umano ito na tumataas ang pressure sa ilalim ng bulkan at anumang oras ay maaari itong mag-alburoto at magbuga ng abo.,“Alert Level 1 (abnormal) remains in ­effect over Bulusan ­Volcano. This indicates that hydro­thermal processes are under­way beneath the volcano that may lead to steam-driven or phreatic eruptions,” ayon sa babala ng Phivolcs.,Pina-alalahanan din ng ahensya ang mga local government unit’s na nakasakop sa mga lugar malapit sa bulkan na magpatupad­ ng precautionary measures­ at paghahanda sakaling su­mabog ang Bulkang ­Bulusan.",,
Mga Kwentong OFWs: “Regalo po ito ng Diyos sa amin ngayong Pasko”,,"Ito ang maluha-luhang pahayag ng limang Pinoy Seaman matapos silang palayain ng mga piratang Somalian makaraang apat at kalahating taon na binihag.,Dakong alas-4:10 ng hapon nang lumapag ang eroplanong Emirates EK 332 na kung saa lulan ang limang seaman (Biyernes) sa Ninoy Aquino International Airport (NAIA) Terminal 3.,Sinalubong sila ni Department of Foreign Affairs (DFA) Secretary Perfecto Yasay at mga opisyal ng Department of Labor and Employment at Overseas Worker and Welfare Administration (DOLE-OWWA).,Sabik at bumuhos ang luha nang salubungin ng kani-kanilang pamilya ng dumating sina Arnel Pregillana Balbero, Elmer Salvador Balbero, Ferdinand Jacinto Dalit, Akes Tininggal Edwas Jr. at Antonio Auxtero Libres Jr.,Sinabi naman ni OWWA officer-in-charge Carmelina Velasquez na ibibigay ang lahat ng suporta na naaayon para sa mga dating pinoy w­or­kers.,“We imagine the nightmare that our ‘kababa­yans’ went through all those times, so much so that we wish that they, together with their families, will be able to adjust and be back to their normal lives,” pahayag ni V­elasquez sa media.,Kabilang sa mga ayuda na ibibigay sa mga dating bihag ang airport assistance at kanilang matutuluyan pati na ang kanilang pamasahe hanggang makauwi sila sa kani-kanilang pamilya.,Irerekomenda rin sila para sa psycho-social counseling bilang bahagi ng healing process.,Kabilang ang limang Pinoy sa 29 na crew na binihag ng mga piratang Somalian.,Sakay ang mga biktima ng barkong MV Nahan 3 at binabagtas ang Indian Ocean nang harangin noong Marso 26, 2012.,Kasama rin sa mga binihag ang Cambodian, Chinese, Indonesian, Taiwanese at Vietnamese national.,Kwento ni Libres Jr. apat na taon ang kanilang hirap na dinanas doon at halos ang kanilang pagkain araw-araw ay mga noodles lamang at minsan ay hindi pa makain.,“Hindi kami nakakatulog doon, apat na taon kaming walang kontak sa aming pamilya at hindi naming alam kung naging maayos ang kanilang buhay“ pahayag pa ni Libres Jr.",,
"Eroplano ng American Airlines, nagliyab",,"Sugatan ang may 20 katao matapos na magliyab ang isang American Airlines­ ­Boeing 767 papuntang­ Miami­ nang tangkain­ mag-take off sa ­Chicago’s O’Hare airport.­,Nabatid na ang apoy ay sumiklab mula sa American Airlines Flight 383 na may sakay na 161 pasahero at siyam na crew habang nasa runway.,Ayon kay Juan ­Hernandez, ng Chicago Fire Department isinugod ang mga sugatan sa iba’t ibang hospital na karamihan ay may mga sugat at ankle­ injuries kung saan nagdaan­ ang mga pasahero sa ­emergency slides.,Sa pahayag naman na ipinalabas ng American Airlines sinabi na pinasakay sa ibang flight pa­puntang Miami ang ibang pasahero at mga crew.,Hindi pa malinaw ang dahilan ng pag-apoy ng eroplano at kasa­lu­ku­yang iniimbestigahan pa ng Federal Aviation ­Admi­nistration (FAA).,Ayon kay ­Timothy Sampey, ng Chicago Fire Department’s airport ope­rations nagsimula ang apoy sa isa sa mga ­engine ng eroplano.,Base sa mga ipinoste na larawan at ­video nakita na may maitim na usok na luma­labas mula sa eroplano.,Hindi naman nagkaroon ng interruption sa operasyon ng O’Hare Airport pero, sinabi ng FAA na asahan na magkakaroon ng pagkaantala ang mga flights.",,
Flores unang appointee ni PDU30 na nagbitiw,,"Nagbitiw sa tungkulin ang pinuno ng Governance Commission for Government-Owned and Controlled Corporations (GCG).,Si Atty. Jaime Ma. Flores II ang kauna-una­hang nag-resign sa mga gabinete ni Pangulong Rodrigo Duterte.,Epektibo nitong Oktubre 24 ang pagbibitiw ng naturang opisyal.,Matatandaang nanumpa sa harap ng Pangulo si Flores noong Agosto 1.,Kinumpirma naman ni Presidential Communications Office Secretary Martin Andanar ang pagbibitiw ni Flores pero hindi na nito binanggit ang dahilan kung bakit nag-alsa balutan ito sa puwesto.,Kaugnay nito, wala pang binanggit ang palas­yo kung sino ang magi­ging kapalit ng nagbitiw na opisyal.",,
"‘Panget’ comment ni PDU30 sa CHR, pinalagan",,"“Oops, foul ‘yan!”,Ito ang reaksyon ng militanteng grupo ng mga manggagawa sa pagpapakita ng tila kakaibang gesture ni Pangulong Rodrigo Duterte sa pagbibigay ng komento sa media.,Trending uli sa social media ang pagka-taklesa ni Duterte matapos nitong birahin ang mga taga-Commission on Human Rights (CHR) sa kanyang congratulatory message sa panalo ni Kylie Verzosa sa katatapos na Miss International 2016 pageant sa Tokyo, Japan.,“I am always happy if our beautiful women win all the titles. Kasi Filipino tayo eh. It gives us konting hambog, it lifts… parang mayabang tayo na ‘O, kita mo, magaganda ang aming Pilipinas… Pero lahat kayo diyan sa human rights commission mga panget.”,Ayon kay Wilson Fortaleza, tagapagsalita ng Partido ng Manggagawa (PM), hindi katanggap-tanggap ang pang-aalipusta ng Pangulo sa mga manggagawa ng CHR.,Sa komento ni Fortaleza sa FB, sinabi nito na: “Madali namang tanggapin ang katotohanan na kapag hindi ka maganda, pangit ka, pangit talaga. Pero maling-mali kung tawagin kang pangit dahil taga-CHR ka o may human rights ka. Patay tayo d’yan.”,Pero ang CHR mismo, mas piniling huwag nang magkomento sa direktang panlalait sa kanila ng Pangulo.,Sa text message na ipinadala sa Abante ni CHR spokesperson Atty. Jacqueline de Guia, sinabi nito na walang komento ang mga opisyal, kawani at mga empleyado ng ahensya sa pagtawag sa kanila na “panget” ng Pangulo.",,
"Nationwide yosi ban, suportado",,"Suportado ng Civil Service Commission (CSC) ang planong smoking ban sa lahat ng pampublikong lugar sa buong bansa.,Ang panukalang ito ay ipatutupad kapag nalagdaan na ni Pangulong Rodrigo Duterte ang Exe­cutive Order ukol dito.,Sa inilabas na kalatas ng CSC, pabor ang ahensya na mahigpit itong ipa­tutupad sa mga government offices upang madi­siplina ang mga kawani at empleyado ng gobyerno.,Katunayan, iminungkahi ng ahensya na gawin ang smoking ban sa lahat ng pampublikong lugar hindi lamang sa mga lugar kung saan namamasukan­ ang mga government ­employees.",,
"Disbarment vs De Lima, ikinasa",,"Sinampahan ng kasong Disbarment sa Supreme Court (SC) ng Volunteers Against Crime and Corruption (VACC), kasunod ng ginawa nitong pagsasampa ng kasong may kinalaman sa ilegal na droga sa Department of Justice (DOJ).,Sina VACC founding chairman Dante Jimenez, Reynaldo Esmeralda, Ruel Lasala at Sandra Cam ay nagtungo sa SC ng ala-una kahapon para ihain ang disbarment case laban sa senadora.,Naging basehan ng pagsasampa ng kasong disbarment kay De Lima ang gross immorality, violation of the lawyers oath at pag­labag sa Rule 1.01, canon 7 at Rule 7.03 ng Code of Professional Responsibility.,Sa isinagawang press conference matapos ang pagsasampa ng kaso, nanawagan din ang grupo ni Jimenez na mag-resign na sa kanyang tungkulin si De Lima.,Sagot dito ng senadora, handa niyang harapin ito.,Pero sa ngayon ay gusto umano muna ni De Lima na magpahinga at isantabi ang atake ng kanyang mga kritiko para gunitain ang Undas sa piling ng kanyang mga mahal sa buhay sa Bicol.",,
Dangal ng Baguio!,,"Hanggang kahapon ay umaapaw ang pagbati ng mga kababayan – kabilang sina Sens. Bam Aquino, Grace Poe, JV Ejercito at Kiko Pangilinan – sa newly crowned Miss International 2016 na si Kylie Verzosa.,Nagdiwang naman ang Baguio City sa kara­ngalang uwi ng kanilang “anak”.,Kuwento pa ng kapatid ni Kylie na si Chelsea, marami nang beauty pageants ang sinalihan ng kanyang kapatid pero hindi ito nawalan ng pag-asa hanggang sa nasungkit nito ang korona sa Miss International 2016.,Ang 24-anyos na beauty queen ay ipina­nganak sa Maynila ngunit sa lungsod ng Baguio lumaki kung saan nagtapos ito ng kursong Business Management sa Ateneo de Manila University at nagtatrabaho ito bilang pre-school teacher ng English for Special Purposes sa University of Baguio.,Napag-alaman din na habang nagtuturo si Kylie ay naging adbokasiya nito ang depression and suicide awareness sa mga kabataan.,Dating flight attendants ang mga magulang ni Kylie na sina Ari Verzosa at Raquel Gemma Fausto na semi-finalists sa Binibining Pilipinas noong 1985.,Inaasahan naman ang pagrampa sa mga kalsada ng Baguio ang beauty queen kasabay ng selebrasyon ng Panagbenga Festival sa Pebrero 2017.",,
"Casual employees sa gobyerno, nganga kay Digong",,"Kung nagawang ma-regular agad-agad ng mga pribadong kumpanya ang may 16,000 private contractual workers, taliwas ito sa mga nagtatrabahong casual employees sa gobyerno.,Ito ang pag-aming ginawa ni Pangulong Rodrigo Duterte matapos na purihin si Department of Labor and Employment (DOLE) Sec. Silvestre Bello dahil naging matagumpay na  obligahin ang ilang pribadong kumpanya na gawing regular ang kanilang mga empleyado.,“I’d like to congratulate first, for it is really due, to Secretary Bello. The fact that there are number of Filipino employees already regularized is something which is — well, it all goes well for the country actually,” ayon kay Duterte.,Bagama’t naging matagumpay sa pagtulong sa pribadong sektor ay aminado ang Pangulo na hindi niya ito kayang ipatupad agad-agad sa mga empleyado ng gobyerno na gawing regular ang libu-libong casual employees ng gobyerno.,“You know government provides employment kung maaari lang thousands upon thousands of employees to run the state. Eh ‘yung kanila ba naman eh iilan lang even if it — 500. We employ millions. Hindi kaya ng gobyerno. Kasi as we progress, the state affairs also gets to be bigger and more employees needed but our income — the GDP (Gross Domestic Product), that’s income actually of government, GDP, is not that good,” paliwanag ng Pangulo.,Gayunman, maaari naman aniyang magbago ang lahat kapag wala nang corruption sa gobyerno.,“Maybe in the fullness of God’s time,” dagdag ng Pangulo.",,
PDU30: Kinausap ako ng Diyos!,,"Cool at mahinahong Pangulong Rodrigo Duterte ang bumungad sa mga mamamahayag na nag-abang sa pagda­ting ng delegasyon ng Pangulo sa Davao City International Airport mula sa tatlong araw na state visit sa Japan.,Ang dahilan ng pagi­ging mahinahon ng Pa­ngulo ay kinausap daw ito ng Diyos habang nakasakay ng eroplano pauwi ng Pilipinas.,Sinabi ni PDU30 na habang nasa eroplano raw siya pauwi ng Pilipinas mula sa Tokyo ay kinausap daw siya ng Diyos na huwag na siyang magmumura kaninuman kundi ay ibabagsak daw niya ang sinasakyan nitong eroplano.,“I was looking at the skies as I was coming over here. And I… everybody was asleep snoring. A voice said that you know ‘If you don’t stop (inaudible), I will bring this plane down now.’ And I said, who is this? Of course, it’s God. Oh, OK.  So, I promised God not to express slang, cuss words. You guys hear me right always because a promise to God is a promise to the Filipino people,” bahagi ng pahayag ni Duterte sa kanyang arrival statement.,Narito naman ang reaksyon ng ilang mam­babatas:,Sen. Francis ‘Kiko’ Pangilinan: “Sana nga mabawasan na nang husto ang masamang salita.”,Sen. Ping Lacson: “His (President) story might be true since he said only God can really talk to him out of his favorite cuss words..Something’s weird though which is difficult to understand.”,Akbayan partylist Rep. Tom Villarin: “It’s a hard habit to break but again people should be given second chances, including President Duterte. It will be a miracle if he does change and stop his use of vulgar language.”",,
PDU30: Curfew vs minor aprub sana sa SC,,"Handa umanong ibigay ni Pangulong Rodrigo Duterte ang isang magandang bayan para sa mga Filipino sakaling paboran ng Korte Suprema ang pagpapatupad ng curfew laban sa mga kabataan.,“Ibibigay ko sa inyo­ iyan. Tulungan lang ­ninyo ako,” pahayag ni Pangulong Duterte nang matanong.,“Kaya I hope that the Supreme Court would rule it but I am just hoping that the curfew against minors is not really a cri­minal proceedings as we have insisted. It is a mecha­nism where we take the child out of the streets to protect him from preda­tors, from be utilized as runners sa shabu, being raped,” ­giit pa ng Pangulo.,“So iyan ang… It’s a custodial but isauli sa nanay and I have been telling kagaya ‘nung nakita ko na natulog dito sa ilalim ng kotse. So I had… That night I had the parents arrested. But if not for the intervention ng Gabriela, hindi ko ta­laga bibitawan. There is an abandonment of minors, that’s the case,” ­komento pa ng Pangulo.,Bagama’t local go­vernment concern aniya­ ang problema sa mga batang pasaway bilang Pangulo ay may paraan umano siya para ito ay aksyunan.",,
PINOY FISHERS HAPPY ULIT,,"Malaya na umano nakakapangisda ang mga Filipino sa pinag-aaga­wang West Philippine Sea.,Ito ay kasunod na iha­yag kahapon ng Malakanyang na wala nang naiispatang barko ng gobyerno ng Tsina sa ­Scarborough Shoal.,Iniulat ni Presidential Spokesperson Ernesto Abella sa isang pulong bali­taan kahapon na wala nang sumisita o humaharang sa mga mangingisdang Pinoy.,“For the past three days it has been observed that there are no longer any Chinese coast guard vessels and Filipino fishing boats are no longer being intercepted, and that they are now able to fish in the area without  being intercepted,” ani Abella.,Bunga umano ito sa isinagawang pagdalaw ni Pangulong ­Rodrigo Duterte sa China­kamakailan.,Ito ay pinatunayan­ ng ilang mangingisda na taga-Masinloc, ­Zambales na nakapanayam ng Abante.,Ayon sa mangingisdang si Mang Fidel, marami sa kanilang mga kasamahan ang naglakas-loob na pumalaot kamakalawa upang makapangisda sa Panatag Shoal kung saan taliwas sa kanilang ina­asahan ay hindi na sila itinaboy ng mga Chinese Coast Guard.,“Pagbalik nila dito, marami silang huli at tuwang-tuwa sila na ibina­lita na sa aming mga kasamahan na puwede na nga kami mangisda sa Panatag nang  hindi nalalagay sa peligro ang buhay namin”. ayon kay Mang Fidel na taga-Masinloc.",,
Driver sinilaban ng pasahero,,"Nasawi ang isang bus driver matapos na silaban ng kaniyang pasahero sa Brisbane, Australia.,Kinilala ang biktima na si Manmeet Alisher, 29-anyos habang arestado naman ang suspek na isang 48-anyos na lalaki, hindi pinangalanan.,Nabatid na may mga sakay pang pasahero sa loob ng bus nang isagawa ang pagsunog sa biktima.,Base sa ­imbestiga­syon­ bigla na lamang binuhusan ng suspek ang biktima ng isang likido at saka sinilaban.,Inaalam pang mabuti­ ng mga awtoridad ang motibo ng suspek sa ginawang pagsunog sa biktima.",,
"Eroplano ng VP ni Trump, sumadsad",,"Nabulabog ang kampo ni US Republican candidate Donald Trump makaraang maiulat na sumadsad sa tarmac ang sinasakyang eroplano ni US Republican vice presidential candidate Mike Pence sa La Guardia Airport sa New York, USA.,Ayon sa ulat ng Associated Press, maliban kay Pence ay sakay din ng Boeing 737 ang asawa nitong si Karen at anak na babaeng si Charlotte gayundin ang iba pang campaign staff nito at miyembro ng press at media.,Sinasabing magtutungo sa New York si Pence mula Iowa para sa isang fundraiser sa Trump Tower ngunit hindi na natuloy matapos ang insidente.,Ayon kay spokeswoman Stephanie Grisham, kahit abala si Trump sa gitna ng kanyang pangangampanya ay agad nitong tinawagan si Pence upang alamin ang sitwasyon nito.,Base sa inisyal na imbestigasyon, posibleng dahil sa turbulence kung kaya’t nahirapan ang piloto ng Boeing 737 Eastern Airlines charter flight na ilapag ito ng maayos kung saan nang lumapag ito ay naging malakas bago sumadsad.,Sa pahayag ng ilang sakay ng eroplano matapos na lumapag ay nakaamoy ang mga ito ng nasusunog na gulong kung kaya’t posibleng inapakan ng piloto ang preno nito nang matagal.",,
PASAHE BIGLANG SIRIT!,,"Dagsa na kahapon ang mga pasaherong mag-uuwian sa probinsya para makasama ang pamilya at madalaw ang mga namayapang kaanak sa Undas. Pero maliban sa dati nang problema ng mahabang pila at kulang na sasakyan, dumagsa rin ang reklamo ng biglang pagsirit diumano ng pasahe.,Sa Araneta Bus Terminal sa Cubao, Quezon City, fully-booked na ang mga biyahe hanggang Oktubre 31 lalo na sa mga pa-Bicol, Quezon, Marinduque at iba pang biyaheng pa-South.,Pero paglilinaw ng pamunuan ng Araneta Bus Terminal, maglalagay sila ng mga special trip sa bawat oras ng biyahe kaya walang hindi makakasakay.,Sa terminal naman ng GV Florida Liner sa Sampaloc at Cubao na patungong Norte, halos hindi na rin mahulugang karayom sa dami ng mga pasahero.,May sariling pila na rin ang mga chance passengers o mga pasaherong walang reservations.,Karaniwang reklamo ng mga pasahero ang sobrang init sa waiting area ng terminal at ang biglaang taas na pasahe na walang abiso sa mga commuters.,Reklamo ni Bernard Ticos, ang dating pasahe patungong Aklan  ay P1,000 na tumaas ng hanggang P1,200.,Paglilinaw naman ng Information Systems Management Division (ISMD) ng Land Transportation and Franchising Regulation Board (LTFRB), walang inaprubahang taas-pasahe sa mga bus.,“As far as the LTFRB is concern, wala pong inilalabas na directive o order ang LTFRB para sa dagdag-pasahe,” anang isang opisyal ng ISMD-LTFRB.,Babala pa ng ahensya, pwedeng kasuhan at namimiligro ring tanggalan ng prangkisa ang mga bus company na mag-oo-overprice sa kanilang fare matrix o taripa.,Samantala, magkatuwang na nagsagawa ng inspeksyon kahapon sa Quezon City bus terminals sina National Capital Region Police Office (NCRPO) director Chief Supt. Oscar Albayalde at Quezon City Police District (QCPD) acting director Sr. Supt. Guillermo Lorenzo Eleazar.,“Mahigit 7,000 pulis po ang ating ipinakalat at ipakakalat pa sa Undas mismo, ‘yan ay sa mga bus terminals, mga pantalan, mga malls at sa mga sementeryo sa Metro Manila,” pahayag ni Albayalde.,Ang Inter-Agency Council on Traffic (I-ACT), nagbigay na rin ng special permit sa mga city buses para makabiyahe pa-probinsya upang matugunan ang mataas na bilang ng dagsang pasahero.",,
Stude todas sa sumirkong kotse,,"Wala ng buhay bago­ pa man maisugod sa Batangas Medical Center­ ang isang 18-anyos na lalaking college student, makaraang bumaligtad ang minamaneho nitong kotse sa Batangas City, dakong alas-sais ng umaga kahapon.,Kinilala ng Batangas City Component Police Station ang nasawing biktima na si Melvin Maurice Abrenica y Mendoza ng Brgy. Taysan, San ­Jose, Batangas, nabatid na minamaneho ng biktima ang Toyota Corolla GLI sedan (DNF 880) sa kahabaan ng National Road, Brgy. Soro-soro Karsada, malapit sa Empress Hotel ng Batangas City.,Sumalpok umano ang sasakyan ng biktima sa tumpok ng bato sa kalsada kaya’t nawalan ng kontrol sa manibela at tulu­yang sumirko sa pavement ng kalsada na ikinasawi nito.",,
US elections pinakakansela ni Trump,,"Kung si Republican presidential candidate Donald Trump ang tatanungin ay dapat nang itigil ang nakatakdang eleksyon sa susunod na buwan sa Estados Unidos.,Ito ang patuloy na pagkuwestiyon ni Donald sa kredibilidad ng halalan sa Amerika sa paniniwalang walang dapat na manalo sa eleksyon kung hindi  siya.,Sa kaniyang rally sa Ohio, iginiit ni Trump na dapat kanselahin na lamang ang halalan na nakatakda sa darating na Nobyembre 9 at ideklarang ito ang panalo.,“Just thinking to myself right now, we should just cancel the election and just give it to Trump,” sabi ni Trump.,Idinagdag pa ng business mogul na napakalaki umano ng pagkakaiba ng mga polisiyang ipinapangako ng katunggali nitong si Hillary Clinton.",,
"Pusher hanggang selda, binulagta",,"Mistulang walang kinatatakutan ang isang inmate na umano’y tulak ng ipinagbabawal na droga dahil kahit  sa loob ng kulungan ay nagagawa pa nitong ipagpatuloy ang kanyang pagiging drug pusher na­ging dahilan din ng kanyang kamatayan makaraang makipagbarilan umano sa mga awtoridad na magsasawa ng anti-illegal drugs operation sa loob ng kulu­ngan ng Baybay City, Leyte.,Ayon sa mga awtoridad nakilala ang nasawing inmate na si Fernando Balagbis nasa hustong gulang at gumagamit ng mga alyas na Intoy at Uncle na naaresto ng pulisya noong January 29, ng kasaluku­yang taon sa isang buy-bust operation sa Baybay City.,Base sa report sinala­kay ng mga operatiba ng Anti-Illegal Drug Special Operations Task Group ng (AID-SOTG) PNP Region 8 ang detention cell kung saan nakakulong si Balagbis matapos makatanggap ng impormasyon na patuloy sa pagtutulak ito ng shabu sa loob ng Baybay City Jail.,Subalit habang papasok umano ang mga operatiba sa selda ni Balagbis ay agad nitong pinaputukan ang mga pulis kung kaya’t agad din itong ginantihan na agad nitong ikinasawi., Narekober sa nasa­wing inmate ang isang .45 colt pistol ang ilang plastic sachets na nag­lalaman ng pinaghihinalaang shabu.",,
20K-30K asahang mamamatay sa giyera kontra illegal drugs — PDU30,,"Patuloy na magiging madugo ang laban sa iligal na droga ng gobyernong Duterte at kaugnay nito ay sinabi ni Pangulong Rodrigo Duterte na asahang aabot sa 20,000 hanggang 30,000 mga sangkot sa iligal na droga ang mamamatay.,Sinabi pa ni Duterte na ang bilang ng mga casualties sa kampanya kontra iligal na droga ay hindi malayong tumriple kapag hindi pa tuluyang tumigil ang mga sangkot sa kalakaran ng iligal na droga.,“I tell you, I will triple it. Pag hindi nasunod ang gusto ko, to get rid of my country of the drug problem, you can expect 20,000 or 30,000 more (deaths),” paghahayag ni Pangulong Duterte nang matanong kagabi ng media pagdating sa Davao City International Airport matapos ang tatlong araw na state visit sa Japan.,Aminado rin ang Pa­ngulo na may nangyayari ng giyera dahil araw-araw ay may mga miyembro ng kapulisan na namamatay sa inilunsad na kampanya kontra illegal drugs ng gobyerno.,“There is a war going on. I am losing two to three policeman a day. It’s a war,” ayon pa kay Pangulong Duterte.",,
"Maguindanao mayor sa narco list ni PDU30, 9 pa bulagta",," — Napatay kahapon ng madaling-araw si Datu Saudi Ampatuan Mayor Samsudin Dimaukom ng Maguindanao province at 9 iba pa sa diumano’y shootout sa pagitan ng kanyang grupo at mga parak sa bayan ng Makilala sa North Co­tabato province.,Nasa isang convoy umano ang grupo ni Dimaukom at pinahihinto ng mga parak sa road block na inilagay ng pulisya sa Barangay Bulatukan, ngunit nagpapu­tok ang mga ito kung kaya’t nagkaroon ng sagupaan.,Dakong alas-4:15 ng madaling-araw naganap ang sagupaan at nang humupa ito ay patay ang lahat ng pasahero ng convoy. Wala naman nasawi o sugatan sa panig ng pulisya.,Si Dimaukom ay kabilang sa mga pulitikong mula Maguindanao na pinangalanan ni Pangulong Rodrigo Duterte na umano’y drug lord.,Nabatid na nakatanggap ng intelligence report ang pulisya na may mga sasakyan na daraan sa lugar at may kargang mga iligal na droga kaya’t agad na naglagay ng checkpoint sa nasabing bayan.,Kinumpirma naman ni Supt. Bernard Tayong, ang provincial police spokesman, na kabilang sa mga nasawi ay si Dimaukom. Ilang police units rin ang kasama sa naturang operasyon.,Ang Maguindanao na isa sa 5 lalawigan ng Autonomous Region in Muslim Mindanao (ARMM) ay sinasabing pangunahing sources ng shabu sa katimugan.",,
CebuPac na pa-Kuwait sa Bahrain lumapag,,"Isang eroplano ng Cebu­ Pacific flight mula­ sa Ninoy Aquino International Airport (NAIA) na patungong Kuwait ang nabigong makalapag at na-divert sa Bahrain dahil sa makapal na ulap.,Ayon sa pamunuan ng Cebu Pacific flight 5J 018 ay bigong makalapag sa runway dahil sa nag-zero visi­bility ang Kuwaiti airport.,Nabatid na pansaman­talang inilipat ang mga pasahero ng nasabing flight sa isang hotel habang hinihintay na ma­ging normal na ang flight operations sa Kuwait.,Humingi naman ng dispensa ang Cubu Pacifi­c sa mga naabalang ­pasahero.",,
3 rehiyon sa Luzon bagsakan ng droga,,"Aminado si Pangulong Rodrigo Duterte na nagagamit ng mga gala­may ng sindikato ng international drug syndicate bilang bagsakan ng iligal na droga ang ilang baybaying dagat sa tatlong rehiyon sa bansa.,“…Regions 1, 2 and 3, pinakaraming shabu na itinatapon from the international seas or near our territorial waters, may mga GPS. Iyong minsan na nakita mo sa newspaper na mga kaldero na sealed, doon itinatapon sa mga barko iyan,” pahayag ni Pangulong Duterte matapos itong magbigay ng arrival speech sa Davao City International Airport mula sa tatlong araw na state visit sa Japan.,Nilinaw din ng Pangulo na hindi ibig sabihin na nanggagaling sa internationals seas ang kontrabando ay galing na ito sa China.,“Hindi lang China… It’s a global thing. I cannot just show you for the life of me kung paano ko ano na ‘yung matrix ng flow ng droga. Tinatamaan lahat and the Philippines is also a critical para sa kanila ang transshipment,” paliwanag pa ng Pangulo.,Pruweba ani Duterte ng paggamit sa territorial waters ng bansa ay ang pagkakatuklas dati sa isang container ng iligal na droga na naglalaman ng bloke-blokeng shabu at cocaine na nawala kalaunan.,“Nawala lahat. Tapos ipinasara ko ‘yung pantalan, sinabi ko sa pulis kapag hindi nasauli iyang 16 bricks na ‘yan i-firing squad mo lahat dito lahat pati… Then little by little the bricks were returned dalawa lang ang missing but ‘yung nakadalawa wala na dito. Pero I was… I was shocked to learn na lahat ng bricks ganito kalaki, bumigay ‘yung sealing bumagsak ‘yung… And 67 bricks were all missing,” sabi pa ng Pangulo.",,
FVR ‘pinatay’ online,,"Nabulabog ang netizens kahapon matapos ku­malat ang balitang patay na umano si dating Pangulong Fidel ‘FVR’ V. Ramos.,Bandang tanghali kahapon nang ilang congressmen na hindi na babanggitin ang pangalan ang nagtawagan kung totoo ang balitang patay na si FVR dahil kumakalat ito sa social media.,“May mga tao kasi kami sa probinsya na nagtatanong sa amin kung totoong patay na si FVR,” anang isang congressman na hindi na tinukoy.,Dahil dito, naging topic ito sa mga viber group kaya kanya-kanyang kuha ng impormasyon hanggang sa lumutang ang ulat sa umano’y “USA Radio” na nagsasabing “Fidel Ramos Dies in Germany-Deutsches TV reports.”,Base sa report, namatay diumano si Ramos sa Berlin Health Center habang nagpapagamot sa kanyang personal doctor.,“It is with humble acceptance we announce the demise of our former President Fidel Ramos, he has left us this evening,” ang pahayag diumano ng isang “Dr. Peter Yan”.,“This is not true,” ang sagot naman ng dating Public Relations Officer (PRO) ni Ramos na si Ed Malay na kumalat sa viber group.",,
5 Pinoy seafarer na binihag ng Somali pirates dumating na,,"Nasa bansa na ang limang Pinoy seafarers­ na pinalaya na matapos ang mahigit isang taon pambibihag ng Somali pirates matapos na sunduin­ sila ng isang mataas na opisyal ng Department of Foreign Affairs (DFA) sa bansang Kenya lulan ng Emirates Airlines flight EK 332 mula sa Dubai na lumapag sa Ninoy Aquino­ International ­Airport (NAIA) Terminal­ 3 bandang­ alas-4:30 ng hapon kahapon.,Ang mga pinalayang­ Pinoy seafarers ay sina: Arnel Pregellana­ Balbero,­ Elmer Salvador­ Balbero,­ Antonio Auxtero­ Libres, Jr., Edwas Akes ­Tininggal, Jr., at Ferdinand ­Jacinto Dalit.,Sila ay kasama sa 29-man crew ng Omani-flagged FV Naham 3, na na-hijack ng mga Somali pirates noong March 26, 2012 sa Indian Ocean kasama ang iba pang mga dayuhang seafarers.,Agad silang sinaila­lim sa medical check-up matapos personal na sunduin ni Usec. Yabes sa ­Kenya.",,
Bagong modus ng human trafficking nabuking,,"Naharang ng mga tauhan ng Bureau of Immigration (BI) sa Ninoy Aquino International­ ­Airport (NAIA) ang isang Filipina na biktima ng ­human trafficking na nagtangkang umalis ng ­bansa gamit ang pekeng ­dokumento.,Ayon kay BI ­Commissioner Jaime­ Morente,­ isang bagong modus-operandi ang natuklasan nito na ginagamit­ na rin ng mga human traffickers ang BI departure stamps na tanging ang ahensiya ­lamang ang may karapatan na magkaroon nito.,Sinasabing pasakay na sana ang hindi pina­ngalanang Pinay sa Cathay Pacific flight patu­ngong Dubai, United Arab Emirates sa NAIA Terminal 3 nang masita­ ng isang immigration officer kung saan isina­ilalim ito sa secondary­ inspection ng travel ­control and enforcement unit (TCEU).,Paliwanag ni Mo­rente, nang imbestigahan ang Pinay ay ina­min nitong nagkuwa itong turista patungo sa Dubai at magtatrabaho sana ito bilang domestic helper sa nasabing bansa.,“Afterwards, she brought out of her handbag a departure stamp and a stamp pad which she would use to stamp her passport and boarding pass upon reaching the boarding gate and before boarding her flight,” aniya.,Sa record ng BI, una nang na-offload sa Clark International ­Airport (CIA) ang nasabing Pinay nang magtangka­ muli itong umalis ng bansa bilang ­turista su­balit natuklasan na magtatrabaho ito sa ibang bansa.,Sa imbestigasyon, sinabi ng nasabing Pinay na inutusan ito ng kanyang employer na muling umalis ng bansa gamit ang pekeng departure stamp ngunit hindi ito nakalusot.,Nang inspeksyunin ang gamit nito ay dito­ na nakita ang departure stamp na inamin ng biktima na gagamitin nito sa kanyang pasaporte sa sandaling makasakay ng eroplano.,Bunsod nito ay ina­tasan ni Morente si Port Operations Division chief Marc Red Mariñas,­ na magpa­kalat ng mas maraming BI intelligence­ agents sa departure area sa NAIA­ upang matiyak na walang pasahero ang makakalabas ng bansa nang hindi sumasailaim sa masu­sing inspeksyon.,Nagsasagawa na ng imbestigasyon ang BI upang makasuhan ang recruiter nang nasa­bing Pinay na ngayo’y nasa kustodiya ng Inter-Agency Council Against Trafficking (IACAT).",,
"SpongeBob at Winnie the Pooh, ligtas sa tingga",,"Good news para sa mga chikiting dahil ligtas na sa mapanganib na tingga o lead ang mga paboritong kiddie chairs na may printed design na ‘SpongeBob SquarePants’ at ‘Winnie the Pooh’.,Ito ang iniulat kahapon ng grupong EcoWaste Coalition (EWC) matapos lumabas sa kanilang huling pagsusuri na ‘lead free’ na ang mga dating kiddie chairs na nakitaan nila noon ng mataas na lead content.,Ayon kay Thony Dizon, coordinator ng EWC, ibig sabihin pwedeng-pwede na at garantisadong ligtas nang ipanregalo ngayong Pasko ang mga nasabing upuan matapos itong dumaan sa pagsusuri sa pamamagitan ng portable X-Ray Fluorescence (XFF) device.,“Unang ibinabala ng EWC ang nakamamatay na lead content sa mga kiddie chairs noong 2013 kung saan 90 porsiyento ng sinuri nila noon ay nakitaan ng 20,680 parts per million (ppm) na lead count, gayong nasa 90ppm lamang ang limit na itinatakda ng Administrative Order 2013-24 ng Department of Environment and Natural Resources (DENR).",,
PDU30 MAKAKASUHAN SA WPS,,"Dahil sa paghingi ng permiso kay Chinese President Xi Jinping na payagang makapangisda ang mga Pilipino sa Scarborough Shoal, nagbabala ang isang senador na maaaring kasuhan dito si Pangulong Rodrigo Duterte.,Sinabi ni Senador Leila de Lima na pinahina ni Pangulong Duterte ang claim ng Pilipinas sa Scarborough Shoal nang kausapin ang Chinese president nang magsagawa ito ng state visit sa China noong nakaraang linggo.,Imbes na ipairal ang ruling ng Permanent Court of Arbitration noong Hulyo kung saan ipinagkaloob sa Pilipinas ang karapatan sa West Philippine Sea, sinabi ni De Lima na kabaligtaran ang ginawa ng Pangulo.,“Siya mismo ang nangunguna in trying to dilute, to weaken the import and significance of that ruling. Ingat po siya d’yan, there may be consequences. He may be held accountable for that under the Constitution,” babala ng senador.,Ipinaliwanag pa ni De Lima na sa ruling ng Arbitral Tribunal, ilegal ang ginawang pagtataboy ng China sa mga Pinoy na mangingisda dahil ang Pilipinas ang siyang may karapatan na mangisda rito dahil sakop ito ng exclusive economic zone.",,
NAUNSYAMI,,"Nakansela ang pinaka­aabangang courtesy call ni Pangulong Rodrigo Duterte kay Japanese Emperor Akihito kahapon.,Ang inaasahang pagkikita nina Pangulong Duterte at Emperor Akihito ay naunsyami dahil sa hindi inaasahang pagkamatay ng 100-taong gulang na uncle ni Emperor Akihito na si Prince Mikasa.,Nirespeto naman ni Pangulong Duterte ang pagluluksa ng Japanese imperial family.,“I’d like to express my deepest condolence,” ang tugon ng Pangulo sa nakanselang courtesy call kay Emperor Akihito.,“The protocol officer…said huwag na lang akong magpunta doon because they are in mourning. I respect that because I would ask the same, maybe, request if I were in his shoes,” paliwanag ni Duterte.,Ang pagtatagpo nina Duterte at Akihito ay itinakda bago sana ang pagtatapos ng tatlong araw na state visit sa Japan ng Pangulo na nagtapos kahapon, Oktubre 27.,Si Prince Mikasa ay inatake sa puso habang nasa Tokyo hospital. Naulila nito ang apat na kaanak mula sa Chrysanthemum throne.,Sinasabing ang nasabing prinsipe ay naka­babatang kapatid ni Emperor Hirohito, ang ama ng Emperor, at kilalang scholar ng ancient Asian history at nagsilbing ho­norary president ng Middle Eastern Culture Center sa Japan at ang Japan-Turkey Society.,Ito rin ang tanging miyembro ng Imperial family na nabubuhay na may military experience at matapos ang World War II ay naging bukambibig ang kahalagahan ng pagiging matahimik.,Matagal nang nakakaranas ng sakit sa puso ang prinsipe at una nang sumailalim sa surgery noong 2012 sa edad na 96-anyos kung saan noong nakalipas na buwan ng Mayo ay isinugod ito sa St. Luke’s International Hospital dahil sa sakit na acute pneumonia.,Nakiramay naman agad si Prime Minister Shinzo Abe sa pamilya ng prinsipe.",,
Shabu queen ng Los Baños nakalawit,,"Naaresto ng mga pulis ang tinaguriang ­‘shabu queen’ sa bayan ng Los Baños, Laguna at 17 pang indibidwal sa magkakasabay na raid kahapon ng umaga.,Ayon kay Los Baños­ police chief Supt. Vicente­ Cabatingan, siyam na search warrant ang ang inihain ng Philippine ­National Police (PNP) sa mga tulak ng droga sa mga barangay ng Bayog at San Antonio dakong alas-2:30 ng madaling-araw.,Nakakumpiska ang mga awtoridad ng mga sachet ng hinihinalang shabu na may kabuuang street value na P100,000.00.,Kabilang sa naaresto ay si Rosalina Lumaybay na ayon sa mga pulis ay siyang ‘shabu queen’ ng Los Baños at leader ng Lumaybay drug group.,Kasama rin sa 17 naaresto sina Mark Rivera, Rolando Decena, Gerardo Presa, Gimiliano Tandag, Roberto Lumaybay, Carlo Bustamante at Emelita Eusebio na siyang target ng mga search warrants.,Ang Lumaybay drug group umano ang nagsusuplay ng illegal drugs sa Los Baños at mga katabing mga bayan ng Bay, Victoria at Pila.",,
PDU30 UMAMING HOODLUM!,,"Imbes na magalit ay sinang-ayunan ni Pangulong Rodrigo Duterte ang pasaring sa kanya ng ilang dayuhan partikular ng European Union (EU) na hindi ito isang statesman.,“…sabihin nila si Duterte is not a statesman. He behaves like a hoodlum. Tama ka. Ulol ka pala eh. Ngayon mo lang nalaman?” pahayag ni Duterte sa harap ng Filipino community sa Japan kaugnay ng kanyang tatlong araw na state visit sa nasabing bansa.,“Ganoon ako, ganito, ganoon, ganoon. Eh, hindi na bale basta ganito iyan eh. Para sa lahat and this is really for all of you Filipinos and for the entire world. Maski anong bagay magkadiperensiya. Huwag lang basta bayan na ang pag-usapan, pu— hindi talaga tayo magkaintindihan niyan,” dagdag pa ng Pangulo.,Matatandaang binakbakan ni Pangulong Duterte ang EU dahil sa patuloy na pambabatikos sa kanyang pamamahala at iginiit nito sa EU na wala itong karapatang pilitin siyang maging statesman.",,
Mag-ingat sa Mt. Bulusan,,"Pinaalalahanan kahapon ng Philippine Institute of Volcanology and Seismology (PHIVOLCS) ang mga local government units (LGUs) malapit sa Bulkang Bulusan na magpatupad ng precautionary measure sa posibleng pag-alburoto ng bulkan.,Ito ay dahil sa patuloy na pagpapakita ng abnormal na aktibidad ng Bulusan nitong mga nakaraang araw.,Sa pinakahuling seismic monitoring sa Mt. ­Bulusan, nagparamdan ito kahapon ng 12 volcanic quakes sa loob ng magdamag.",,
Pagbubukas ng Mamasapano case aprub sa CBCP,,"Pagbubukas ng kaso ng Mamasapano encounter aprub sa CBCP.,Suportado ng ilang obispo ang plano ni ­Pangulong Rodrigo Duterte sa muling pagbubukas ng ­Mamasapano encounter.,Ayon kina Lipa Archbishop Ramon Arguelles at Marbel Bishop Dinualdo Gutierrez, malinaw na ­malaki ang paniniwala nila na ang nasabing kaso ay hindi pa nareresolba.,Sinabi naman ni Arguelles, na dating bishop ng mga Military Ordinairiate ng bansa, na mahalaga sa publiko lalo na sa pamilya ng mga biktima ang ­muling pagbubukas ng kaso.",,
Prosecutor itinumba!,," — Napatay ang isang government prosecutor sa lungsod ng Mati sa lalawigan ng Davao Oriental sa magulong ­rehiyon ng Mindanao.,Nabatid sa mga ulat na papasok umano sa kanyang trabaho si Atty. Rolando Acido ng ito’y birahin ng dalawang ­lalaki na sakay ng isang motorsiklo kamakalawa ng umaga.,Agad din tumakas ang mga kriminal na ­pinaniniwalaang hired killers. Hindi pa mabatid ang motibo sa pagkakapaslang kay Acido, ngunit kinondena ito ng mga kaibigan at kasamahan sa Hall of Justice.,Iniimbestigahan naman ng pulisya ang krimen upang mabatid kung sino ang nasa likod nito o ano ang dahilan ng pagpatay kay Acido.,Hindi naman nagbi­gay ng anumang pahayag­ ang pamilya ni Acido.",,
6 patay sa truck na bumangga sa puno,,"Mula sa apat na kumpirmadong nasawi, umakyat na sa anim ang iniulat na namatay sa pagsalpok ng truck sa isang malaking puno matapos mawalan ng preno sa Agarao, Cebu.,Base sa report ng Agarao Police, noong Martes ng hapon nang mawalan ng preno ang truck na may mga laman na sari-saring gulay at tuluyang bumangga sa malaking puno na ikinasawi agad ng apat na katao at 10 ang sugatan.,Kinilala ang apat na agad nasawi na sina Jely ­Pescadero; anak nitong si Jaymar, 8; pamangkin na si Joven Neri Jr., at isa pang pasahero na si ­Anastacia Geverola.,Pawang nagtamo ng matinding bagok sa ulo at bugbog sa katawan ang mga ito sanhi ng agarang ­kamatayan.",,
Mga Kwentong OFWs: Naloko ng recruiter,,"Kaawa-awa ang nara­ranasan at mistulang preso ang kalagayan ng mga overseas Filipino worker (OFW) na hindi nasunod ang dapat na trabaho na ipinangako ng kanilang recruiter sa Saudi Arabia.,Ito ang ibinunyag ng isa sa mga OFW na si Butchoy Halasan, na pinangakuan ng kanyang recruitment agency ng buwanang sahod na 1,600 riyal o P20,000 at dagdag pa ang maayos na tirahan.,Nabatid na ang kanyang trabaho roon ay may kaugnayan sa graphic design.,Nabiktima rin ang kanyang mga kasamahan na dating mga guro at IT experts na pinangakuan din ng katulad na kontrata, subalit bumagsak na mga tagapaglinis sa hotel at iba pang trabaho na may mababang suweldo sa Saudi.,Napilitang tumira ang mga OFW kasama pa ang halos isang libong Pinoy sa isang gusali sa Old Bhara Abu Sarhad International Recruiting Agency at pinagsasaluhan ang noodles at bigas sa kanilang pang-araw-araw na pagkain.,“Halos sa lapag na lang po ‘yung iba natutulog sa sobrang siksikan. Halos isang libo na po kasi ang tao dito na ­Pilipino, ‘yung pagkain, puro noodles na lang at parang hindi mo na makakain kasi nga parang ka­ning baboy na,” kuwento ni Halasan sa isang pahayagan doon.,Tumanggi naman magbigay ng pahayag ang Wise Recruitment Agency, ang ahensiyang nag-deploy kay Halasan at iba pa hangga’t hindi nila nakikita ang video at mga larawang nagpapatunay sa mga pahayag ni Halasan sa Facebook.,Ipinakita sa video na may mahigit 73,000 ‘shares’ ang pagtulog ng mga Pilipinong manggagawa sa rooftop.,Kaagad namang ipinadala ng Philippine Overseas Employment Administration (POEA) ang video at mga larawan sa Philippine Overseas Labor Office sa Jeddah, Saudi pati na sa recruitment agency matapos ireklamo ng mga kaanak ang kalagayan ng mga Pilipino roon.,Ayon kay Atty. Rosemarie Duquez ng POEA Anti-Illegal Recruitment Branch, may pananagutan ang recruitment agency sa kalagayan ng mga manggagawa na kanilang ipinadala sa ibang bansa.,“Dapat po ‘yan sagutin ng agency kung talagang wala silang trabaho ‘pag dating doon, walang accommodation at ‘yung food ay ganu’n po nga ang klase, kaila­ngan pong mag-explain ng agency,” ayon kay Duquez.,Ayon sa kanya dapat i-monitor ng mga lisensiyadong recruitment agency ang kahihinatnan ng OFWs matapos ang kanilang mga ipinangakong trabaho at suweldo sa ibang bansa.",,
Lalaki bulagta sa 4 rookie cops,,"Bangkay na bumulag­ta ang isang hindi pa kilalang lalaki makaraang maki­pagbarilan sa apat na mga bagitong miyembro­ ng Philippine National­ Police­  (PNP) habang nagsasagawa ng pagpatrolya sa ­kahabaan ng Aurora Blvd. sa Quezon City, kamaka­lawa ng gabi.,Armado ang nasawing­ suspek ng .38 caliber  Armscor hand gun revolver, narekober din sa crime scene ang dalawang IPhone cellphones, isang Apple IPod cellphone at apat na basyo ng bala ng .9mm na baril.,Ang apat na bagitong pulis ay kinilalang sina PO1 Ryan Villaruel,­ PO1 Ronaldo Carpenter, PO1 Gailord Valero­ at PO1 Frederick Pasilan­ pa­wang nakatalaga sa ­Traffic ­Motorcycle ­Response Unit (TRMU) ng QCPD Galas Police Station 11.,Lumilitaw sa imbestigasyon  ni PO3 Marlon­ Dela Vega, ng Crimi­nal  Investigation Detec­tion Unit (CIDU) na kasalukuyan­ umanong nagpapatrolya ang nabanggit na mga pulis­ sa kahabaan ng Mango­ Road, corner­ ­Aurora Blvd., Brgy. ­Mariana, Quezon City ng may lala­ki na bumaba ng jeep at mabilis itong nagtatakbo.,Nilapitan umano ng mga pulis ang nasabing lalaki para tanungin kung kailangan umano nito ng police assistance subalit bigla nalang umanong bumunot ng baril at pinaputukan ang mga pulis.",,
90-day suspension vs N. Cotabato governor,,"Sinuspinde ng Sandiganbayan ng 90 araw sa kanyang trabaho si North Cotabato Governor Emmylous Talino-Mendoza dahil sa kinakaharap nitong kasong katiwalian sa anti-graft court.,“Wherefore, in light of all foregoing, the prose­cution’s motion is hereby granted. As prayed for, accused Emmylous J. Talino-Mendoza is hereby suspended­ as Governor of the Pro­vince of North Cotabato,­ and from any other public office which they may now of hereafter be holding, for 90 days from the receipt of this resolution,” ayon sa ibinabang desisyon ng Sandiganbayan First Division.,Agad na ipinadala­ ng korte ang kautusan sa Department of Interior and Local Government (DILG) kung saan inatasan ang Secretary ng ahensya na ipatupad ang suspension order sa lalong madaling panahon.,Unang hiniling nang Office of the Special Prosecutors (OSP) sa korte na suspendihin si Talino-Mendoza kaugnay­ sa kasong katiwalian na kinakaharap ng gobernadora dahil­ sa P2.4 milyong halaga­ ng diesel na binili ng ­provincial ­government sa gas station na pag-aari ng ina ng opisyal.",,
Sino ang TV host sa narco list? — Sotto,,"Inalmahan ng isang senador ang pasaring ni Philippine National­ ­Police (PNP) chief Director­ General Ronald­ Dela Rosa na isang TV host ang kasama sa  ­narco list ng PNP.,Ang sentiyimento ni Sen. Vicente ‘Tito’ Sotto III, suspek ang lahat ng TV host sa bansa sa na­ging rebelasyon ni PNP chief Dela Rosa na ang tv host ay isa sa 54 showbiz personalites na sangkot sa iligal na droga.,Si Sotto ay isa sa mga host ng patok na noontime variety show na Eat Bulaga, kung kaya’t pati siya ay damay sa blind item ng PNP chief.,Hamon ni Sotto kay Dela Rosa, pangalanan ang tv host na gumagamit ng iligal na droga upang sa ganu’n ay tumigil na ito sa kanyang bisyo.,“Dapat (pangalanan niya) para hindi suspek lahat at para mapilitan tumigil,” giit ng senador.,Tiwala naman si Sotto­ na wala siyang kasamahan sa Eat Bulaga­ na gumagamit ng iligal na droga.",,
LOLA NAGBUWIS-BUHAY PARA SA 2 APO,,"Kahanga-hanga ang kabayanihan at pagmamahal na ipinakita ng isang lola dahil hanggang sa huling sandali ay ibinuwis nito ang kanyang sariling buhay masagip at mailigtas lang sa tiyak na kamatayan ang dalawa niyang mga apo makaraang tuma­lon sa ikalawang palapag ng nasusunog nilang bahay sa Quezon City kahapon ng madaling-araw.,Ayon kay Senior Supt. Jesus Fernandez, city fire marshal, nakilala ang nasawing biktima na si Loreta Placer y De Leon habang sugatan ang mga apo niyang sina Ania Arellano, 14, at Aaron Arellano, 10 month old, pawang naninirahan sa No. 48 Ilocos Norte St., Bago Bantay ng nasabing lungsod.,Sa inisyal na ulat, sinabi­ ni Supt. Fernandez, na nangyari ang sunog dakong alas-4:57 ng mada­ling-araw sa mismong bahay ng biktima na may dalawang palapag, partikular na nagsimula ang apoy sa kusina na nasa ground floor nito.,Sinasabing nagluluto umano ang anak ni Placer ng mga panindang ulam nang bigla na lamang may sumabog kasunod nito ay lumiyab na ang apoy.,Dahil ang bahay ay gawa sa light materials kung kaya’t madaling kumalat ang apoy hanggang sa ikalawang palapag nito kung saan naman natutulog unamo ang maglolola.,Nagising umano ang biktima sa nararamdamang sobrang init at ­ingay sa kapaligiran kung kaya’t hindi ito nag-aksaya ng oras binuhat ang dalawang apo nito saka tumalon mula sa ikalawang palapag ng nasusunog nilang bahay.,Bagama’t nakaligtas sa naglalagablab na apoy ang 75-anyos na biktima ay nagtamo naman ito ng matinding pinsala sa kanyang katawan dahil sa pagkakabagsak na naging sanhi ng kanyang kamatayan.,Habang ang kanyang dalawang apo naman ay masuwerteng nagtamo­ lamang ng mga galos sa kanilang katawan at nasa ligtas na kalagayan.,Bukod sa bahay ng ­pamilya Placer ay ­nadamay din sa natupok ang ­dalawang katabing ­bahay nito­ sanhi upang umakyat sa ikaapat na alarma ang ­sunog bago tuluyang naideklarang fire out dakong alas-5:59 ng ­madaling-araw.",,
P1K multa sa number coding,,"Plano ng pamunuan ng Metropolitan Manila Development Authority (MMDA) na itaas sa P1,000 ang multa sa sinumang motoristang mahuhuling lumabag sa Unified Vehicular Volume Reduction Program (UVVRP) o number coding sa Metro Manila.,Ayon kay MMDA General Manager Tim Orbos, sa huling pulong aniya nila ng mga metro mayors, napag-usapan nilang plano nilang itaas sa P1,000 ang multa ng mga mahuhuling motorista.,“Yung huling meeting namin with the mayors, tataasan namin ‘yan, siguro mga P1,000 whether saan kayo nahuli same rate na ho,” ani Orbos. Aniya, sa kasalukuyan ang multa ng lumabag sa naturang traffic scheme ay nasa P300 lamang.,Sinabi pa ni Orbos na noong nakaraang linggo ay nasa 600 motorista ang nahu­ling lumabag sa number coding kung saan noong nakaraang linggo ay sinimulan ang pagpapatupad sa “No Window Hours Policy”.,Mula alas-siyete ng umaga hanggang alas-siyete ng gabi ang pagpapatupad ng number coding. Ibig sabihin hindi na maaa­ring dumaan sa mga panguna­hing lansangan ng Metro Manila kung coding ang plaka ng sasakyan ng motorista.,Subalit ayon sa MMDA, pinalawig na nila ang oras nang pagpapatupad ng number coding at no window hour policy, kung saan ito ay mula alas-siyete ng umaga hanggang alas-otso ng gabi simula ngayong Nobyembre 2.",,
Duterte delikado sa US!,,"Ipinakakasa na ng isang mambabatas sa Department of Foreign Affairs (DFA) ang United States (US) trip ni Pangulong Rodrigo Duterte para magkalinawan sa mga isyung hindi pinagkakaintindihan ng dalawang panig at maiwasan na magaya ito kay dating Joseph “Erap” Estada na pinatalsik dahil ‘pasaway’ sa Amerika.,Sa press briefing kahapon sa Kamara, sinabi ni Kabayan partylist Rep. Harry Roque na kailangang ang susunod na bansang bibisitahin ni Duterte pagkatapos ng Japan ay ang Amerika na.,“I did relay to Secretary (Perfecto) Yasay that after this trip to Japan, I think we should start preparation for unofficial state visit to the United States. My reason to Secretary Yasay was very pragmatic… unless we pay state visit to the United States, e baka mamaya the United States takes step to remove President Duterte as Chief Executive,” ani Roque.,Naranasan na umano ito ni Estrada nang patalsikin ito ng Amerika matapos suwayin ang payo ni dating US President Bill Clinton na huwag ituloy ang all out war laban sa Moro Islamic Liberation Front (MILF).,“Pursuant to experience related to us by President Erap no…that he was deposed because he went against President Clinton’s advice to not proceed on all out war against MILF,” ani Roque.,Nakasulat na rin aniya sa kasaysayan ng mundo na ang Amerika ay nagpapatalsik ng mga lider na hindi sumusunod sa kanila tulad ng ginawa ng mga ito sa Nicaragua noong 1983 hanggang 1984.",,
Kapitana nilikida sa barangay hall,,"Hindi na umabot ng buhay sa ospital ang incumbent barangay chairwoman ng Brgy. Sta Clara, Sto. Tomas, Batangas, makaraang pagbabarilin ng hindi nakila­lang suspek sa loob mismo ng barangay hall na pinaglilingkuran nito.,Batay sa inisyal na imbestigasyon ng Sto. Tomas Municipal Police ­Station, dakong alas-10:30 ng umaga kamakalawa nang pasukin ng suspek ang loob ng barangay hall habang nasa loob ang biktimang si Chairwoman Leo­nor Angeles y Jaurigue, 65-anyos.,Tiniyak ng suspek na ‘fatal’ ang tama ng biktima nang asintahin ito sa ulo na nagresulta sa aga­ran nitong kamatayan, mabilis na tumakas ang suspek at sumakay sa nakaabang na motorsiklo, pinasibad ng isa pang suspek patungo sa direksyon ng Alaminos, Laguna.,Deklarado namang dead-on-arrival sa St. Frances Cabrini Hospital ang kapitana, habang narekober sa crime scene ang dalawang fired cartridge na hinihinalang mula sa caliber .45 ng tumakas na suspek.",,
Balikbayan nadale ng tandem,,"Akbay-akbay pa ng kanyang kaibigan nang pagbabarilin ang isang balikbayan nang hindi pa nakikilalang mga lalaki na riding in tandem habang ang biktima ay kalalabas lamang sa isang KTV Bar kahapon ng hatinggabi sa Makati City.,Dead on the spot sa pinangyarihan ng insidente ang biktimang si Petronio Rosales Jr. nasa hustong gulang at naninira­han sa Brgy. San Antonio nang nasabing ­lungsod sanhi ng dalawang­ tama ng hindi pa mabatid na kalibre ng baril sa ulo at sa katawan nito.,Batay sa isinagawang imbestigasyon ng Makati City Police, dakong alas-12:20 ng hatinggabi nang maganap ang pamamaril sa biktima sa Yakal St. Barangay San Antonio, Makati City.,Kalalabas lamang ng biktima sa isang KTV bar na kung saan kaakbay nito ang kanyang kaibigan (hindi na binanggit ang pangalan) habang naghihintay ng taxi na kanilang masasakyan.,Habang sila ay nakatayo nang biglang sumulpot ang isang motorsiklo sakay ng dalawang lalaki na nakasuot ng helmet at sabay na binaril sa ulo at sa katawan ang biktima na agad nitong ikinamatay.,Kinumpirma ni Barangay Chairman Resty Cajes ng Brgy. San Antonio na umuwi sa bansa­ ang biktima upang asikasuhin nito ang kaso sa pagpatay sa kanyang kapa­tid na si Loren Rosales na binaril din ng riding in tandem noong Hulyo 21 nang taong kasalukuyan.,Napag-alaman pa nang maganap ang pamamaril sa biktima ito ay kanyang despedida dahil pabalik na ito ng London.,Halos dalawang buwan nanatili si Petronio­ sa bansa upang asikasuhin ang kaso ngunit bigo­ itong maresolba dahil hanggang sa kasalukuyan ay hindi pa rin matukoy ang mga salarin na pumatay sa kapatid nito.,Labis naman ang paghihinagpis ng mga kaibigan nito sa nangyaring pamamaril sapagkat anila napakabait at matulungin ang nasawing si Rosales.,Tinitignan naman ngayon ng mga awtoridad kung ang pagpatay sa biktima ay may kinalaman sa kaso ng kanyang kapatid (Loren).,Patuloy naman ang imbestigasyon ng Makati­ City Police sa insidente at tinitignan narin ng mga ito kung nahagip ng close circuit television (CCTV) camera ang pamamaril sa biktima.",,
2 bahay ni Dayan hinalughog,," — Hina­lughog ng mga awto­ridad ang dalawang bahay ni Ronnie Dayan na umano’y lover at dating driver ni Senadora Leila de Lima sa Barangay Galarin ng bayang ito sa pamamagitan ng search warrant kamakalawa ng umaga.,Tanging ilang mga kaanak at kasambahay lamang ang nadatnan ng mga awtoridad sa naturang mga bahay habang negatibo naman sa anumang armas ang ­bahay.,Kaakibat nito ay hinalughog din ang bahay ng ilang pulis na sinasabing kamag-anak ni Da­yan na sina PO1 Frankie Palisoc, na miyembro ng PNP-Urbiztundo; retired police Wilfredo Palisoc; Rodrigo Palisoc at William Licunan.,Umapela pa si P01 Frankie Palisoc sa kaniyang kamag-anak na lumantad na upang ipagtanggol ang sarili dahil pati ang mga ito ay naaabala na sa mga nangyayari.,Nilinaw naman ng PNP-Urbiztundo na walang kinalaman ang kanilang hakbang sa iniimbestigahang operasyon ng iligal na droga sa New Bilibid Prison (NBP) na kinasasangkutan ni Dayan kundi sa mga natatanggap nilang impormasyon na nag-iingat ito ng matataas na kalibre ng armas.,Matatandaang pinapaaresto ng mga kongresista si Dayan matapos patawan ng contempt nang bigong duma­lo sa mga ipinatawag na pagdinig ng House Committee on Justice hinggil sa illegal drug trade sa Bilibid.",,
P2M shabu nasabat sa Quiapo,,"Nasakote ng mga elemento ng Barbosa Police Community Precinct (PCP) ang tinatayang may P2 milyon ha­laga ng shabu sa isinagawang buy-bust operation habang arestado ang tatlong pusher kabilang ang dalawang babae kamakalawa ng gabi sa may Fraternal St. Quiapo, Maynila.,Kinilala rin ni PSupt. Santiago Pascual, station commander ng MPD-Police Station 3 ang mga suspek na naaresto na sina Mera Canillas, 22; Gineline Castro, 27 at Jabbar Rataban, 30, pawang residente ng 391 Fraternal St. Quiapo, Maynila.,Ayon kay Pascual, nasa 900 gramo ng shabu ang nakumpiska sa mga suspek matapos ang isinaga­wang buy-bust operation.,Nabatid na isang residente sa lugar ang nagbigay ng impormasyon sa pulisya kaugnay sa ginagawang pagbebenta ng shabu sa isang bahay sa may Fraternal St. kaya kaagad na nagkasa ng buy-bust operation ang pulisya pasado alas-10:00 ng gabi na tumagal hanggang kahapon ng madaling-araw.",,
28 pulis sibak sa Visayas,,"Walong PNP officers at 20 non-commissioned officer sa Central Visayas ang sinibak sa puwesto at inilipat sa Police Holding and Accounting Unit sa Camp Crame.,Ito ang inihayag ni Sr/Supt. Renato Renoballes Dugan, chief ng Regional­ Personnel and Human Resources Development Division (RPHRDD) 7.,Ayon kay Dugan, ito ay bahagi ng balasahan sapul nang manungkulan­ bilang PNP chief si Director General Ronald dela Rosa.,Gayunman, hindi na tinukoy pa ni Dugan ang mga pangalang mga sinibak pero ang mga ito ay nakatalaga sa Metro ­Cebu at Cebu province na pawang may mga ranggong mula Chief Inspector hanggang Superintendent. Ang tatlo sa mga ito ay pawang mga nakata-laga sa Cebu Provincial ­Police Office.,Matatandaang simula­ pa noong Hunyo ay umaabot na sa 123 pulis na ang inalis sa puwesto sa Central Visayas at itinapon sa mga malalayong lugar.",,
We will survive!,,"Buong pagmamala­king sinabi kahapon ni Pangulong Rodrigo Duterte na mabubuhay ang mga Filipino kahit walang anumang tulong na manggagaling mula sa Amerika.,“We will survive without the assistance of America. We will survive without the assistance of America. There will be a lesser quality of life, but we will survive,” pahayag ni Duterte na nasa Tokyo para sa kanyang 3-araw na official visit nang magtalumpati sa Philippine Economic Forum.,Kasabay nito ay hinimok ni Duterte ang mga negosyanteng Hapon na magpunta sa Pilipinas at mamuhunan.,“Maybe if you (Japanese businessmen) come to the Philippines, you just have to contend with the new dynamics of my country,” sabi pa ni Duterte.,“We will count on Japan for support in rural development and agriculture,” dagdag ng Pangulo.,Nanindigan din ang Pangulo na hindi pinapayagan ng kanyang gobyerno ang anumang extrajudicial killings sa gitna ng giyera kontra illegal drugs ng kanyang administrasyon.,“I assure you. It was never a ‘state-sponsored’ killings. Narco politics is already in my country. I lose an average of policemen, soldiers a day in the war on drugs,” dagdag pa nito.",,
Barbers kinasuhan na ni Pichay,,"Dahil sa ipinakitang disorderly behavior sa isang pagdinig sa Kamara kung saan muntik magkasuntukan at nagmurahan, sinampahan na ng reklamo sa House Ethics Committee ni Surigao del Sur Rep. Prospero Pichay si Surigao del Norte Rep. Robert Ace Barbers.,Sa inihaing complaint sa Ethics Committee ni Pichay, iginiit nito na nilabag ni Barbers ang panuntunan ng Kamara nang magpa­kita ito ng magaspang na pag-uugali sa idinaraos na pagdinig ng House Committee on Constitutional Amendments.,Sinabi ni Pichay na si Barbers ang s’yang unang nagpakita ng hindi magandang asal nang makailang beses siyang pigilan nito sa pagsasalita. Pambabastos rin umano ang ginawa ni Barbers nang sabihin n’yang huwag i-entertain ng komite ang kanyang mosyon na tinawag pa niyang stupid.,Umaasa si Pichay na aaksyunan ng Ethics Committee ang kanyang complaint alinsunod sa ipinasang House Rule XIX noong 2010 na nagtatakda kung paano dapat umasta ang mga kongresista.",,
"Sampalin, bastusin n’yo!",,"Pinayapa ni Pangulong Rodrigo Duterte ang mga Pinoy na nakabase sa Japan na huwag matakot sa pag-uwi nila ng bansa.,“Mag-uwi kayo ng Pilipinas, huwag na ho kayong matakot; do not worry,” pahayag ng Pangulo sa nakaharap na Filipino community sa Japan.,Kapag may nangikil o nangotong umanong pulis, customs o immigration ay sampalin. “Sabihin mo, sabi ni Mayor doon sa Japan pagpunta niya, sampalin mo,” dagdag ng Pangulo.,Gumawa rin aniya ng eksena para maalarma ang nangongotong na mga awtoridad.,“Magsigaw ka, bastu­sin mo, tapos malalaman niya marami namang media d’yan. Eh ‘di makukuha nila, tapos sa radyo mayrun dito nagkagulo. Kasi bakit? Hi­­ni­ngian mo. Hiningi­an ka ng pera o kinuha iyong mga bagay-bagay,” sabi pa ng Pa­ngulo. Pero kung ang bag na umano ang kinuha ay huwag pumayag.,Pinahintulutan din ng Pangulo ang mga OFWs na umuwi ng bansa na may bitbit na sampung bag.,“Iyong sa mga bagahe mo, huwag naman tonelada. Siguro mga sampung bag siguro, okay na iyan. Eh kung commercial quantity, ipagbili-bili mo, medyo mabigat iyan kasi ako naman agrabyado d’yan, kasi ang taxes o buwis,” payo pa ni Duterte.",,
"Kotse vs motorsiklo, 3 dedo",,"Tatlo ang patay samantalang isa pa ang sugatan sa salpukan ng kotse at motorsiklo sa National Highway, Brgy. Sampaloc, sa Pagsanjan, Laguna kamakalawa ng hatinggabi.,Batay sa report ng Pagsanjan Police, dakong alas-12:10 ng hatinggabi, magkaangkas sa motorsiklo ang mga biktimang sina Victor Abad, 47-anyos at Jayson Mejilla, 41, at patungo sa direksyon ng Pagsanjan nang pagsapit sa may arkong bato ng Pagsanjan ay masalubong nito ang kotseng minamaneho ng negosyanteng si Vernon Gregana, 47.,Dahil pareho umanong mabilis ang takbo ‘di na nagkaiwasan ang dala­wang sasakyan at head on na nagkabanggaan ang mga ito.,Sa lakas ng impact dead on the spot ang dri­ver ng motorsiklo samantalang isinugod pa sa ospital ang back rider na si Mejilla at ang driver ng kotse na si Gregana suba­lit kapwa ideneklarang dead-on-arrival ng doktor.,Sugatan naman ang isa pang pasahero ng kotse na si Merwin Conchada.",,
Mag-asawang Pinoy arestado sa pork meat sa Kuwait,,"Arestado ang isang mag-asawang Filipino matapos makumpiskahan ng karne ng baboy na itinatago at ibinebenta sa bahay ng mga ito sa bansang Kuwait.,Sa ulat ng Arab Times Online, nakumpiska ng mga tauhan ng Al Fintas at Ahmadi ang tinatayang 30 kilo ng smuggled pork sa inuupahang apartment sa Mahboula sa mga suspek na Filipino na kinilala lamang sa inisyal na M at J.,Sinasabing napatunayan ng mga awtoridad na nagbebenta ng karne ng baboy ang mga suspek sa hala­gang KD 9 kada kilo.,Base sa pulisya, nakatanggap ang mga ito ng sumbong hinggil sa iligal na gawain ng mga suspek kung kaya’t nagsagawa ng operasyon hanggang sa makita sa pag-iingat ng mga ito ang mga nakatagong mga karne ng baboy.,Magugunitang mahigpit na ipinagbabawal ng batas sa Kuwait, na isang Muslim country, ang pagpasok ng mga karne ng baboy dahil sa labag ito sa kanilang paniniwala.",,
2 tauhan ni Kerwin arestado,,"Dalawa sa mga sinasa­bing ‘supervisor’ sa drug operations ng tinaguriang­ drug lord ng Eastern­ ­Visayas na si Kerwin ­Espinosa ang naaresto sa isang entrapment opera­tion ng mga tauhan ng ­National Bureau of Investigation (NBI) sa Bohol.,Base sa report na nakarating sa Camp Crame, kinilala ni Atty. Rennan Augustus Oliva, chief ng NBI Provincial Office sa Bohol ang mga suspek na sina Victor Aguilar, 36 at Marlowe Dano, 25, kapwa residente ng Balilihan, Bohol.,Sina Aguilar at Dano ay inaresto sa isang bus terminal sa Tagbilaran City makaraan nilang bentahan ng shabu ang isang NBI agent na nagpanggap na poseur-buyer.,Nabawi mula sa mga suspek ang halos ay P300,000 na halaga ng shabu, dalawang cal. 45 na baril at mga bala.",,
"25 plane crew, pasahero nahilo sa ere",,"Nagsagawa ng emergency landing ang isang eroplano matapos na makaramdam ng pagkahilo ang mga pasahero at flight crew nito habang nasa ere sa Vancouver, Canada.,Ayon sa ulat, napilitang mag-divert sa Vancouver, Canada ang British Airways flight mula San Francisco papuntang London nang makaramdam ng hindi maganda ang isa nilang cabin crew at ilang mga pasahero.,Lumipad ang Airbus A380 mula sa San Francisco kung saan ilang sandali pa ay nabulabog ang ilang pasahero at crew nito dahil sa marami ang nakaramdam ng pagkahilo kung kaya’t napilitang mag-emergency landing sa Vancouver.,Base sa inisyal na imbestigasyon, lahat ng 25 crew ng eroplano kabilang ang tatlong piloto at dalawang pasahero ang agad na isinugod sa ospital ilang oras matapos lumapag ang flight BA286.",,
Voters registration sa Nobyembre 7,,"Itinakda ng Commission on Elections (Comelec) ang muling pagbubukas ng voters registration sa susunod na buwan para sa Barangay at Sangguniang Kabataan (SK) elections.,Sa inilabas na Comelec Resolution No. 10166, sa Nobyembre 7 o halos dalawang linggo mula ngayon ang pagre-resume ng pagpaparehistro na tatagal hanggang sa Abril 29 ng susunod na taon para sa 2017 barangay at SK elections.,Ayon kay Comelec spokesperson James Jimenez mas pinalawig ng poll body ang voters registration upang matiyak ang partisipasyon ng mas maraming botante sa susunod na eleksyon.,Muling ini-schedule ang registration matapos lumusot sa Senado at Kamara ang panukala na ipagliban ang barangay at SK elections na nilagdaan ni Pangulong Rodrigo Duterte noong Oktubre 15, 2016.,Kumpiyansa ang Comelec na karagdagang tatlong milyon ang magpaparehistro sa barangay election at dalawang milyon naman para sa SK.,Nabatid na sa isinagawang voters registration noong Hulyo 15 hanggang Hulyo 30 ay nasa tatlong milyon na mga botante ang nagpatala.",,
"Mura pa more sa US, EU; T’na lumilipad pati sa media",,"Bago lumipad patu­ngong Tokyo, Japan para sa 3-araw na pagbisita, muling kumulo ang dugo ni Pangulong Rodrigo Duterte sa US at European Union na gaya ng dati ay tumanggap ng mura mula sa huli.,Hindi rin nakaligtas ang media at pati na ang mga mayayamang kababayan na “ayaw umano sa kanya”.,“I had a talk with (Department of Foreign Affairs) Secretary (Perfecto) Yasay and here’s a guy his name is (Asst. Secretary of State Daniel) Russel, if you can just tone down our rhetoric. Ang sabi ni… Nag-usap daw sila sabi na — if you can just tone down your rhetoric against America. Sabi ko huwag ninyo akong ganunin. Every time sabihin na they threatened us pati itong EU, akala mo mas bright kaysa sa atin. Tapos sabihin, ‘be careful, we will put you in prison.’ P**ang *na subukan mo,” anang Pangulo.,“Lumabas ‘yung human rights, State Department, Obama, EU (­European Union), ginanun ako. And every time they said, we will cut our assistance… Sabi ko sa kanila P**ang *na ninyo, huwag mo kaming ga­wing aso. Do not…You know… Sabihin mo na as if you…I am a dog with a leash, tapos magtapon ka ng — pan doon sa malayo, hindi ko maabot.”,Muli ring pinalayas ng Pangulo ang mga dayuhan sa Pilipinas, “Sabi ko wala na tahimik na ako… ‘Russel says Duterte’s comments causing worries in business communities.’ Eh ‘di magsilayas kayo. Magtiis kami. We will recover I assure you. We will live and survive.”,Maging ang Enhanced Defense Cooperation Agreement (EDCA) sa pagitan ng Pilipinas at Amerika ay pinatungkulan nito ng mga katagang, “forget it”.,“If I stay here long enough, one day that EDCA will…If it is an Executive agreement then I will just…I do not want to see any military man of any other nation except the Filipino soldiers. Iyan lang ang gusto ko,” dagdag nito.,Maging ang media ay tumanggap din ng mura mula sa Japan-bound na Pangulo kahapon. “O. tingnan mo ang lumabas (sa headline ng isang broadsheet): Duterte sparks International Distress. *ang *na, kaliit-liit kong tao ba’t ba ka mag-stress, nerbiyoso kayo. Kasi guilty.”,Hinggil naman sa patuloy pa ring batikos sa kanyang madugong ‘war against drugs’, ang mga mayayaman naman ang napagbuntunan ng Pangulo.,“…and so what kung hindi sila bilib sa akin. Hindi naman ako bilib sa kanila. Kapag nagsabi, every time they make a comment about human rights vio…which is really sinasakyan ng mga gago dito, pinapalaki nila. Maybe itong elite pati itong mga mayaman sa mundong ito, pati itong sa Pilipinas, ayaw sa akin. Eh leche kayo ayaw ko rin sa inyo,” ani Pangulong Duterte sa panayam ng mga mamamahayag sa NAIA Terminal 2 bago ito lumipad kahapon.",,
"Tugade, tsupi!",,"Hindi pa rin nasosolusyunan, at ang masakit ay lumala pa nga, ang problema sa trapik kaya naman hiniling ng isang mambabatas na ikonsidera ni Pangulong Rodrigo Duterte ang appointment ni Transportation Sec. Arthur Tugade dahil hindi ito naging epektibo.,Ayon kay Navotas Rep. Toby Tiangco, wala namang nagbago sa masikip na daloy ng trapiko sa Metro Manila sa kabila ng pagtiyak ni Tugade na agresibo niyang tututukan ang traffic crisis.,“Buhol-buhol pa din ang mga sasakyan sa lansangan malinaw na wala pa din improvement,” pahayag ni Tiangco kung saan umaasa umano ang publiko na kung gaano agresibo ang kampanya laban sa illegal drugs ay ganun din ang atensyon na ibigay sa problema sa traffic.,“Alam natin na hindi­ overnight lang ang pagresolba sa traffic pero sana naman kahit kaunti may pagbabago sa dami ng programa na inilalatag nila,” giit pa ng mambabatas.",,
"Vatican: Abo ng yumao bawal ikalat, itago sa bahay",,"Nag-isyu ng panuntunan ang Vatican kaugnay ng pagbabawal sa pagtatapon ng mga ashes o abo ng mga na-cremate na mga tao sa karagatan at maging sa pagtatago nito sa loob ng tahanan.,Sa inilabas na Doctrinal Office ng Vatican, ipinaliwanag nito na ang mga cremated remains ay dapat manatili sa mga sagradong lugar na itinakda ng simbahan gaya ng mga sementeryo.,Idinagdag pa ng Vatican na hindi rin pinapayagan ng simbahan na paghatian ng mga pamilya ng isang namatay ang abo nito at hindi ito ihahalintulad sa isang alahas.,Ang nasabing hakbang ng Vatican ay bunsod ng patuloy na pagdami ng bilang ng mga pamamaraan ng ibang tao kung paano itinatago ang abo ng kanilang mahal sa buhay gaya ng pagkalat sa karagatan, paglagay sa isang halaman, ikinakabit sa diamond at ang iba ay inilalagay pa sa bala ng baril bilang pampasuwerte.,Base sa tradisyon ng simbahan mas pinapaboran ang paglibing sa lupa sa mga pumanaw na ngunit sa mga nakalipas na panahon ay tinanggap na rin bilang opsyon ang cremation.,Sinabi ni Cardinal Gerhard Muller, prefect ng Congregation for the Doctrine of the Faith, ipinagbabawal din ang estilo ng ilan na permanenteng ilagay sa bagay ang abo ng isang nasawi.,“Caring for the bodies of the deceased, the church confirms its faith in the resurrection and separates itself from attitudes and rites that see in death the definitive obliteration of the person, a stage in the process of reincarnation or the fusion of one’s soul with the universe,” pahayag pa ni Cardinal Muller.,Nakaatang naman ang desisyon sa lokal na kura-paroko o sa obispo ang pagbibigay ng permiso na manatili sa pribadong bahay ang abo kung may ma­bigat na dahilan.",,
P50K sa ‘ulo’ ng wanted na abogado,,"Nag-alok ng P50,000 na pabuya ang dala­wang complainant sa kasong estafa at qualified theft sa sinumang makakapagbigay ng impormasyon para sa ikadarakip ng idinemanda nilang abogado matapos magpalabas ng warrant of arrest with no bail ang korte sa lungsod ng Olongapo­ ­kamakailan.,Nag-ugat ang kaso laban kay Atty. Nini Cruz, na isa ring prosecutor sa nabanggit na lungsod sa kanyang mga kliyente na sina Gracita Agaton at Charina Soledad kaugnay sa babayaran sanang cash bond laban sa Philippine National Bank (PNB) ­para sa isang civil case.,Nag-isyu umano ang dalawang managers ng check na nagkakahalaga ng P2 milyon at inilagay ang naturang tseke sa pangalan ng Regional Trial Court ng Olongapo City subalit hindi umano ibinayad ang naturang halaga bilang cash bond sa office of the clerk of court kaya nadismiss ang kanilang kaso laban sa bangko.",,
Ex-solon sa cell phone scam,,"Sinampahan ng Office of the Special Prosecutors (OSP) ng Office of the Ombudsman ng kasong katiwalian at paglustay sa pera ng bayan si dating Iloilo Rep. Judy Syjuco dahil sa mga biniling cellphones na hindi umano naideliber sa kanyang distrito.,Bukod sa misis ni dating Technical Education, Skills Development Authority (TESDA) secretary Augusto Syjuco, kinasuhan din ang mga miyembro umano ng Bids and Awards Committee (BAC) ng noo’y Department of Transportation and Communication (DOTC) na sina  Domingo Reyes Jr., Elmer Soneja, Ildefenso Patdu Jr., Rebecca Cacatian, Venancio Santidad, Geronimo Quintos, Marcelo Desiderio Jr. at Danilo de la Rosa.,Sinampahan din ng kaso ang may-ari ng West Island Beverage Distributor na si Domingo Samuel Jona­than Ng kung saan binili umano ang may 1,582 unit ng Nokia 1100 na nagkakahalaga ng P5.9 milyon.,Base sa isinampang kaso, mula umano sa pork barrel ng mambabatas ang nasabing halaga na ginamit para sa pagbili ng mga nabanggit na cellphones noong aktibo ito sa Kongreso.",,
Mga Kwentong OFWs: 154 manggagawa balik-Pinas,,"Kahit luhaan at nawalan ng trabaho ay masaya pa ring dumating kahapon ng hapon ang 154 na overseas Filipino worker (OFW) mula sa Jeddah, Saudi Arabia, sa Ninoy Aquino International Airport (NAIA) Terminal 1 sa Pasay City.,Ala-1:30 ng hapon nang dumating ang mga manggagawang Pinoy at lumapag ang kanilang sinasakyang Saudi Airlines Flight SV-872 sa NAIA Terminal 1.,Ayon kay Carl Dominguez, director ng Overseas Worker and Welfare Administration (OWWA) ang grupo ng OFW ay ikawalong batch na napauwi sa ilalim ng repatriation program ng ahensya.,Sinabi ni Dominguez na ang mga nasabing bilang ng mga OFWs na ito ay pawang mga nawalan ng trabaho sa pinapasukang kumpanya mula sa Construction firm na Saudi Oger dahil sa krisis sa langis sa Saudi.,Ipinangako naman ng Department of Foreign Affairs (DFA) sa pamamagitan ni Muhammad Noordin Limondot, foreign service officer special assistant ng Office of the Undersecretary for Migrant Workers Affair na pipilitin nilang makuha ang mga benepisyo at sweldong hindi nabayaran sa kanila ng Oger company.,Sinabi pa ni Dominguez ang mga OFWs ay tatanggap ng tulong mula sa OWWA sa ilalim ng tinatawag na ‘Asis Well’. Ito ay para sa kanilang kapakanan tungo sa pagbigay ng trabaho pang lokal at pang abroad kabilang din ang pagbibigay ng livelihood bukod pa ang libreng pamasahe patungong probinsya habang ang iba naman ay maaaring pansamantalang manatili sa halfway house ng OWWA.,Sa talaan, simula pa noong Hulyo hanggang Oktubre 24 ng taong kasalukuyan ay umaabot na sa 2,031 ang kanilang napauwi sa Pilipinas.,Nasa 346 mula sa Alcobar, 700 sa Jeddah at 985 naman sa Riyadh na nawalan ng mga trabaho sa Saudi Arabia.,Tiniyak naman ng pamunuan ng OWWA at DFA na tuluy tuloy ang programa para mapauwi ang iba pang displaced OFWs sa Kingdom of Saudi Arabia.",,
Kerwin Espinosa 15 araw pa bago maiuwi,,"Bibilang pa ng mula 15 araw hanggang isang buwan bago pa maibalik sa bansa ang tinaguriang Eastern Visayas drug lord na si Kerwin Espinosa mula sa bansang Abu Dhabi.,Ito ang inihayag ni Philippine National Police (PNP) chief, Director General Ronald dela Rosa na nagsabing ito ay dahil sa rigid immigration policies ng Abu Dhabi kung saan naaresto si Kerwin noong nakaraang linggo.,“Wala pa. Mahirap doon, very rigid ‘yung kanilang policies doon sa actual (deportation). Wala tayong standing extradition treaty sa kanila,” wika pa ni Dela Rosa.,Sinabi ni Dela Rosa na sa ngayon ay patuloy ang pakikipag-ugnayan nila sa INTERPOL.,Sa kabila ng patuloy na pagkaantala, kumpiyansa pa rin si chief PNP na maibabalik si Kerwin sa bansa para harapin ang mga kasong naghihintay dito.",,
PDU30 ‘call a friend’ na sa giyera vs droga,,"Umapela ng tulong sa Kongreso si Pangulong Rodrigo Duterte para maresolba ang suliraning kinakaharap ng bansa sa illegal drugs.,Aminado si Pangulong Digong na hindi nito kakayaning lutasin nang mag-isa ang napakabigat na problema na sa kanyang kampanya ay paulit-ulit na sinelyo ang “3 to 6 months” na solusyon at lusaw umano ito pagkatapos ng self-imposed deadline.,“What I am trying to say is, I will call maybe for a consensus dito sa itaas, lahat na mga senators, congressmen. Kasi napakabigat ho ng problema na ito at kung ako lang, sasabihin ko sa inyo, hindi ko kaya. Kasi…Hindi ko kaya. I mean… Ano ang gawin ko dito patayin ko lahat? It’s about almost a 10,000 networks spread all throughout the Philippines,” pahayag ni Pangulong Duterte sa panayam ng media kahapon sa NAIA Terminal 2 bago ito lumipad patungong Japan para sa tatlong araw na official visit.",,
Bongbong ‘nangingisda’,,"Nangingisda lang ng ebidensya si dating Sen. Ferdinand “Bongbong” Marcos para magamit nito sa kanyang election protest laban kay Vice President Leni Robredo.,Ito ang pahayag ng election lawyer ni Robredo na si Atty. Romulo Macalintal dahil hinaharang umano ng dating senador  ang Commission on Election (Comelec) na isoli sa Smartmatic ang mga vote counting machines (VCMs) na hindi nagamit noong nakaraang eleksyon.,“Former Senator Ferdinand Marcos is shooting in the dark and clearly fishing for evidence again in his election protest against Vice President Leni Robredo,” ani Macalintal.,Ayon sa abogado, walang basehan ang paghaharang ni Marcos sa Comelec kaya hindi umano ito dapat pansinin ng Presidential Electoral Tribunal (PET) dahil ang mga hindi nagamit ng VCMs ay hindi kasama sa kanilang election protest.,Nais umano ni Marcos na maisailalim sa technical examination ang mga hindi nagamit na VCMs dahil sa paniniwala umano nito na maaaring nagkaroon ng switching ng mga makina at SD cards.,“This shows that Marcos is again fishing for evidence. To subject said VCMs to technical examination is an admission that he is merely speculating and has no evidence on hand,” ayon pa kay Macalintal.,Sinabi ni Macalintal na hindi dapat payagan ang kapritsong ito ng natalong kandidato dahil mababalewala ang tiwala ng mamamayan sa sistema ng hustisya sa bansa.,”Marcos should not be allowed to fish for evidence and speculate on the results of his request for “technical examination” of the VCMs, which were not even used during the election.  Clearly, he is shooting in the dark trying to create evidence to support his baseless and unmeritorious election protest,” dagdag pa ng beteranong election lawyer.",,
"SSS ng mga taga-media, tinutukan",,"Hinikayat ng pamunuan ng Social Security System (SSS) ang mga mamahayag sa buong Pilipinas na isumbong sa kanilang tanggapan ang mga employer na hindi nagre-remit ng kanilang monthly contribution.,Ito ang inihayag ni SSS vice president Marissa Bugante, ito ay upang mabigyan nila ang mga magsusumbong na mamahayag ng legal action bilang tulong narin umano sa mga mediaman na naaabuso ng kanilang mga employer.,Sinabi ni Bugante na hindi dapat matakot ang mga mamahayag na isumbong ang kanilang employer na hindi nagbabayad ng kanilang monthly contribution sa SSS.,Karapatan umano ng mga empleyado na ipaglaban lalo’t ang nakasalalay umano ay ang benepisyong kanilang dapat matatanggap na naayon din sa batas ng Social Security Act., Ang hakbang na ito ng SSS ay ginawa makaraang matuklasan nilang karamihan umano sa mga publications at ilang broadcast company ay hindi naghuhulog ng monthly contribution sa SSS ng kanilang mga empleyado.,Inihalimbawa ng SSS ang dalawang kumpanya na hindi na pinangalanan ang inireklamo ng mga reporter na agad umano nilang inaksyunan kung kaya’t nakikinabang na ngayon ang nasabing mga reporter sa mga benipisyo ng nasabing ahensiya.,Kaugnay nito ay sinabi rin ni SSS Assistant Vice president for Legal Department Operations Atty. Renato Jacinto Cuisia, na kahit gaano umano kaliit o kalaki ang negosyo ng mga employer ay obligasyon nilang irehistro ang kanilang mga empleyado dahil walang sinasabi ang batas sa ‘required’ na bilang ng mga manggagawa ng isang kumpanya bago ito i-report sa SSS.,Dahil dito ay binalaan din ng SSS ang mga publication at broadcast companies na wala silang sisinuhin kung ang mga ito ay inireklamo at may paglabag sa Social Security Act at kanila itong kakasuhan at babawiin ang kontrata ng ads, ayon na rin sa panuntunan ng SSS.",,
7 sa 12 pugante balik-selda,,"Hindi pa man umaabot ng 24 oras mula nang pumuga sa kanilang selda ang 12 inmates ng Malvar Municipal Police Station (MPS) sa Malvar Batangas, ay nasakote na ang pito sa kanila at pawang balik-selda na kahapon ng umaga.,Napag-alaman ng Abante, na nagsagawa ng malawakang manhunt operation ang Malvar MPS, Batangas Provincial Intelligence Branch (PIB), Batangas Provincial Public Safety Company (PPSC) at Regio­nal Intelligence Unit (RIU) sa bayan ng Mataas na Kahoy at Tanauan City, pawang sa Batangas, habang sinuyod din ang T­iaong at Pagbilao sa Quezon Province, kasunod ng pagpuga ng mga inmates noong Linggo ng madaling-araw.,Alas-kuwatro ng umaga kahapon ay balik-selda na sina El King Leonida, Melvin Ona, Arvie Villegas, Artemio Castillo Jr., John Raniel Castillo, Morris Rap Publico, pawang sangkot sa kaso ng iligal na droga, habang murder case naman ang kay Freddie Santos.,Patuloy pang pinaghahanap sina Noel M­alpas, Leodegario Lara Jr, D­iego Barola, Jerald Rivo at C­arissa Salagan, anumang impormasyon hinggil sa mga puganteng nabanggit ay maaa­ring i-text o itawag sa Malvar MPS 0915-3366-396.",,
Hindi basurahan ang sementeryo!,,"Maagang naglibot ang grupong EcoWaste C­oalition (EWC) sa mga sementeryo upang paalalahanan ang publiko na ‘wag gawing basurahan ang mga puntod ngayong Undas.,Iginiit ng EWC sa publiko  na gawing ‘litter-free’ ang mga sementeryo ngayong nalalapit na ang paggunita ng Undas.,Sa isang symbolic protest, nagsagawa ng public awareness at cleanup drive ang grupo sa Manila North Cemetery kung saan ipinakita ang masamang epekto ng basura hindi lamang sa kalusugan ng publiko kundi sa dignidad ng mga namayapa.,“Respect the Cemetery.  It’s Not Your Trash Can. Littering disrespects the dead as well as the living. This bad habit must stop,” giit ng grupo.,Ayon kay Ochie Tolentino, Zero Waste Campaig-ner ng EcoWaste Coalition, maglilibot sila sa mga sementeryo hanggang sa mismong araw ng Undas sa November 1 upang masigurong hindi mababalahura ang taimtim na pag-alala sa mga namayapa.,Inilunsad ng grupo ang ‘litter-free Undas’ dahil sa pangambang maulit taun-taon ang tambak na basu­rang naiiwan sa mga sementeryo.",,
MRTirik paulit-ulit-ulit,,"Muli na naman nagka-aberya ang biyahe ng tren matapos nagpatupad ng provisional service ang pamunuan ng Metro Rail Transit (MRT-3) kahapon ng hapon.,Batay sa service status report ng MRT-3, nabatid na dakong alas-2:06 ng hapon nang magpatupad sila ng provisional service mula Shaw Boulevard Station hanggang Taft Avenue Station lamang.,Nag-ugat ito matapos ang pagkakaroon ng signaling problem sa southbound lane ng North ­Avenue Station-Santolan Anapolis, dakong ala-1:54 ng hapon, na nagdulot ng service interruption, kaya’t napilitan pababain ang mga pasahero.,Hindi naman kaagad naayos ang problema kaya’t kinailangang paik­liin ng MRT-3 ang biyahe ng kanilang mga tren mula Shaw Boulevard hanggang Taft Avenue lamang.,Alas-3:50 ng hapon nang ibalik na sa normal ang operasyon ng biyahe ng mga tren ng MRT3.,Ang MRT-3 ang nag-uugnay sa North Avenue, Quezon City at Taft Avenue, Pasay City via Epifanio Delos Santos Avenue (EDSA).",,
174 parak ‘positive’ sa drugs,,"Umaabot sa 174 kasapi ng Philippine National Police (PNP) ang nagpositibo sa paggamit ng illegal drugs, base sa talaan ng PNP Criminal Laboratory simula Enero 1, 2016.,Ayon kay PNP Crime Laboratory director, Chief Supt. Aurelio Trampe, ito ay bahagi ng ipinaiiral na internal cleansing police organization matapos ang pagkuha ng mga urine samples mula sa may 159,129 PNP personnel sa isinagawang random drug testing.,“Of this number, 167 uniformed and seven non-uniformed personnel were confirmed to be among those using da­n­gerous drugs particularly methamphetamine hydrochloride or shabu,” pahayag ni Trampe sa isang press confe­rence.,Sinabi ni Trampe, na sa mga nagpositibo, tatlo rito na patuloy na kumokontra sa resultang inilabas pero kinumpirma naman ito ng National Re­ference Laboratory kaya wala rin silang lusot.,Samantala, kuntento ang Department of the Interior and Local Government (DILG) sa kampanya ng PNP-Internal Affairs Service (PNP-IAS) na hubaran ang mga ‘scalawags’ at mga ‘ninja cops’ na kabilang sa hanay ng PNP.,Ayon kay DILG Secre­tary Ismael Sueno, nagkakaroon na ng linaw ang cleansing o paglilinis sa hanay ng PNP dahil sa pursigidong pagtugis ng IAS sa mga baluktot na policemen in uniform.,Samantala, kinumpirma rin ni Sueno na kinasuhan na ng PNP-IAS ang mga PNP personnel na nagpositibo sa drugs.",,
Patubig sa Davao del Norte,,"Natapos na ng Department of Agrarian Reform (DAR) ang proyektong patubig sa mga taga-Davao del Norte.,Ayon kay DAR Secretary Rafael Mariano, ang irrigation facility ay nagkakahalaga ng P9.94 million at magsisilbi sa mahigit 4,000 magsasaka ng Brgy. Dagohoy sa Talaingo, Davao del Norte.,“The facility will irrigate the farm lots to help increase the farmers’ harvest. This is part of the department’s goal to improve the lives of the farmer-beneficiaries,” ani Mariano.,Ang Dagohoy Communal Irrigation Project ang magsisilbing patubig sa tinatayang 49 hectares na sakahan ng mga taga-Talaingo.",,
2 araw lang: 17 bumulagta sa Metro Manila,,"Umabot sa 17-katao ang bumulagta simula  kamakalawa hanggang kahapon ng umaga sa patuloy na anti-drug operation ng pulisya sa magkakahiwalay na lugar sa Metro Manila.,Sa Parañaque at Taguig , tatlong  hinininalang tulak ng droga ang nasawi nang pagbabarilin kahapon ng alas-12:50 ng madaling-araw sa Saint Thomas St. Lopez Creek Side, Brgy. San Isidro. Kinilala ito na sina Allan Manitid, 43, bar­ker;  Raymundo Ferrer, 30, dispatcher at Richard Fud, 27, na nagtamo ng tig-apat na tama ng baril sa katawan.,Sa Quezon City, apat ang nasawi sa buy-bust ope­ration sa No. 949 Hona St., Sitio San Roque II, Brgy. Bagong Pag-asa, Quezon City na kinilalang sina Ricardo Mamaril,  Mark Charlie Ang, Jeff Kenneth Firmalino at Ray Dolin.,Tatlong bangkay naman ng hindi kilalang kalalakihan ang nakitang magkakatabi sa isang damuhan sa Champaca St., Brgy. Pasong Putik, QC.,Ang tatlong bangkay ay nakitaan ng matin­ding pasa nang pagkakasakal sa leeg. Dalawa sa mga ito ay nakasuot ng t-shirt at short pants habang ang isa ay naka maong na pantalon at t-shirt. Tatlo pa sa Brgy. Payatas at Brgy. Nagkakaisang Nayon ang iniulat na namatay na may kina­laman din sa droga,Samantala, isang Muslim na umano’y drug pusher ang napatay sa Maharlika Village, Taguig City kahapon ng umaga. Hindi na umabot ng buhay sa ospital si Anwar Hasan, taga-Sitio Imelda, Brgy. Maharlika.,Sa Mandaluyong City, nakagapos ang da­lawang kamay at nakabalot ng tela ang mukha ng isang lalaki na tadtad ng bala sa katawan. Nasa 30-35-anyos, nakasuot ng puting sando at short pants ang bangkay na  nakita sa Brgy. Plainview kamakalawa ng gabi.,Sa Caloocan City, nasawi sina Rowena Tadeo, 38 at Fernando Papa, alyas ‘Bochok’.  Inaalam pa kung may kinalaman sa illegal drug trade ang mga nasawi.",,
3 nawawalang mangingisda na-rescue,,"Matapos ang 14 na araw na palutang-lutang sa karagatan ay nailigtas kamakalawa ng hapon ang tatlong mangingisda na mula sa Catanduanes na napaulat na nawala sa kasagsagan ng bagyong Karen.,Ayon sa ulat na nakuha sa Police Regional Office (PRO) 5 sa Camp SimeonOla, kamakalawa ng hapon ng masagip ng mga mangingisda sa karagatan ng Sabang, Borongan City, Eastern Samar ang mga mangingisdang sina Zaldy De Jesus, 41, Reise Del Valle, 38, at Luis Tupig, 37-anyos.,Halos lantang gulay na umano ang mga nasa­bing mangingisda nang matagpuang palutang-lutang sa karagatan kaya agad itong sinagip ng mga kapwa mangingisda at idiniretso sa ospital.,Ayon sa mga nasagip na mga mangingisda pauwi na sana sila galing sa laot nang salubungin sila ng bagsik ng bagyong Karen noong Oktubre 11 at hampasin ng mala­laking alon ang kanilang bangkang de motor hanggang sa ito ay masira.,Hindi pa naman masyadong makausap ang mga mangingisda dahil sa sobrang panghihina na ngayon ay nagpapa-galing sa Eastern Samar Provincial Hospital kaya hindi pa nila maipahayag kung paano ang kanilang ginawa upang makasalba ng 14 na araw sa gitna ng karagatan.",,
60 police trainees patay sa atake,,"Aabot sa 60 police trainees ang nasawi habang nasa 117 iba pa ang sugatan sa pag-atake ng mga armadong lalaki sa isang police trai­ning center sa bansang P­akistan.,Ayon sa ulat, limang kalalakihan na armado ng matataas na kalibre ng baril at nakasuot ng suicide vest ang umatake sa mga nasabing police trainees na noon ay natu­tulog sa Balochistan Police College na nasa southwestern province na Balochistan.,Unang tinarget ng mga suspek ang watch tower sentry ng academy bago pumasok sa grounds ng paaralan.,Sinabi ni Noor Hag Baloch, health official sa lugar, nasa 117 na katao ang naitalang sugatan at karamihan sa kanila ay pawang police trainees habang ang iba ay paramilitary troops.,Pinasok ng mga suspek ang academy at hinostage ang aabot sa 500 police recruits kung kaya’t agad na nagsagawa ng operasyon ang military commandos ng Pakistan para masagip ang mga hostage.,Ilang sandali pa ay nakarinig ng dalawang magkasunod na malakas na pagsabog na nasundan ng putok ng baril hanggang sa tatlo sa mga suspek ang napatay.,Habang ang dala­wang kasama ng mga ito ay nagpasabog ng kanilang sarili.,Ang mga suspek ay kasapi ng Al-Alimi faction ng Lashkar-e-Jhangvi na kaalyado ng P­akistani Taliban.",,
200K undocumented OFWs sa China pinasasama sa confidence building,,"Pinatotodo na ng isang mambabatas sa Mababang Kapulungan ng Kongreso ang confidence building sa pagitan ng Pilipinas at China kaya ipinapasama na sa kasunduan ang pagkilala sa mahigit 200,000 overseas Filipino workers (OFWs) sa nasabing bansa.,Sa Ugnayan sa Batasan kahapon, sinabi ni ACT-OFW partylist Rep. Aniceto Bertiz III na hindi dapat malimutan sa binubuong pagkakaibigan ng Pilipinas at China ang kalagayan at kapakanan ng mga OFWs sa nasabing bansa.,“Hanggang ngayon kasi ‘yung mga nagtatrabaho sa China, majority of them…two hundred thousand plus..are undocumented. Very few ang documented,” ani Bertiz, kaya dapat umanong isama ang interes ng mga OFWs na ito sa binubuong relasyon ng dalawang bansa.,Matagal na umanong nagtatrabaho ang mga OFWs na ito sa nasabing bansa na kinabibilangan ng household workers, private tutors, teachers na marunong mag-Chinese at English.,Hindi umano binibigyan ang mga ito ng Chinese government ng visa kaya pagkakataon na umano ito para kilalanin na rin ng nasabing bansa ang mga OFWs na ito. Tanging ang mga nagtatrabaho lamang umano sa mga hotel sa China ang mayroong visa su­balit mas marami pa rin ang walang sapat na dokumento dahil ayaw ng kanilang gobyerno., “I-recognize sila o gawing legal ang kanilang work doon,” mungkahi ni Bertiz, na kapag nangyari aniya ay magkakaroon na ng kumpiyansa ang dalawang bansa sa isa’t isa.",,
"Claim sa WPS, pinahina ni PDU30",,"Tahasang sinabi ng isang dating senador na pinahina ni Pangulong Rodrigo Duterte ang claim sa West Philippine Sea (WPS) nang humingi ito ng permiso kay Chinese President Xi Jinping na muling makapangisda sa Scarborough Shoal ang mga mangingisdang Pilipino.,Sinabi ni dating Sen. Sergio Osmeña na kahit panalo ang Pilipinas sa ruling ng Permanent Court of Arbitration sa Netherlands noong Hul­yo, kung saan idineklara ng tribunal na nilabag ng China ang soberenya ng Pilipinas nang pasukin ang exclusive economic zone (EEZ), hindi ginamit ng Pangulo ang pagkakataon para isulong ang interes ng bansa.,“As a matter of fact, he has weakened it somewhat and we’re hopeful that he’ll be able to find a way to go back to our original position which is the 200 kilometer Exclusive Economic Zone (EEZ) has been decided properly,” patutsada ni Osmeña.,Isa sa naging pagkakamali aniya ng Pangulo nang bumisita sa China noong nakaraang linggo ay nang makipagnegosasyon kay President Xi para payagan ang ating mga mangingisda na makapalaot sa Scarborough Shoal o Bajo de Masinloc.,“Yung pag-negotiate sa Scarborough Shoal, that weakens our position. Why I am asking permission to fish on my own backyard?” rason ni Osmeña.,Kinuwestiyon din ni Osmeña ang pagmamalaki ni Pangulong Duterte sa China at Russia na hindi umano nakikialam sa kanyang war against illegal drugs, hindi tulad ng Estados Unidos na kinukuwestiyon ang paglabag sa karapatang- pantao ng mga Pilipino.,Ayon sa dating senador, hindi man lang inisip ng Pangulo na ang China at Russia ang numero unong violator ng human rights sa buong mundo.",,
NABULABOG KAY PDU30!,,"Ma­rami nang bansa at business leaders ang nababahala sa walang tigil na pagbatikos ni Pangulong Rodrigo Duterte sa Estados Unidos.,Ito ang sinabi ni US Assistant Secretary of State for East Asian and Pacific Affairs Daniel Russel kung saan ang mga pa­hayag umano ni Duterte laban sa US ay walang nai­du­dulot na maganda.,“The succession of controversial statements, comments and a real climate of uncertainty about the Philippines’ intentions has created consternation in a number of countries not only in mine, not only in governments, but also a growing concern in other communities and the expat Filipino community, in corporate boardrooms as well,” sabi ni Russel. “This is not a positive trend,” aniya pa.,Kahapon, dumating sa bansa si Russel kasama si US Defense Assistant Secretary Kelly Magsamen at nakipag-usap kay Department of Foreign Affairs (DFA) Secretary Perfecto Yasay upang klaruhin ang mga binanggit na polisiya ni Duterte sa US.,Mananatili ito sa bansa ng hanggang tatlong araw kung saan makikipagpulong ito sa mga government officials at sa mga kalahok ng Young Southeast Asian Leaders Initiative (YSEAL).,Nilinaw naman ni US State Department spokesperson John Kirby na ang pagbisita ni Russel ay naplano na noong nakaraang buwan.,Pagkakataon na rin aniya ito para kausapin ang ilang mga opisyal ng gobyerno para mabigyan ng linaw ang naging pahayag ni Pangulong Rodrigo Duterte sa pagtanggal ng pakikipag-alyansa sa US.",,
Narco-celeb list hawak na ni Duterte,,"Hawak na ni Pangulong Rodrigo Duterte ang mga pangalan ng mga celebrities na nasa drug watchlist.,Ito ang kinumpirma ni Philippine National Police (PNP) chief Director Gene­ral Ronald dela Rosa na nagsabing naibigay na niya kay Pangulong Duterte ang listahan ng  narco-celeb.,Ayon kay Dela Rosa, bukod sa 30 pangalan ng mga celebrity na nakapaloob sa listahan na kanyang isinumite sa Malacañang, may sarili ring listahan ng mga celebrity ang Pangulo na maaaring sabihin o hindi ng chief executive.,Sinabi pa ng PNP chief na ang mga pangalan ng celebrities ay mula sa mga ikinantang mga artista na nagbebenta ng iligal na droga.",,
Laguna ABC prexy arestado sa mga baril,,"Arestado ang presidente ng Association of Barangay Chairman ng Pakil, Laguna matapos mahulihan ng mga hindi lisensyadong baril.,Kinilala ni Laguna Provincial Director Sr. Supt Joel Pernito ang suspek na si Roberto Bagabaldo.,Ayon kay Pernito, inihain ng pulisya ang isang Search Warrant laban sa suspek sa bahay nito sa St. James Subd., Brgy. Burgos, Pakil, Laguna alas-siyete kahapon ng umaga.,Nakumpiska mula sa suspek ang isang cal. .45 pistol, isang cal. .40 pistol, isang cal. .9mm revolver, isang cal .38 revolver at iba’t ibang klase ng bala.,Dagdag pa ni Pernito, si Bagabaldo ay nasa talaan din ng CIDG at Directorate for Intelligence bilang priority target drug personality sa Laguna.",,
E-powers paiiralin nationwide,,"Paglilinaw ni Senador JV Ejercito, buong bansa o nationwide ang magiging saklaw ng ipagkakaloob na emergency powers kay Pangulong Rodrigo Duterte.,Isa si Ejercito sa mga naghain ng panukalang pagkakaloob ng emergency powers sa Pangulo para resolbahin ang problema sa trapiko.,Ayon kay Ejercito, hindi lamang saklaw ng emergency powers ang mga lugar na nakakaranas ng matinding trapik tulad ng Metro Manila kundi ito’y ipapatupad sa buong bansa. Ito’y dahil pangunahing nakatuon umano sa naturang emergency powers ang mga ipapatupad na infrastructure projects.,“It will be national. Hindi lang pang-Luzon at Metro Manila because of the infrastructure projects and this is what emergency powers was intended,” ayon kay Ejercito.,Tinukoy ng senador ang mga proposed railway projects na ipapatayo sa mga lalawigan kung kaya’t hindi maaring nakatuon lamang ang emergency powers sa Metro Manila at Luzon.",,
SUICIDE SA MALL,,"Patay ang isang dalaga­ matapos tumalon sa ika-apat na palapag ng isang kilalang mall sa Mandaluyong City ­kahapon ng umaga.,Nagkabali-bali ang buto sa katawan ng biktima na nakilalang si Jessa Lojo, 18, nakatira sa No. 764 San Ignacio St., Barangay Plain­view, ­Mandaluyong City.,Ayon sa report, ­dakong alas-10:45 ng umaga­ nang makitang tulala na naglalakad ang biktima sa ika-apat na palapag ng Building B, ng isang malaking mall at saka ito tumalon.,Bumagsak ang biktima sa upper ground ng mall at nang makitang humi­hinga pa ito ay mabilis na isinugod sa Medical City Hospital ngunit idineklarang dead on arrival ni Dr. ­Kristine Arrang.,Hinala ng pulisya na depresyon at ­matinding problema sa buhay ang da­hilan ng ginawang pag­papakamatay ng biktima.,Gayunman, nagsasa­gawa pa ng masusing imbestigasyon ang mga tauhan ng Mandaluyong Police para matukoy ang tunay na dahilan ng pagta­lon ng biktima sa gusali.,Hanggang sa kasalukuyan ay wala pang kaanak ng biktima ang lumutang dahil ang labi nito ay pan­samantalang nasa morgue pa ng nasabing pagamutan.",,
"5 Pinoy seafarer na dinukot sa Kenya, laya na",,"Hawak na ng Department of Foreign Affairs (DFA) ang limang Filipino seafarers na kabilang sa 29 na tripulante na dinukot at hinostage ng Somali pirates sa loob ng apat at kalahating taon.,Ayon kay DFA Undersecretary for Migrant Worker’s Affairs Jesus I. Yabes sinalubong nito kasama si Philippine Embassy sa Nairobi Chargé d’Affaires Uriel Norman R. Garibay ang nasabing mga Pinoy seafarers nang dumating ang mga ito sa Jomo Kenyatta International Airport sa Nairobi.,Kinilala ang nasabing mga Pinoy seafarers na sina Arnel Pregellana Balbero, Elmer Salvador Balbero, Antonio Auxtero Libres, Jr., Edwas Akes Tininggal, Jr. at Ferdinand Jacinto Dalit.,Base sa record ng DFA, Marso 26, 2012 nang harangin ng armadong Somali pirates ang sinasakyang Omani-flagged FV Naham 3 ng mga tripulante habang bumibiyahe sa Indian Ocean sa 65 nautical miles south ng Seychelles.,Maliban sa limang Filipino, kasama sa mga sapilitang tinangay ng mga pirata ang iba pang crew na mula sa Cambodia, China, Indonesia, Taiwan at Vietnam.,“We are pleased that the five Filipinos are now with us and that they are safe. We have scheduled them for medical tests and psychological debriefing to at least start their way to a full recovery from this ordeal,” sabi ni Undersecretary Yabes.,Ang pagkakasagip sa mga biktima ay matapos ang matagumpay na kampanya ng Oceans Beyond Piracy na nakipagnegosasyon sa Somali pirates.,Ngayong araw nakatakdang i-turnover ang limang Filipino seafarers kay Yabes matapos isaila­lim sa medical checkup bago isaayos ang papeles ng mga ito para makauwi na ng Pilipinas sa Oktubre 27 at makasama na ang pamilya ng mga ito.",,
Matobato nagpapasaklolo sa SC,,"Naghain ng petisyon sa Korte Suprema si self-confessed hitman Edgar Matobato na humihiling na ilipat ang kaso nitong illegal possession of firearms mula sa Davao Regional Trial Court sa korte sa Manila.,Sa 16-pahinang petisyon na isinampa ng abogado ni Matobato na si Atty. Jude Josue Sabio, hiniling ng uma­ming miyembro ng Davao Death Squad (DDS) sa Supreme Court (SC) sa pamamagitan ng Office of the Court Administrator, na ilipat sa Manila court ang dinidinig nitong kaso.,“In order to prevent a miscarriage of justice, the venue or place of trial, which is presently Davao City where the alleged crime has been committed, in the above-captioned case entitled “People of the Philippines vs. Edgar Matobato y Bernal” docketed as Criminal Case No. 150 292-C-2014 for violation of Sec. 31 of RA 10591 be transferred from Davao City to Manila and that the arraignment, preliminary conference, pre-trial, trial and promulgation of judgment in the above-captioned case be conducted in the Metropolitan Trial Court in said place of Manila,” nakasaad sa nasabing petisyon. (Noel Abuel)",,
Shabu lab nadiskubre sa Isabela,,"Patay ang dalawang pinaghihinalaang drug traffickers nang maki­pagbarilan sa mga awtoridad na nagresulta rin sa pagkakasamsam ng bulto ng mga kemikal sa isinagawang pagsalakay ng pinagsanib puwersa ng Philippine National Police Anti-Illegal Drugs Group (PNP-AIDG) at Philippine Drug Enforcement Agency Special Enforcement Service (PDEA-SES) sa isang shabu laboratory sa lalawigan ng Isabela kamakalawa ng hapon.,Kinilala ni PNP Chief P/Director General R­onald ‘Bato’ dela Rosa ang mga napatay na suspek na sina Kim Punzalan Uy; gumagamit ng mga alyas na Atong Lee, Chua at Lung at isang hindi pa nakilalang lalaki.,Ayon kay PDEA De­puty Director General for Operations Ricardo Quinto, na ang mga suspek ay pawang hinihinalang miyembro ng isang big time drug syndicates na nag-o-operate sa bansa.,Kahapon ng umaga ay pinangunahan ni Dela Rosa ang pag-inspeksyon sa nalansag na shabu laboratory na kung saan nasamsam ang bultu-bulto ng mga kemikal na ka­yang mag-prodyus ng 400 kilo ng shabu sa isang gawaan o sa loob ng isang linggong produksyon na aabot sa bilyong halaga.,Bandang alas-3:30 ng hapon nitong Linggo, bitbit ang search warrant at ni-raid ng pinagsanib na PNP-AIDG, PDEA-SES ang nasabing shabu laboratory sa compound ng 101 Prenza Street, Maharlika highway, Cauayan City, Isabela.,“This is really big and high-tech. In fact, according to PDEA (Philippine Drug Enforcement Agency), this facility is capable of producing a minimum of 200 kilos per cycle which covers one week and maximum of 400 kilos per cycle,” ayon pa kay Dela Rosa.,“So, you can just imagine if every week it can produce 400 kilos, there will be huge distribution,” dagdag pa nito.,Inihayag pa ni Dela Rosa na may mga indikasyon na nag-o-operate na ang nasabing shabu laboratory ‘di tulad ng kanilang nadiskubre sa paanan ng Mt. Arayat sa Pampanga na mag-uumpisa pa lamang ng salakayin ng mga awtoridad noong nakalipas na buwan.,Sinabi pa ni Dela Rosa na papasok pa lamang ang raiding team sa compound ng shabu laboratory ay sinalubong na ang mga ito ng pagpapaputok ng mga suspek na nauwi sa palitan ng putok na agad na ikinasawi ng dalawang suspek.,Ayon pa kay Dela Rosa, ang matagumpay na raid ay matapos ang surveillance operation sa lugar .,Isinagawa ang raid sa bisa ng search warrant na inisyu ni Judge Bernelito Fernandez ng Quezon City Regional Trial Court (RTC) Branch 101., Nakumpiska ng mga awtoridad ang bulto ng mga kemikal sa paggawa ng shabu, nasamsam din sa operasyon, ang isang cal. .45 pistol, isang cal. .9 MM pistol, isang Toyota Hi–Lux na may plakang ABB-3553 at mga a­pparatus sa paggawa ng shabu.",,
PDU30 ‘on the right track’,,"Nasa tamang direksyon si Pangulong Rodrigo Duterte.,Ito ang binigyan-diin kahapon ni Presidential Communications Office (PCO) Secretary Martin Andanar sa isang panayam.,“Ang Pangulo po natin ay he is definitely on the right track at right course. Dahil alam naman natin na… halimbawa, doon sa nabanggit ng Pangulo na ‘separate’ alam naman natin… na in fact tayo po ay talagang isang soberenya. Independent country and therefore we do not have any external control from outside controlling us. In fact, in law and in spirit; but in practice, hindi naman totoo dahil ang ating polisiya pagdating sa military at pagdating sa ekonomiya is very much dependent on the west,” sabi ni Andanar.,Ang komento ay diniga ng Palace official sa gitna ng ngawa ng ilan partikular na ang mga nagrereklamo sa kaliwa’t kanang patayan, atras-abanteng foreign policy ng Pangulo.,“We are tied by the western institutions like the IMF and the World Bank at ang ating pag-iisip pagdating sa ating ekonomiya ay sinusunod natin kung ano ang gusto ng Amerika…at pagda­ting sa military, we are very dependent on them. So, ‘pag sinabi po ng Pangulo na we are separating, I am separating myself, ang ibig sabihin po niyan…I am now carving an independent military policy, independent of other states like the United States; and independent economic policy. Ganoon lang po ang ibig sabihin niyan,” giit ni Andanar. (Aries Cano)",,
Bira ni Mocha kay VP Leni,, ,,
"Bail petition ni Colanggo, ibinasura",,"Ibinasura ng Court of Appeals (CA) ang inihaing petisyon ng convicted bank robber na si Roy Gilbert Colangco na mas kilalang Herbert ‘Ampang’ Colanggo na humihiling na makapagpiyansa sa kaso nito.,Sa anim na pahinang resolusyon na sinulat ni Associate Justice Jose Reyes at sinang-ayunan ni Associate Justices Stephen Cruz at Ramon Paul Hernando, ng Fifth Division, isinantabi ang motion to bail ni Colanggo dahil sa kakulangan ng sapat na merito.,“We find no merit­ in accused-appelant’s (Co­langgo) petition for bail… Considering that bail pending appeal is only discretionary when the applicant is convicted of an offense not punishable by death, reclusion perpetua or life imprison­ment, accused-appellant is not eligible to be gran­ted bail as a matter of course,” ayon sa appellate court.,Idinagdag pa ng CA na ang kaso ni Senador Juan Ponce-Enrile na makapaghain ng piyansa­ sa kabila ng nahaharap ito sa kasong plunder na isang non-bailable offense ay hindi maaaring gamitin ni Colanggo sa kadahilang hindi pa nahahatulan ang senador.,Paliwanag pa ng CA na hindi tulad ni Enrile si Colanggo ay na­bigong magpakita nang paggalang sa legal na proseso ng bansa. (Noel Abuel)",,
MASS LAYOFF SA PUVs,,"Magkakaroon ng mass layoff o displacement sa hanay ng mga mangga­gawa sa transport sector kapag naibigay na ang emergency power kay Pangulong Rodrigo Duterte para resolbahin ang problema ng trapiko, hindi lamang sa Metro Manila kundi pati sa Metro Cebu at Davao City.,Ito ang inamin kahapon ni House committee on transportation chairman Cesar Sarmiento kaugnay ng binubuo nilang panukala matapos ang 10 pagdinig.,“Ang tawag natin ­diyan ay displacement,” ani Sarmiento kaya ipinatawag nila ang mga ahensyang ­tutulong sa mga mawawalan ng trabaho tulad ng Department of Social Welfare and Development (DSWD), TESDA, Department of Labor and Employment (DOLE) at iba pa.,Ayon sa mambabatas, magpapatupad ng route rationalization ang Department of Transportation (DOTr) kung saan ililimita ang mga pampublikong sasakyan sa isang ruta kung kinakailangan dahil maraming sasakyan na namamasada subalit wala naman aniyang laman.,“Napakahalaga nito, sa palagay namin ito ang solusyon sa problema ­natin… In the process, syempre may maaalis na maliliit to give way to a bigger one,” ani Sarmiento.,Dahil dito, inaasahan aniya, na maraming pampasaherong sasakyan ang tatanggalin sa lansangan kaya marami ang mawawalan ng trabaho kaya ngayon pa lamang ay pinaghahanda na umano ang mga nabanggit na ahensya para bigyan ang mga maaapektuhan ng alternatibong hanapbuhay at pagkakakitaan.,Wala pang ideya ang mambabatas kung ilang libo ang maapektuhan sa route rationalization na ito subalit ang mga apektado, aniya, ay kinabibilangan ng mekaniko, tsuper at konduktor.,Maliban sa pagbabawas ng mga pampasaherong sasakyan, hindi na rin umano papayagan ang mga bulok na bumiyahe dahil nakakadagdag problema umano ang mga ito sa daloy ng trapiko at babawiin na rin ang lisensya ng mga hindi kuwalipikadong motorista.,Sa ayaw din umano at sa gusto ng mga malalaking subdivisions ay bubuksan ito sa trapiko dahil kaila­ngang magsakripisyo din umano ang mga mayayaman para maresolba ang problema.,“As I said, ang problema natin ay ramdam ng lahat… Ang solusyon nito, this would require sacrifice sa ating mga kababayan. Strong enforcement, discipline and sacrifice para makalutas sa ating problema,” ayon pa kay Sarmiento.",,
"Bagong Mamasapano probe, aprub sa Kamara",,"Sinuportahan sa Mababang Kapulungan ng Kongreso ang plano ni Duterte na muling imbestigahan ang Mamasapano tragedy para malaman kung sino ang nakakuha ng P5M patong sa ulo ni Marwan.,Subalit ayon kay Kabataan party-list Rep. Sarah Elago hindi lang kung sino ang nakinabang sa nasabing halaga kun’di kailangang alamin din ang tunay na papel ng Estados Unidos sa Oplan Exodus na ikinamatay ng 44 miyembro ng Special Action Force (SAF) noong Enero 2015.,Nanindigan naman si Sen. Grace Poe na wala siyang pinagtakpan nang pangunahan ang imbestigasyon sa Mamasapano incident at maglabas ng committee report noong nakaraang Kongreso.,Binanggit ito ni Poe sa harap ng naging hakbang ni Pangulong Rodrigo Duterte na muli niyang paiimbestigahan ang Mamasapano incident para lang malaman kung saan napunta ang reward money sa pagkahuli sa teroristang si Zulkifli Abdhir alyas ‘Marwan’ at saan napunta ang pinutol nitong daliri nang ito’y mapatay sa operasyon.,Ayon kay Poe, masusing inimbestigahan ng senate committee on public order and dangerous drugs na pinamunuan niya noong nakaraang Kongreso ang insidente sa Mamasapano, Maguindanao kung saan pati si dating Pangulong Benigno Aquino III ay isinabit sa committee report bilang responsable sa pagkamatay ng 44 SAF.",,
Rookie cop namatay habang naka-duty,,"Halos hindi makapaniwala ang mga kabaro ng isang bagitong pulis matapos sandaling magsabi­ ito ng hirap sa pag­hinga habang nasa loob ng isang barangay hanggang sa tuluyan itong bawian ng buhay makaraan ang magdamag na pagsasagawa ng checkpoint sa Quezon City, kahapon ng ­madaling-araw.,Base sa report na nakarating kay QCPD Acting Director Sr/Supt. Guil­lermo Lorenzo Eleazar ng Kamuning Police Station 10, nakilala ang nasawing si PO1 Anthony Monterona y Aguilar, 28, nakatalaga sa nasabing himpilan, at residente sa No. 13 Lopez Jaena St., Brgy. Dona Aurora, Galas, QC.,Sa inisyal na imbestigasyon ni PO3 Ben Pilao, ng PS-10, nangyari ang insidente dakong alas-dos ng madaling-araw sa loob ng Brgy. Hall ng Brgy. Paligsahan sa Don Roces Avenue kanto ng Panay Avenue, Brgy. ­Paligsahan, QC.,Kagagaling lang umano ng grupo ng biktima dakong ala-1:51 ng madaling-araw, na nagsagawa ng Police Checkpoint na pinamunuan ni P/Chief Insp. Carlos Reyes Jr., commander ng Police Community Precinct 2 sa kahabaan ng Don Roces Avenue corner ng Sct. Santiago St., Brgy. Laging Handa.,Habang nasa loob ng nasabing Brgy. Hall nakaranas ang biktima ng hirap sa paghinga kung kaya’t mabilis itong sinaklolohan ng kanyang mga kabaro kasama ang ilang Barangay Tanod at isinugod sa pinakamalapit na Capitol Medical Center subalit makalipas ang ilang sandali ay binawian din ito ng buhay.",,
Balik-bayan ni Kerwin malabo pa,,"Malabo pa ang inaasam na pagbabalik agad sa bansa ng tinaguriang Eastern Visayas Druglord na si Kerwin Espinosa gaya ng inaasahan matapos itong matunton at maaresto sa Abu Dhabi noong October 17.,Ito ay matapos tu­manggap ng impormasyon ang pamunuan ng PNP mula kay Philippine Ambassador to the United Arab Emirates Constancio Vingno Jr., na kasalukuyang nakakulong sa Al Wathba jail sa Abu Dhab si Kerwin.,Sinabi ni PNP spokesperson Sr. Supt. Dionardo Carlos, na isinasailalim pa sa masusing imbestigasyon ng mga awtoridad ng Abu Dhabi si Kerwin kaya posibleng maibalik ito ng bansa kapag natapos na ang imbestigasyon.,“Baka po tatagal ng higit isang buwan sa Abu Dhabi jail dahil tatapusin pa ang imbestigasyon bago ang extradition,” wika ni Carlos.,Nabatid na nakadepende­ pa rin sa resulta ang isinagawang­ imbestigasyon­ ng mga awtoridad ng Abu Dhabi lalo na kung may nilabag itong batas ng United­ Arab Emirates (UAE).,Si Kerwin at ang ama nitong si Albuera Mayor Rolando Espinosa ay nahaharap sa kasong illegal drugs at illegal possession of firearms sa Pilipinas.",,
Hustisya nakamit ng OFW,,"Matapos ang halos isang taong paghihintay ay inilabas na ng National Labor Relations Commission (NLRC) ang desis­yon nito na pumapabor sa kasong inihain ng isang dating overseas Filipino worker (OFW) laban sa employer nito sa bansang Qatar.,Sa ipinalabas na desis­yon ng NLRC noong nakaraang linggo, kinatigan nito ang reklamo ng OFW na si Rafael Alejo ­Ambrad, 26-anyos, ­tubong Cebu City laban sa employer nitong Admiral Overseas Employment Corporation at Medtel WN WILL.,Kabilang sa desisyon ng NLRC, na bayaran ng QAR 20,063.83 o katumbas ng US$5,509 kabilang ang anim na buwang ­suweldo nito at hindi nabayarang suweldo ng isang buwan, ang katumbas na annual leave pay, refund ng PATAKA (RPID), salary differential na 200 QAR kada buwan sa loob ng 18 buwan at 10 porsiyentong attorney’s fees.,Base sa record ng Department of Labor and Employment (DOLE), Setyembre 2014 nang i-deploy ng Medtel WN WILL sa pamamagitan ng recruitment agency nitong Admiral si Ambrad bilang carpenter/gypsum installer patungo ng Qatar.,Dito  na siya nagkasakit dahil kaya’t napili­tang magbitiw noong Marso 2015 subalit  hindi binayaran ng amo ang sick leave at medial fees.",,
Sinalanta ni Lawin ‘nganga’ sa foreign aid,,"Wala pang dumarating na foreign government assistance sa mga sinalanta ng Bagyong Lawin na itinuturing na isa sa pinakamalakas na bagyong humagupit sa bansa.,Ito ang tiniyak kahapon ng National Disaster Risk Reduction and Management Council (NDRRMC) kasabay ng pahayag ni Mina Marasigan, tagapagsalita ng NDRRMC, na maaring dahil hindi pa umaapela ng foreign assistance ang national government.,Gayunman, tiniyak ni Marasigan na nakahanda­ naman ang Asean Coordinating Center for ­Humanitarian Assistance at ang mga Manila offices ng World Health Organization at United Nations Children’s Fund para tumulong.,Sinabi rin ni Marasigan na nag-pledge naman ng “dignity and maternity tents” para sa mga ­buntis at nagpapa-breastfeed na mga ina ang United ­Nations Population Fund habang nakahanda rin na magbigay ng tulong ang Philippine Disaster Relief ­Foundation, Doctors Without Borders at World ­Vision ng relief supplies at aid workers.,Kaugnay nito, patuloy na nahihirapan ang mga lokal na gobyerno na makapagbahagi ng pagkain at maibalik ang suplay ng kuryente at serbisyo ng komumikasyon.,Samantala sa pinakahuling report, walong bansa ang nagpahayag na ng pangakong tutulong para sa mga pamilyang naapektuhan ng nagdaang bagyong Lawin.",,
Leni camp nilinaw ang Cagayan visit,,"Ikinalungkot ng kampo ni Vice President Leni Robredo ang mga batikos ng mga kritiko nito tulad ni Mocha Uson sa pagbisi­ta nito sa Cagayan at Isabela na labis na sinalanta ng super typhoon Lawin subalit ayaw umano ng mga ito na magpaapekto.,Sa panayam kay G­eorgina Hernandez, spokesperson ni Robredo, binigyang diin nito na may mandato si Robredo na puntahan ang mga lugar na nasalanta ng kalamidad bilang Pangalawang Pangulo at chairperson ng Housing and Urban Development Coordina­ting Council (HUDCC).,“Ikinalulungkot natin ang mga ganitong kumento dahil may mandato po ang ating bise presidente na pumunta sa mga lugar na naapektuhan ng bagyo,” pahayag ni H­ernandez.,Magugunita agad na nagtungo sa Cagayan at Isabela si Robredo pagkarating na pagkarating nito sa bansa mula sa Ecuador para mag-inspeksyon sa mga nabanggit na lalawigan na pinadapa ng bagyong Lawin.,Gayunpaman, dahil walang dalang mga relief goods si Robredo ay binatikos ito ng kanyang mga kritiko.,“Bilang HUDCC Chair, may kinalaman po ito sa mga pabahay. Kaya pumunta po si VP Leni sa Isabela at sa Cagayan, upang makiisa sa mga pamilya at mga komunidad na natamaan ng bagyong Lawin at personal na makita ang damage at agad niya itong iniugnay sa Pag-IBIG dahil marami pong mga mangangailangan ngayon ng calamity loan,” ani Hernandez.",,
Determinadong gayahin… Sayang si Marcos! — PDU30,,"Isiniwalat kahapon ni Pangulong Rodrigo Duterte na gagayahin niya ang ginawa ni yumaong Pangulong Ferdinand E. Marcos sa Pilipinas, partikular ang naging programa nito para mapalago ang produksyon ng agrikultura sa bansa.,Sa kanyang talumpati­ sa Tuguegarao City matapos ang isinagawang ins­peksyon sa pinsalang dulot ng bagyong ‘Lawin’ sa lalawigan ng Cagayan,­ sinabi ni Pa­ngulong Duterte na gagayahin niya ang Masagana 99 at Biyayang Dagat ni Marcos.,“Sa totoo lang isa sa pinaka-bright na Filipino, si Marcos. Sayang lang! Sayang lang!” anang ­Pangulo.,“‘Yung kanyang ­Masagana 99 pati ‘yung Biyayang Dagat. Kung ‘yun dinala nang husto ‘yun ok na tayo. Eh nu’ng humina siya at nagkaroon ng kanya-kanyang tirada, nagkagulo,” wika ni ­Pangulong Duterte.,Hinihintay lang umano­ niya ang pondong ipagkakaloob ng Japan para magamit sa progra­mang pang-agrikultura ng kanyang administrasyon.",,
Grade 8 binigti o nagbigti?,,"Palaisipan ngayon­ sa pulisya kung nagbigti­ o binigti ang isang grade 8 student matapos matagpuang wala nang buhay­ ng kanyang nakakatandang kapatid sa loob ng kanilang bahay kamakalawa ng gabi sa ­Muntinlupa City.,Nagawa pang isugod sa Medical Center of Muntinlupa (MCM) ang biktimang si Peter (hindi­ tunay na pangalan), 13-anyos,­ nakatira sa Brgy. Poblacion, Muntinlupa City ­subalit patay na ito.,Sa report na natanggap ni Senior Supt. Nicolas Salvador, hepe ng Muntinlupa City Police,­ base sa impormasyong nakalap ng kanyang mga tauhan sa nakakatandang kapatid ng biktima, alas-11:00 ng gabi nang matagpuan si Peter sa ikatlong palapag ng kanilang bahay.,Sa pahayag ni Roel, inutusan siya ng kanilang ina na hanapin ang nakaka­batang kapatid (biktima) dahil hating gabi na ay hindi pa niya ito nakikita sa loob ng kanilang bahay.,Umakyat ang kuya nito sa ikatlong palapag ng kanilang bahay upang hanapin ang kapatid at la­king gulat nito nang tumambad sa kanyang harapan ang nakabigting kapatid.,Kung kaya’t kaagad niya itong kinalagan at sabay na tinawag ang ina upang sabihin ang insidente.,Dali-dali nilang isinugod ito sa nasabing pagamutan ang biktima, subalit idiniklara itong dead on arrival.,Nabatid kay Roel, matapos ang insidente ay isang hindi kilalang lalaki ang nagtanong sa kanya na kung ano ang nangyari at napansin niyang noon lamang niya ito nakita sa kanilang lugar.,Nagduda si Roel sa lala­ki at agad niyang sinabi sa mga pulis na may hindi kilalang lalaki siyang­ napansin sa kanilang lugar.,Dahil dito iimbestigahan ng pulisya ang insidente kung ang biktima ay nagpatiwakal o binigti. (Armida Rico)",,
"Re-opening ng Mamasapano probe, aprub kay Ping",,"Kung ang layunin ay mabigyan ng “closure” ang insidente, pabor si Sen. Panfilo Lacson sa plano ni Pangulong Duterte na muling buksan ang imbestigasyon kaugnay sa malagim na Mamasapano operation noong taong 2015.,Ayon kay Lacson, chairman ng Senate committee on public order, ang muling pagbubukas ng imbestigasyon ay dapat na magbibigay ng kapani-paniwalang konklusyon sa insidente.,Naniniwala ang senador na magkakaroon lamang umano ito ng closure kung ang gagawing imbestigasyon ay magreresulta sa tinatawag na “logical conclusion”.,Una na ring sinabi ni Sen. Grace Poe na kung bubuksan muli ang imbestigasyon ukol sa insidente ay kailangang mayroon umano itong malinaw na layunin o clear cut goals.",,
OK pa ba ang mga FilAms at OFWs sa US?,,"Nagpahayag ng pa­ngamba ang CBCP-Episcopal Commission on Migrants and Itinerant Peoples sa kalagayan ng mga kababayan, partikular ang mga overseas Filipino workers (OFWs) sa  Amerika matapos ang naging pahayag ni Pa­ngulong Rodrigo Duterte na kakalas na ito sa pakikipagrelasyon sa Estados Unidos.,Gayunman, umaasa pa rin si Balanga, Bataan Bishop Ruperto Santos, chairman ng komisyon, na matapos putulin ni Pangulong Duterte ang relasyong pulitikal at ekonomikal sa Amerika ay mapapanatili pa rin nito ang matagal ng nabuong matibay na relasyon at kalayaan ng mga Filipino community sa Estados Unidos.,Batay sa 2010 US Census of Major Racial and Ethnic Groups, nasa 3.4 milyon ang bilang ng mga Pinoy roon.,Isang epekto ng mataas na bilang ng mga glo­bal Pinoy ay ang mataas na remittances ng mga OFWs kung saan ikatlo ang Pilipinas sa pinakamaraming natanggap ng remittances noong 2014 mula sa datos ng World Bank.,Sa rekord ng Bangko Sentral ng Pilipinas, US$26.92 bilyon o katumbas ng P1.20 trilyon ang naipadalang remittances ng mga OFWs taong 2014 at P463.20 bilyon nito ay nanggaling sa mga Filipino sa Estados Unidos.,Ipinagdarasal naman ni Bishop Santos na sa mga patakaran at batas na nais ipatupad ng Duterte administration ay hindi maisakripisyo ang naipundar na goodwill ng mga Filipino sa iba’t ibang bansa at sa halip ay magsulong ito ng harmony sa mga “association of nations”.",,
‘Walking Zombies’ sa QC,,"Daan-daang ‘zombie’ ang aatake ngayong araw (Linggo) sa Quezon City Memorial Circle bilang bahagi ng 7-araw na International Lead Poisoning Prevention Week of Action ng grupong EcoWaste Coalition.,Tinawag ng grupo ang kanilang pagkilos na ‘Walking Lead Zombie Run’.,Ayon kay Thony Dizon, convenor ng EcoWaste Coalition, unang sargo pa lang ito ng kanilang pitong araw na pagkilos upang paalalahanan ang publiko hinggil sa nakamamatay na ‘lead’ na karaniwang nakukuha sa pintura at kulay na naka imprenta sa mga laruan.,“The World Health Organization and the United Nations Environment Program are spearheading the annual International Lead Poisoning Prevention Week of Action from October 23 to 29 to promote the need to protect vulnerable groups, particularly children, from preventable sources of lead exposure such as lead in paint,” ani Dizon.,Layon ng grupo na hikayatin ang mga kumpanya ng pintura na maging responsible at maging eco-friendly sa kanilang mga produkto.",,
PAO abogado dapat ng EJK victims — De Lima,,"Nais ni Senator Leila De Lima na amyendahan ang batas na may kinalaman sa mandato ng Public Attorney’s Office o PAO.,Ito’y upang matiyak umano na lahat ng mahihirap o walang kakaya­hang kumuha ng abogado ay mabibigyan ng legal ­assistance.,Ang habang na ito ng senadora ay kaalinsunod na rin umano sa nakikita niyang hindi naman pagtupad ng PAO sa tunay nitong mandato.,Inihalimbawa ni De Lima ang kaanak ng mga biktima ng drug-related killings na hindi umano nakakuha ng legal na ­tulong mula sa PAO.,Tila hindi umano nasusunod ang mandato ng PAO na dapat ­tutukan at tulungan ang mga ­mahihirap.,Kung matatandaan, kinuwestiyon ng senadora si PAO Chief Persida Acosta matapos na pagkalooban nito ng tulong legal ang mga inmates – karamihan ay mga bigtime drug lords – na tumestigo laban sa kanya sa Kamara kaugnay ng imbestigasyon sa umano’y illegal drug trade sa New Bilibid Prison (NBP).",,
‘Cool off’ ng PH-US wa epek sa BPO  – NEDA,,"Hindi apektado ng pakikipag-cool off ni Pa­ngulong Rodrigo Duterte sa US ang Business Process Outsourcing (BPO) industry sa bansa.,Ito ang paglilinaw na ginawa ni National Economic and Development Authority (NEDA) at tumatayong Socio-economic Secretary Ernesto Pernia.,“BPOs will continue. BPOs will not be touched. They have provided us with foreign exchange and it’s now even higher than or it’s going to be higher than OFW (overseas Filipino worker) remittances,” paliwanag ni Pernia na kasama sa delegasyon ng Pangulo sa China.,Pagbibigay-diin ni Pernia, ang hangarin lamang ng Pangulo ay pag- “rebalancing” ng negosyo mula sa West patungong Asya partikular sa China na pangunahing economic player sa mundo.,Sa kanyang arrival speech sa Davao City International Airport kahapon ng madaling-araw, ibinida naman ni Pa­ngulong Rodrigo Duterte na 13 kasunduang pangkalakalan ang nilagdaan ng Pilipinas at China na lilikha umano ng dalawang milyong trabaho sa susunod na limang taon.,Ang mga ito ay public financing agreements at private business deals na nagkakahalaga ng US$24 bilyon, kasama ang $9 bilyong soft loans o utang.",,
PH ‘gold medalist’ sa teenage pregnancy,,"Maituturing na ‘gold medalist’ umano ang ­Pilipinas sa Southeast Asia pagdating sa teen pregnancy.,Ito’y matapos  lumitaw­  na nasa 600 babae na may edad na 19 pababa­ ang nanganganak sa ­Pilipinas kada araw, batay­ sa pinakahuling datos mula sa National Youth ­Commission (NYC).,Lumitaw ito sa pagdinig kamakalawa ng Senate committee on education kaugnay sa estado ng pagpapatupad ng reproductive health education sa mga paaralan.,Dahil dito, iginiit ni Sen. Bam Aquino, chairman ng komite, ang lalo pang pagpapalakas ng sex education sa mga paaralan.,“We all agree that having sex education in schools is important,” ani Aquino.",,
Weekend traffic: Mga kalsadang dapat iwasan,,"Inabisuhan ng Metropolitan Manila Development Authority (MMDA) ang mga motorista na iwasang daanan ang dalawang main road sa Lungsod ng Quezon ngayong weekend, ito ay ang mga kalsada ng Mindanao Avenue at Batasan Road dahil ito sa mga isinasagawang roadworks ng Department of Public Works and Highways (DPWH).,Ang P33 milyong maintainance projects ng DPWH sa nasabing lungsod ay nag-umpisa ng hatinggabi ng Sabado at magtatapos ng Linggo ng hatinggabi rin.,Sakop ng nasabing pagkukumpuni ang southbound lane ng Mindanao Avenue hanggang sa Mindanao tunnel habang sa eastbound lane naman ng Batasan Road ay mula sa Litex hanggang sa Batasan Gate.,Ang mga motorista na kinakailangang dumaan sa Mindanao Avenue ay pinapayuhang dumaan na lamang sa Balintawak o Edsa patungo sa kani- kanilang mga destinasyon habang ang mga dadaan namang Batasan Road ay maaaring dumaan na lamang muna pansamantala sa Commonwealth Avenue.,Inumpisahang gawin ang nasabing roadwork isang linggo bago ang 10-linggong road excavation ban na ipatutupad ng Interagency Council ng MMDA.",,
Dumepensa lang s’ya! — PDU30,,"Naniniwala si Pangulong Rodrigo Duterte na natakot lamang ang mga kagawad ng Manila Police District (MPD) na makorner ng militar kaya nangyari ang marahas na dispersal.,“There were just two of them I think, in the crowd they were surrounded by the group of militants,” pahayag ni Pangulong Duterte nang hingan ng reaksyon ng mga mamamahayag sa marahas na dispersal sa harapan ng US embassy.,“I think that the police there was nobody would ever do that in the midst of a troubled — I’m not justifying it. Just a maybe, baka he was under stress, he might be ganged, they might gang up on him, hurt him, and so he acted on a, by instinct, self-preservation,” dagdag ni Pangulong Digong.,Sinabi pa ng Pangulo na hindi gustong pumatay ng mga pulis.,“Padiretso-diretso lang eh. Hindi naman talaga ‘yung pinipili niya kung saan ‘yung mga tao. But I said, I am not — this is not a brief for the police, I might say that, pero I intend to look at it. I will try to talk to the police, invite him for coffee and I will talk to the activists. Para naman hindi sila — I would like to know what really happened,” paliwanag pa ni PDU30.,Binigyang-diin pa ng Pangulo na ayaw na niyang magbanatan ang dalawang panig ng mga awtoridad at militanteng grupo.,Kaugnay nito ay pi­nayapa ng Pangulo ang panig ng gobyerno at militanteng grupo at pinayuhang itigil na ang banatan at bangayan.",,
Pinoy seafarers laya sa pirata,,"Pinakawalan na ng Somali pirates ang 26 Asian sailors kabilang ang ilang Filipino seafarers na dinukot apat na taon na ang nakakaraan sa Indian Ocean.,Ayon sa ulat, maliban sa mga Filipino kasama rin sa pinalayang mga seafarers ay mula sa China, Cambodia, Indonesia, Vietnam at Taiwan.,Sakay ng Taiwanese fishing vessel na FV Naham 3 ang mga nasabing seafarers nang atakehin ng mga pirata sa Seychelles noong Marso 2012 habang kainitan ang pirate attacks sa karagatan mula Europe, Africa at Asia.,Dito ay pinalubog ng mga pirata sa dagat ang barko habang ay pinatay ang kapitan nito. Dalawa pang crew ang nasawi habang hawak ng mga pirata dahil sa sakit.",,
ARMM source pa rin ng shabu sa Mindanao,," Sa kabila ng kampanya kontra iligal na droga, patuloy pa rin ang kalakalan nito sa Autonomous Region in Muslim Mindanao (ARMM) at isang babae ang nahulihan ng isang kilo ng shabu sa bayan ng Saguiran sa Lanao del Sur.,Ayon sa ulat ng militar, naharang kamakalawa ng gabi sa checkpoint ang isang kotse na minamaneho ni Raihana Disalo, 23, at kasama pa nito ang isang batang babae na siyang ginamit upang itago ang droga.,Ngunit sa inspeksyon ng mga sundalo ay natagpuan ang droga sa upuan ng batang babae kaya agad hinuli si Disalo.,Kasalukuyang iniimbes­tigahan si Disalo upang mabatid kung saan nito kinuha ang shabu.,Talamak ang kalakalan ng droga sa Lanao del Sur at Maguindanao na siyang pinagmumulan ng shabu na ibinibenta sa iba’t ibang lalawigan at lungsod sa Mindanao. Ilang mga pulitiko rin sa ARMM ang isinabit ng Pangulong Rodrigo Duterte sa bentahan ng shabu.",,
Bahay ng ex-starlet ginawang rehab center,,"Inaasahang mas malaki pa ang ibababa ng suliranin sa droga sa bayan ng Guiginto, Bulacan makaraang magdesisyon ang pamahalaang-bayan na gawing drug rehabilitation center ang isa sa mga bahay ng dating starlet na si Evita Evora na nadakip at nasangkot din sa droga sa lalawigan at nagbagong-buhay matapos maabsuwelto sa mga kasong kinakaharap.,Pinangunahan mismo ni Guiginto ­Mayor Ambrosio­ ‘Boy’ Cruz Jr. ang pagbubukas ­kamakailan ng Bahay Pagbabago Rehabilitation Center na matatagpuan sa Barangay Sta. Cruz, Guiginto kung saan 40 tulak at drug addict na kabilang sa 600 sumurender sa Oplan Tokhang ng pulisya ang siyang unang batch na sasailalim sa pagpapagamot.,Nabatid na ang tatlong palapag na bahay ng dating starlet na si Evora, Angelica Gallron-Crespo sa tunay na buhay na namumuhay na ng mapayapa sa ibang bansa kasama ang buo nitong pamilya matapos maabsuwelto sa mga kasong kinakaharap sa droga sa Bulacan RTC, ay pag-aari na ngayon ng gobyerno at isa na ngayong rehab center.,Si Evora ay sumikat noong 1980’s sa mga sexy movies bago nadakip noong 1990s ng Intelligence Operatives ng Bulacan PNP dahil sa pagkakasangkot sa droga.",,
Drum ng shabu lumutang sa dagat,," — Aabot sa may 40 kilo ng ipinapalagay na metamphetamine hydrochloride o shabu ang natagpuan na nakasilid sa drum sa baybayin ng Brgy. Matawe sa bayang ito noong nakaraang linggo.,Nabatid ng Abante kay P/Inspector Desiree Buluag na ang shabu ay nakasilid umano sa isang drum na nahukay sanhi ng malalakas na alon dulot ng bagyong Karen at Lawin.,Ipinapalagay na galing ito sa naipatayong shabu laboratory dito ng mga Taiwanese nationals may 10 taon na ang nakakaraan.,Ayon sa pulisya ang mag-asawang mangi­ngisda na sina G. at Gng. Geronimo Magallon ang nagsurender sa shabu at agarang ipinadala sa PNP Aurira Crime Laboratory sa bayan ng Baler para masuri.,Ayon kay Mayor Sherwin Taay posibleng ito ay sangkap na naiwan mula sa natagpuang shabu lab sa Brgy. Butas na Bato rito noong 2006.",,
PH-CH kapit-bisig kontra droga — PDEA,,"Kasangga ng gobyerno ng Pilipinas ang China sa kampanya laban sa droga.,Ito ang ipinagmalaki ni Philippine Drug Enforcement Agency (PDEA) chief Isidro Lapeña na kasama ni Pangulong Rodrigo Duterte sa Beijing, China.,Sa isang press statement, sinabi ni Lapeña na nagkasundo ang PDEA at ang kanilang counterpart Chinese agency na magpalitan ng impormasyon at listahan ng mga drug suspects.,Ang kasunduang ito ay nilagdaan sa ilalim ng Protocol on Cooperation sa pagitan ng PDEA at ng Narcotics Control Bureau ng Ministry of the Public Security ng China.,“Under the Protocol, which will be effective for five years, the two countries agreed to establish and maintain cooperation involving information and data exchange on drug crimes, including an updated list and complete profile (if possible) of drug suspects and status of arrested drug personalities who are citizens of each country for the purpose of conducting further investigation, cooperation in drug crime investigations, assistance in repatriation of drug criminals, and exchange and training of narcotics investigators,” ani Lapeña sa statement.,Matatandaang ang PDEA rin ang nagbunyag kamakailan sa pagdinig ng Senado na ang China ang “top source” ng ille­gal drugs na pumapasok sa Pilipinas.,Maging sa hearing sa Kamara, ibinunyag ng mga preso sa New Bilibid Prison (NBP) na walang lutuan ng shabu sa Munti pero ang droga na kanilang pinapaikot sa merkado ay galing sa China at North Korea.",,
"Bumagsak na Cessna plane, nakita na",,"Natagpuan na ang mga labi ng biktima sa bumagsak na Cessna 172 aircraft malapit sa Vitalis Resort sa Santiago, Ilocos Sur at ito ay naiahon sa dagat at dinala sa dalampasigan dakong ng alas-7:10 ng umaga kahapon.,Ayon kay Eric Apolonio, spokesman ng Civil Aviation Authority of the Philippines (CAAP), ang training plane na sinakyan ni pilot instructor, Captain John Kaizan Estabillo at ang student pilot na si Paula Vianca Robles na bumulusok sa Santiago Cove bandang alas-3:30 ng hapon noong Biyernes, Oktobre 21 makaraang sumabit ito sa zipline ng Vitalis Villas resort.,Ang bumagsak na eroplano na ino-operate­ ng Leading Edge International Aviation Acade­my ay natagpuan ng mga divers ng Philippine Coast Guard  noong Biyernes ng hapon, suba­lit ito ay tinigil dahil sa malakas na alon at madilim na kapaligiran­ at ipinagpatuloy na ­lamang ang operations kahapon ng umaga.,Sinabi pa ni Apolonio na ang eroplano na may registry No. RP-C7838 ay nagsasagawa ng “touch and go procedure” sa Vigan airport ng bandang alas-3:24 ng hapon at pabalik na sana ito sa homebase sa San Fernando airport sa La Union nang managanap ang aksidente.,Sa kasalukuyan ini-imbestigahan na ng CAAP’s Accident investigators sa pangunguna nina Col. Bert Dulay at Raineer Baculinao para alamin ang sanhi ng ­aksidente.",,
‘Wag masyadong umasa sa traffic e-power — Poe,,"Paalala pa rin kahapon ni Sen. Grace Poe sa publiko, huwag umasang agad-agad na mareresolba ang problema sa trapiko kapag naaprubahan na ang pagbibigay ng emergency powers kay Pa­ngulong Rodrigo Duterte.,“Gusto ko lang sabihin sa ating mga kababayan, huwag po tayong umasa ng emergency powers na iyan ay kaagad-agad ay magkakaroon ng solusyon lahat iyan,” ayon kay Poe.,Dagdag pa nito, “Masyado nilang binibuild-up itong emergency powers. Oo, maraming kailangan ang gobyerno para mas mabilis ang kilos nila sa pagresolba nito pero sinasabi ko na sa inyo ngayon, kahit na maipasa pa namin ito, hindi ninyo agad-agad mararamdaman ito kapag hindi natapos ang mga imprastraktura na ating dapat gawin.”",,
"7 sa 10 Pinoy, tiwala kay VP Leni",,"Pumangalawa si Vice President Leni Robredo na nakakuha ng 66% approval rating na may 24% undecided at 9% disapproval sa hanay ng mga opisyal ng pamahalaan matapos manguna ni Pa­ngulong Rodrigo Duterte.,Sa trust rating naman ay umiskor si Robredo ng 65% ‘big trust’ o pito sa bawat 10 Pinoy ay nagtitiwala sa kanya. Nasa 24% naman ang undecided at 10% ang ‘small/no trust’.,Kapwa naman nakakuha ng 100% awareness sa respondents sina Pangulong Duterte at Robredo.,Labis naman ang pasasalamat ng Bise Presidente sa tiwalang ibinibigay sa kanya ng sambayanan.,“I’m very thankful for the continued confidence of our fellow Filipinos. This is motivation to keep doing what we’re doing, and also to find ways to do our work better,” ani Robredo sa statement ng kanyang tanggapan.,Sa iba pang opisyal ng gobyerno, umani naman si Senate President Aquilino ‘Koko’ Pimentel III ng 99% awareness rating, 61% approval rating pa at 55% ‘big trust’.,Si Chief Justice Maria Lourdes Sereno naman ay nakakuha ng 86% awareness, 46% approval rating at 44% ‘big trust’.,Umiskor naman si House Speaker Pantaleon Alvarez ng 75% awareness, 43% approval ra­ting at 41% lamang ang nagtitiwala sa kanya.,Nagpasalamat din si Alvarez sa mas mataas na tiwala ngayon ng taumbayan sa kasalukuyang Kongreso kumpara sa nakaraan.",,
SIMOY-PASKO NA!,,"Literal na ‘Christmas is in the air’ na dahil nagpaalam na ang Habagat sa Pilipinas at umentra na ang Amihan.,Ayon sa Philippine Atmospheric, Geophysical and Astronomical Services Administration (PAGASA), mararanasan na sa susunod na linggo ang malamig na simoy ng Amihan o ang tinatawag na northeast monsoon.,Paliwanag ni Pagasa forecaster Gener Quitlong, nasa transition na ang klimang iihip sa bansa – kung dati ay maalinsangan, unti-unti na raw itong lalamig hanggang sa maramdaman ang tila simoy ng malamig na air condition lalo na sa gabi hanggang sa bukang-liwayway o madaling-araw.,Mula sa dating 25-35ºC, mararamdaman na ang lamig na posibleng pumalo sa hanggang 28ºC.,Sa kabila nito, hindi pa rin inaalis ang posibilidad na may pumasok pang bagyo sa Philippine Area of Responsibility (PAR).,Tinatayang limang bagyo pa ang papasok sa Pilipinas bago matapos ang taon.",,
CALL CENTERS SAPUL!,,"Oktubre 2 pa lang ay inilutang na ni Sen. Panfilo Lacson ang pa­ngamba na “ma-disconnect” ang mahigit isang milyong Filipinong empleyado ng call centers sa bansa sa plano [noon] ni Pangulong Rodrigo Duterte na kumalas sa Estados Unidos at kahapon ay dalawa pang senador ang bumusina dahil walang duda na first casualty talaga ng “Goodbye, US” statement kamakalawa ng Pangulo ang Business Process Outsourcing (BPO) industry sa Pilipinas.,Naniniwala si Sen. JV Ejercito, na dapat ay pinag-aralan nang mabuti ang hakbang na ito ng pamahalaan dahil sa negatibong epekto nito partikular sa BPO sector na milyun-milyong Filipino ang nagtatrabaho.,Maaari naman umanong isusulong ng pamahalaan ang independent foreign policy nang hindi kailangan putulin ang alyansa nito sa Amerika.,“This matter should have been studied tho­roughly. We could pursue an independent foreign policy without necessarily cutting ties with the US,” ayon kay Ejercito.,Gayundin si Sen. Joel Villanueva, ay nabahala sa epekto nito sa BPO sector na isa umanong $25-billion industry sa loob ng Pilipinas.,“The President doesn’t have to choose between the US and China in terms of economic partnership,” giit ni Villanueva.,Gayunpaman, umaasa ang senador na magbibi­gay ng malinaw na polisiya ang Pangulo na hindi naman makakaapekto ng masama sa kapakanan ng bansa.,“We are relying on the President to give us clear and strategic policies, not abrupt and off the cuff remarks that can have significant negative impact to the welfare of the nation,” dagdag ni Villanueva.,Sina Sen. Francis ‘Kiko’ Pangilinan at Senate majority leader Vicente Sotto III, ay nalalabuan pa sa pahayag ng Pangulo.,“I don’t know what he means by ‘separation’? It’s hard to react to something I’m not sure of,” ayon pa kay Sotto.,Sa naunang babala ni Lacson pagpasok pa lang ng buwan ng Oktubre, sinabi na nito na imposible naman para sa mga taga-call centers na mag-aral ng Mandarin o ng Ruso para patuloy na makapagtrabaho oras na pumihit nang tuluyan ang Pilipinas sa pakikipag-partner sa China at Russia at tuluyang putulin ng Pangulo ang US ties.,Si Sen. Bam Aquino sa kabilang dako, nag-aalala rin para sa mga Pinoy sa abroad “We cannot cut ties with them (US and EU) dahil mara­ming Filipino ang nakatira at nagtatrabaho doon at marami silang mga investment dito.”­",,
"Trust rating ni PDU30, dumausdos pero mataas pa rin",,"Nasungkit ni Pangulong Rodrigo Duterte ang pinakamataas na approval at trust ratings sa hanay ng matataas na opisyal ng gobyerno base sa resulta ng isinagawang survey ng Pulse Asia nitong Biyernes pero  mababa pa rin ito kumpara sa huling resulta ng survey na nasa 91% ang kanyang trust rating.,Alinsunod sa resulta ng Pulse Asia survey nakakuha si Duterte ng 86% approval rating, na may 11% undecided at 3 % disapproval.,Si Pangulong Duterte rin ang naitalang most trusted sa hanay ng top national officials na may ‘big trust’ sa iskor na 86% din.,Nasa 11% naman ang undecided at 3% ang ‘small/no trust’.,Isinagawa ng Pulse Asia ang survey nitong Setyembre 25 hanggang Oktubre 1 na may 1,200 adult respondents. Mayroon itong +3% error margin at 95% confidence level.,Abut-abot naman ang pasasalamat ng Malacañang sa sambayanan sa patuloy na pagsuporta at pagtitiwala sa Pangulo.,“…we would be so flattered and we are so thankful sa mga kababa­­yan na—of course, hindi naman, imposible naman talagang lahat ng kababayan natin ay gusto nila ang lahat ng palakad ng gobyerno,” pahayag ni Presidential Communications Office (PCO) Assistant Secretary Ana Marie Banaag nang hi­ngan ng reaksyon ng media.",,
Anim na Grade 7 studes huli sa ‘doobie’,,"Anim na Grade 7 students ang dinakip dahil umano sa paggamit ng mga ito ng marijuana sa loob ng comfort room ng mga babae sa mismo nilang paaralan kamakalawa ng hapon.,Pansamantalang nasa pangangalaga na ngayon ng Valenzuela City Social Welfare Development Office (CSWDO) ang mga hinuling anim na mga binatilyong nasa pagitan ng 15 hanggang 16-anyos pawang mga mag-aaral ng Malinta National High School.,Sa ulat ng V­alenzuela City Police, dakong alas- 4:30 ng hapon nang sitahin umano ng school security guard na si Mark Villachua ang isa sa mga binatilyo na labas-pasok sa CR ng mga babae at nang sundan niya ito sa loob ay naamoy nito ang usok na amoy ng marijuana.,Bunsod nito, binitbit nito ang nahuling estud­yante at dinala sa Gui­dance Counselor Office at dito umamin na nagma-marijuana siya nang makita ng sekyu.,Kasunod nito itinuro ng binatilyo ang lima pang estudyante na kasama nito sa ‘doobie session’ na kapwa rin umamin kaya inimbitahan din ang mga ito ng mga opisyal ng paaralan.,Samantala, sa nga­yon ay pansamantalang nasa kustodiya pa rin ng CSWDO ang limang mga binatilyo, habang naghihintay pa ng final decision mula sa nasabi ring tanggapan hinggil sa nasabing usapin.",,
Simbahan naglabas ng P2M sa ‘Lawin’ victims,,"Magkakaloob ng mahigit P2 milyon na pondo ang Simbahang katolika para itulong sa mga naapektuhan ng Bagyong Lawin.,Nabatid sa NASSA/Caritas Philippines, ang nasabing pondo ay mula sa Alay Kapwa Program na siyang kinokolekta tuwing panahon ng Kuwaresma at inilalaan para sa mga magaganap na kalamidad tulad ng bagyo.,Patuloy din umano ang isinasagawang assessment ng iba’t ibang diyosesis upang malaman ang tulong na kailangan ng mga apektadong residente lalo na ang mga mahihirap at walang kakayahang bumangon mula sa matin­ding pinsala ng bagyo.,Umabot na sa 3,325 sako ng bigas ang naipamigay ng National Food Authority (NFA) sa mga biktima ng super typhoon Lawin sa Luzon.,Ayon kay Tomas ­Escarez, officer-in-charge ng NFA, nakapagbigay na rin sila ng 1,420 sako ng bigas sa Department of Social Welfare and Development (DSWD) para sa relief operations sa La Union, Tuguegarao at Isabela.,Nagpadala rin ang NFA sa mga local govern­ment units ng La Union, Eastern Pangasinan, Western Panga­sinan, Tuguegarao City (Cagayan), Allacapan, Isabela, Nueva Vizcaya, Aurora, Tarlac, at Camarines Norte.,Sinabi ni Escarez na may natitira pang relief packs para sa nalalabing barangay ng Tuguegarao at Isabela.,Tinatayang aabot sa mahigit 24,000 pamilya o mahigit 104,000 na indibidwal ang naapektuhan ng bagyong lawin sa 6 na rehiyon sa bansa.",,
‘Vilma Santos’ dinampot sa pananakit,,"Inaresto ng mga tauhan ng Manila Police District-Police Station 1 ang isang babae na kapanga­lan ng beteranang aktres­ na si Batangas Rep. ­Vilma Santos matapos na akusahan ng pananakit, kamakalawa ng hapon sa Tondo, Maynila.,Nabatid kay PSupt. Redentor Ulsano, station commander ng MPD-PS1 ang suspek na si Vilma Santos y Diaz, 46, dalaga, nagtatrabaho bilang kasambahay at residente ng 1663 Int. 30, F. Varona Street, Tondo, ­Manila, ay kasalukuyang nakadetine sa detention cell ng presinto.,Dakong alas-2:20 ng hapon nang si Santos ay dak­pin sa bisa ng warrant­ of arrest na inisyu ni Presi­ding Judge Michelle Divina-­Delfin ng Manila Metropolitan Trial Court Branch 8 dahil sa kinakaharap nitong kasong slight physical injuries, na may criminal case No. 484235-CR.,Isinailalim kaagad sa physical at medical exami­nation si Santos sa Gat ­Andres Bonifacio Memorial Medical Center matapos maaresto at kaagad na ili­lipat sa Manila City Jail sa sandaling matanggap ng mga awtoridad ang commitment order na ilalabas ng hukuman laban sa kanya.",,
Mga Kwentong OFWs: Hustisya nakamit ng OFW vs employer,,"Nagbunga ang inaasam-asam na hustisya ng isang overseas Filipino worker matapos katigan ng National Labor Relations Commission (NLRC) ang reklamo nito kaugnay sa ginawang pagpapabaya ng kanyang recruiter agency sa kanyang kontrata sa pagitan nila ng kanyang employer.,Sa ipinalabas na desisyon ng NLRC na noong Agusto 31 nang taong kasalukuyan na nilagdaan ni Labor Arbiter Joel S. Lustria, ang tatlong taon kontrata na trabaho na hindi natapos ng overseas Filipino worker (OFW) na si Zara Mae Guillermo sa bansang Taiwan ay pinababayaran sa recruiter agency nito na Precise Global Manpower Services Recruitment Agency Incorporated ng kabuuang halaga na tatlong taong sahod nito na umaabot sa 554,000 Taiwanese dollars.,Bukod pa dito ang tatlong buwang sahod na hindi nabayaran ng employer ng OFW na tumatanggap ng sahod na 17,000 taiwanese dollar na katumbas ng P26,000 at sa kabuan nito ay aabot sa P78,000 sa loob ng tatlong buwan.,Sa labing limang pahinang desisyon, napatunayan ng NLRC na nilabag ng nasabing agency ang contractive dismissal laban sa OFW na si Guillermo.,Magugunitang ang Pinay worker na si Guillermo ay naghain ng reklamo laban sa kanyang recruiter agency noong April 13 2016 sa Overseas Worker and Welfare administration (OWWA) kaugnay sa hindi maayos na pagtrato ng kanyang foreign employer na isang paglabag sa kanyang kontrata at naging dahilan nang maaga niyang pag-uwi sa Pilipinas.,Nabatid na si Guillermo ay nag-apply ng trabaho buwan ng Nobyembre 2015 bilang isang caretaker sa bansang Taiwan kung saan nakaalis ng Pilipinas noong Enero 19 2016 ngunit dahil sa masaklap na sinapit at pagmamaltrato ng employer ay hindi natapos ang kontrata noong Abril 13, 2016.,Ayon kay Lustria, binigyan ng sampung araw ang nasabing agency para umapila sa naging desisyon.,“Kailangang maghintay pa tayo ng 10 days para sagutin ng kabilang panig ang naging desisyon kung ito ay kanilang tatanggapin” pahayag pa ni Lustria.,Buwan nang Abril nang umuwi nang bansa si Guillermo dahil sa hindi nasunod ang kanyang inaplayang trabaho bilang caretaker ngunit hindi ito nasunod at naging caregiver ito at nag-alaga ng matanda.,Bukod pa dito naging kasambahay siya sa tatlong kamag-anak ng kanyang employer kaya’t hindi nasunod ang kanyang inaplayang trabaho at minaltrato pa ito.,Dahil dito nagpasya na lamang si Guillermo na umuwi na lamang ng Pilipinas.",,
Patayan sa mana,,"Dalawa ang patay habang isa pa ang nasa kritikal na kondisyon ngayon sa ospital, matapos mauwi sa pamamaril ang sigalot sa pagitan ng magkakapatid kaugnay sa mamanahin at pension mula sa kanilang ina sa Maragondon, Cavite kamakalawa ng hapon.,Ang suspek ay isang retiradong sundalo na kinilalang si Venchito Sabas, 60-anyos, taga-Brgy. Mabolo, Naic, Cavite, bayaw ng tatlong biktima, kung saan dalawa ang nasawi habang kritikal ang isa sa naganap na pamamaril dakong alas-tres ng hapon kamakalawa sa nabanggit na lugar.,Sa panayam ng Abante kay PO1 Arnel Serrano, may hawak ng kaso sa Maragondon Municipal Police Station, nabatid na agad nasawi ang mga biktimang sina Normidia Quion, 59, nurse/instructor sa Cavite State University (CAVSU) Main Campus sa Indang, Cavite at Leonilo Anglo, 49-anyos, dahil sa tama ng bala sa dibdib at tagilirang bahagi ng katawan ayon sa pagkakasunod.,Kritikal naman sa San Lorenzo Ruiz Hospital si Rizaldy Anglo, 57-anyos, dahil rin sa tama ng bala na tumama sa lapay nito, at kasalukuyang under observation dahil sa ala­nganing kalagayan.,Napag-alaman na nagmemeryenda umano ang tatlong magkakapatid na mga biktima sa bahay ng kanilang ina na si Virginia Anglo, 83-anyos, sa Brgy. Bucal 3-B, nang dumating ang pangatlo sa kanilang magkakapatid na si Gina Anglo, 55-an­yos, kasama ang asawa nitong si Venchito Sabas.,Nagsimula umanong sumiklab ang kumprontasyon sa pagitan ng magkakapatid dahil sa pinagtatalunan at pinag-aawayang pension at mana mula sa kanilang ina. Dito na umano nagawang pagbabarilin ng suspek na si Sabas ang mga kapatid ng kanyang misis, bago mabilis na tumakas bitbit ang caliber .38 revolver na armas nito.,Nadakip sa follow-up operation si Gina Anglo, at sentro pa rin ng manhunt operation ang tumakas na mister nitong si Venchito.",,
60 pulis kinastigo sa US Embassy dispersal,,"Aabot sa 60 pulis ang isinailalim sa imbestiga­syon kaugnay ng dispersal rally ng mga katu­tubo sa harapan ng US ­Embassy kamakalawa.,Ito ang inihayag ni National Capital Region Police Office (NCRPO) Director, Chief Supt. Oscar Albayalde sa kanyang pagtungo sa Manila Police District ngayong araw na ito.,Ayon kay Albayalde, 10 mga opisyal ng MPD ang sinibak sa puwesto,­ habang 50 naman ang nasa restrictive custody.,Kasabay nito, tinitiyak­ ni Albayalde ang buong­ suporta sa MPD, ang mga nasaktan umanong pulis­ ay bibigyan ng ­medical assistance at handa rin sila na magkaloob ng legal assistance kung kinakailangan.­,Tinitiyak din niya na anuman ang naging hakbang sa idinaos na protesta sa harap ng US Embassy, ang responsibilidad dito ay kanilang inaako.,Gayunman, sakaling may mga pagkakamali,­ hindi nila ito kukunsintihin, pero para sa mga gumaganap ng kanilang tungkulin, sila ay bibigyan ng kaukulang pagkilala.,Kumpiyansa si Alba­yalde na sa huli, katotohanan ang mananaig.,Binigyang diin pa ni Albayalde na kanilang binibigyang pagpapaha­laga ang buhay ng tao.,Sinabi pa ni Albayalde­ na bahagi rin ng imbestigasyon ng Commission on Human Rights, National Police Commission, CIDG at PNP-Internal Affairs Service.,Bagama’t kung minsan, nakakagawa aniya ng ma­ling desisyon ang mga pulis, hindi naman ito na­ngangahulugan na sila ay masasamang mga law enforcer. Kaugnay nito, inirekomenda ni Surigao del Norte Rep. Robert Ace Barbers na regular na isailalim sa neuro at psycho test ang mga kagawad ng Philippine National Police (PNP) dahil hindi umano gawain ng matinong pulis ang na­ging asal sa dispersal ng mga raliyista sa US Embassy.,Nanawagan naman ng patas na imbestigasyon si Senior Supt. Marcelino­ Pedrozo ang na-relieved na deputy director for ope­rations ng Manila ­Police District (MPD).",,
"Trillanes kay PDU30 Utak-Komunista, pro-Komunista, e ‘di Komunista ka!",,"Ang mga mambabatas sa Senado at Kamara, kani-kanya ng interpretasyon sa direksyong tinatahak ni Pangulong Rodrigo Duterte at pinagdadalhan nito sa Pilipinas.,Pero si Sen. Antonio Trillanes IV, naniniwalang seryoso at buo na ang plano ng Pangulo na ipaling sa komunismo ang Pilipinas at pinatutunayan lamang umano nito ang matagal nang impresyon sa pagkatao ng Pangulo na isa itong Komunista.,“If he thinks like a communist, talks like a communist, frees the communists, and appoints the communists, then he MUST be a communist,” diin ni Trillanes sa isang statement.,Ang intindi naman ni Sen. Francis Escudero, “I don’t think there’s such an intention but a mere play of words to emphasize that we’ll no longer be mono centric w/ the US.”,Gayuman, sinabi ni Escudero na makabubuti sa bansa na isulong hindi lang ang pagiging independent ng bansa kundi pati na rin ang ‘interdependent foreign policy’ na nakasandal sa pambansang interes.,Hindi naman pabor si Sen. Grace Poe sa posisyon ni Pangulong Duterte.,“We should maintain old bridges as we build new ones,” diin ni Poe na noong nakaraang presidential elections ay ang pagiging American citizen ang naging pangunahing bagahe.,Si Sen. Bam Aquino, bukas sa pagpapalawak at pagpapalalim ng relasyon sa China, “Kung ano ang pinakamainam at pinakamaganda sa ating bansa, iyon po ang i-explore natin. That is why I’m supportive of the moves to get more investments from China.”,Pero hindi dapat na sa pagkuha ng investment sa China ay aawayin naman ng Pilipinas ang matagal nang kaibigang Amerika.,“Hindi naman ibig sabihin na kung kaibigan natin ang China, kaaway natin ang Amerika. Kahit naman po ang Amerika at China ay may trade deals at pakikitungo sa isa’t-isa,” ayon pa sa senador.,Sa Kamara, hindi sineryoso ni Akbayan partylist Rep. Tom Villarin ang mga pahayag ng Pangulo habang nasa state visit sa China kamakalawa dahil mukhang estratehiya lamang umano ito ni Duterte para gisingin ang Amerika na buhusan pa ng tulong at negosyo ang Pilipinas.,“PDuterte was just appeasing host China who gave him $9-B in loans and trying to goad the US to react. Parang ang mensahe niya sa US ay tapatan niyo ang pera ng China,” ani Villarin.,Ganito rin ang tingin ni Albay Rep. Edcel Lagman na nagsabing, “This is again President Duterte’s usual hyperbole. He does not mean it.”,Pero si Magdalo Rep. Gary Alejano, naghain ng House Bill 483 upang busisiin itong ‘independent foreign policy’ ng Pangulo para magkaroon ng komprehensibong kaalaman ang Kongreso kung saan papunta ang policy shift ng gobyerno.",,
"Na-deny lang ang US visa, bitter na!",,"Tinawag ni Sen. Leila de Lima si Pangulong Rodrigo Duterte na ‘bitter’ dahil hindi pa rin ito maka-move on simula nang tanggihan ang aplikasyon niya sa US visa, kung kaya’t gusto niyang putulin ang relasyon ng Pilipinas at Estados Unidos.,“It’s saddening, frightening and highly incensing that this President does not have a true servant-leader’s capacity to put the interests of the people ahead of his own bitterness,” ani De Lima.,“Biruin mo, na-deny ka lang ng US visa noon, hindi ka lang naka-move on, itinanim mo pa ang bitterness mo nang ilang taon hanggang sa maging Presidente ka at magamit mo ang posisyon mo para gumanti sa pakiramdam mo ay atraso sa’yo,” banat ng senador.,Payo pa nito sa Pangulo, “Mag-isip ka dahil hindi lang buhay mo ang nakataya, kundi buhay at kabuhayan ng milyun-milyong Pilipino… Nangako kang tatalima sa Konstitusyon, do it.”",,
ASG nadakip,,"Isang hinihinalang miyembro ng teroris­tang Abu Sayyaf group (ASG) na sangkot sa nangyaring Kidapawan bombing ang inaresto sa isang joint operation sa Maluso, Basilan.,Kinilala ang dinakip na si Ibrahim Akbar na gumagamit din ng mga pangalang alyas ‘Ustadz Atti Lintogan’, ‘Ustadz Atti’ at ‘Ustadz Namir’.,Si Akbar ay inaresto sa bisa ng mga warrant of arrest na inilabas ng korte sa mga kasong multiple murder with multiple frustrated murder. Siya ay may patong sa ulo na P600,000.,Ang operasyon ay isinagawa ng magkasanib­ na puwersa ng Philippine­ Army, Philippine National­ Police Special Action Force (PNP-SAF) kasama ang mga pulis ng Maluso municipal police station at Criminal Investigation Group (CIDG).,Napag-alaman na bukod sa 2006 Kidapawan bombing, isinangkot din ang suspek sa pagdukot sa Spanish priest na si Bernardo Blanco taong 1993 at pakikipagsagupaan sa militar sa Basilan.",,
Russia hiningi ang wish list ni PDU30,,"Nagpahayag ng kahandaan ang bansang Russia na magbigay ng tulong sa Pilipinas sa harap ng magandang relasyon ng dalawang bansa na isinusulong ni Pangulong Rodrigo Duterte.,Sinabi ni Russian Ambassador Igor Khovaev na bukas ang pintuan ng bansa nito para magkaloob ng anumang tulong sa Pilipinas.,“Please formulate your wish list. What kind of assistance do you expect from Russia and we will be ready to sit down with you and discuss what can and should be done,” sabi ni Khovaev sa panayam dito ng GMA News.,Batid aniya nito na may negatibong imahe ang Russia sa kasalukuyan kung saan handa naman umano ang huli para madiskubre ng Pilipinas at Russia ang kanilang ugnayan.,Maging ang Japan ay interesado ring marinig ang mga hirit sa kanila ng Pangulo ng Pilipinas sa nalalapit na pagbisita nito sa kanilang bansa sa Oktubre 25-27.,“If President Duterte has a new idea in the foreign policy, I think Prime Minister Abe would like to listen to Duterte’s explanation in the discussion with him,” pahayag ni Atsushi Ueno, deputy chief of mission and minister for political affairs sa ginanap na  pre-departure briefing sa Malacañang kahapon.",,
US Air Contingent kinumpleto ang Lapu-Lapu mission,,"Sa nakalipas na mga linggo, magkatuwang na nagsanay ang mga mi­yembro ng US at Philippine Air Force kung saan itinuon sa natural disaster at mass casualty response, firefighting, security at air operations ang training.,Kabilang sa nakilahok sa Air Contingent rotation na dalawang linggong idineploy sa Mactan-Benito Ebuen Air Base sa Lapu-Lapu City ay ang C-130 Hercules aircraft at crew members ng 374th Air Wing na nakabase sa Yokota Air Base, Japan at ang 36th Contingency Response Group na nagmula naman sa Andersen Air Force Base, Guam.,Layon umano ng Air Contingent ay upang mapalakas ang interoperability ng US at Filipino forces at upang mapaigting ang security cooperation ng magkaibigang bansa.,Samantala, pinanatag ni Sen. Richard Gordon ang kalooban ng ilang sugo ng Amerika hinggil sa tunay na estado ng relasyon ng Pilipinas at Amerika dahil sa mga binibitiwang pahayag ni Pangulong Rodrigo Duterte.,Ani Gordon, binisita umano siya ng congressional staff ni US Sen. Marco Rubio noong Martes upang linawin sa kanya at sa iba pang miyembro ng Senado kung ano na ang ‘score’ o kartada ng diplomatic relations ng Pilipinas at US.,Sagot umano ni Gordon sa staff ni Rubio, “Inilalabas niya (Duterte) ‘yung kanyang sama ng loob. Hindi nangangahulugan na ‘yun ang policy.”",,
PDU30 sa US: ‘Time to say goodbye’,,"Dahil pansariling benepisyo lamang ang hatid ng pananatili sa bansa ng ilang tropa ng Amerikano ay nagpahayag si Pangulong Rodrigo Duterte sa US na oras na para maghiwalay ng landas.,“So time to say goodbye, my friend,” patungkol ni Duterte sa US government nang magtalumpati sa harapan ng Filipino community sa China kung saan ito ay nag-state visit.,Nauna nang sinuspinde ni Pangulong Duterte ang military exercises sa pagitan ng US.,“I will not go to America anymore. I will just be insulted there,” dagdag ni Duterte.,Nabanggit din ni Duterte na minsan siyang nag-apply ng US visa kung saan ay hindi siya inisyuhan.,“Pero sila anytime when they enter the Philippines visa free. Why? There will always be a time for …bakit hindi natin tablahin?” dagdag nito.,Sinang-ayunan naman ni Senate President Aquilino ‘Koko’ Pimentel III ang pasya ng Pangulo sa pagsasabing, “He (President) just emphasized our need and his desire to pursue an independent foreign policy. Masyadong nakadikit ang pusod natin sa pusod ng Amerikano…So pinapa­kita lang po niya, na it’s time to move back.”",,
"Kaibigan pala ang China, ba’t  ‘di pag-usapan ang WPS?",,"Ikinadismaya ng isang senador ang pagkabigo ni Pangulong Rodrigo Duterte na ungkatin kay Chinese President Xi Jinping ang territorial rights sa West Philippine Sea (WPS).,Ayon kay Sen. Richard Gordon, kung itinutu­ring ni Pangulong Duterte na kaibigan ang China, inungkat sana niya ang WPS kung saan nanalo ang Pilipinas sa Arbitral Tribunal noong Hulyo.,Sa desisyon ng Tribunal, binigyan-diin nila na walang basehan ang 9-dash line nito o pag-angkin ng China sa halos kabuuan ng South China Sea, kabilang na ang WPS. Sinabi rin sa ruling na nilabag ng China ang soberenya ng Pilipinas nang pagbawalan ang oil exploration at pangi­ngisda ng mga Pilipino at ang pagtatayo ng artificial islands sa loob ng exclusive economic zone.,“You can assert it in a friendly manner, pag-usapan. Eh kung magkaibigan tayo, bakit hindi natin pag-usapan iyan?” diin ni Gordon.,“Sayang, nanghihina­yang ako. Dapat i-bring up ‘yun. Kung ako ang presidente ibi-bring up ko ‘yun in a firm, purposeful, fair manner but I will tell them we’re friends. Matagal na tayong magkasama dito. ‘Yung nagsasama ng tapat, nagsasama ng maluwag,” katwiran ng senador.,Kinuwestyon din ni Gordon ang pahayag ni Pangulong Duterte na puputulin na niya ang diplomatikong relasyon sa Amerika.,“I don’t agree with that. I think the President is wrong with that. You don’t tell you leave your old friends that have been reliable, may not be totally reliable just because you want to get a few things. That’s shortsighted!” diin pa ni Gordon.",,
GRABE! PARANG TWISTER MOVIE!,,"Inihambing sa pelikulang ‘Twister’ ang ipinakitang bangis ng Super typhoon ‘Lawin’ sa magdamag nitong pananalasa at pagbayo iba’t ibang lalawigan sa northern Luzon.,Sa panayam ng DZMM kay Isabela Gov. Fautino Dy, sinabi nito na labis na nagdulot ng takot sa mga residente ang napakalas na hangin at halos itumba na umano ang kanilang mga rescue vehicles.,“Talaga naman kung maihahambing namin iyung ibang karanasan namin, ibang-iba po ito. Talagang napakalakas. Kung nakita niyo po iyung pelikulang Twister, talagang halos itumba iyung aming mga rescue van dahil sa tindi po ng hangin na dumapo po dito sa aming lalawigan,” anang gobernador.,“Sobrang lakas talaga—hindi lang napaka­tindi kundi napakahabang oras na binabayo ang aming lalawigan”, dagdag pa nito.,Maraming puno, gusali at mga bahay, poste ng kuryente ang pinadapa ng nasabing bagyo.,Walo ang iniulat na iniwang patay ni Lawin, ayon kay Ricardo Jalad, executive director ng National Disaster Risk Reduction and Management Council (NDRRMC) na batay sa kanilang natanggap na ulat sa mga lokal na pulis umaabot sa pito ang nasawi subalit patuloy pa itong kinukumpirma.,Dalawa construction worker ang nalibing ng buhay nang bumigay ang kanilang kubo sa naganap na landslide sa La Trinidad, Benguet; 2 ang nalunod sa Bontoc; dalawa sa lalawigan ng Isabela at isang CAFGU na naka-duty ang nasawi naman nang tamaan ng debris sa kasagsagan ng kalakasan ng hangin at pag-ulan sa Ilocos region.,Ayon kay Benito Ramos, dating NDRRMC executive director at ngayon ay consultant ng Isabela Provincial Disaster Risk Reduction and Management Office (PDRRMO), isang 70-anyos ang inatake sa puso habang siya ay nasa evacuation center.,Umaabot naman sa 18,277 residente ang lumikas sa mga evacuation centers.,Putol ang komunikasyon at walang supply ng kuryente sa bayan ng Aparri – ang pinakamalayong bayan ng Cagayan ay pinakadulong bahagi ng Pilipinas.,Sa natanggap ng impormasyon ng Abante News Team, isolated sa ngayon ang ilang bahagi ng Aparri lalo na mga barangay na nasa West section o mga lugar na malapit sa ilog at dagat., Parehong non-passable ang Brgy. San Antonio at Brgy. Punta dahil abot hanggang bewang umano ang tubig matapos sumampa sa mga kabahayan ang malalaking hampas ng dagat.,Tanging linya ng landline ang gumagana sa nga­yon sa bayan ng Aparri.,Pakiusap ng mga tagarito, makarating sana ang ayudang ipinagmamalaki ng Department of Social Welfare and Development (DSWD).,Mistulang ‘ghost town’ ang malaking bahagi ng Tuguegarao City dahil sa tindi ng hagupit ng super typhoon ‘Lawin’.,Isang residente ang nagparating ng impormasyon sa Abante News Team kung saan halos tubig ang makikita sa buong siyudad.,Nagkalat din ang mga patay na kalabaw, kam­bing, aso, manok at baka dahil sa mataas na tubig baha.,Halos lahat din ng mga  gusali ng government agencies sa Tuguegarao City, kung hindi tuklap ang bubong ay wasak ang mga salamin at bintana.,Halos katulad ng iniwang pinsala noon ng bagyong Yolanda sa Visayas, ganito rin ang tanawin sa Tuguegarao City at sa mga karatig na bayan – mga sira-sirang tahanan, nagtumbahang sasakyan, mga patay na hayop, buwal ang mga punong kahoy at lubog sa tubig-baha ang mga pananim na mais, palay, saging at mga gulay.,Aabot sa 28 kalsada ang sarado sa daloy ng trapiko sa Cordillera Autonomous Region (CAR) at sa Regions 1, 2, 4 at 5 dahil sa epekto ng bagyong Lawin.,Sa inilabas na ulat ng Department of Public Works and Highways (DPWH), ganap na alas-12:00 ng tanghali kahapon, nananatiling sarado ang 18 kalsada sa CAR, 1 sa Region I, apat sa Region 2 at lima sa Region III dahil sa pagbaha, nasirang tulay, bumagsak  na electrical post, at landslides.,Samantala, isinara kahapon ng Civil Avia­tion Authority of the Philippines (CAAP)  ang walong airport dahil sa bagyong Lawin, ang pinakamalakas na bagyo na tumama sa bansa nga­yong taon, na nanalasa sa northern Luzon.,Ang mga isinarang airport ay ang Laoag sa Ilocos Norte; Vigan sa Ilocos Sur; Baguio sa Benguet; Lingayen sa Pangasinan; Tuguegarao sa  Cagayan; Cauayan sa Isabela; Palanan sa Isabela at San Fernando sa La Union.,Inihayag din ng Manila International Airport Authority (MIAA) ang pagkansela ng siyam na flight ng  Philippine Airlines at Cebu Pacific patungong northern Luzon.,Sa lalawigan ng Bulacan, 17 bayan ang nagsuspendi ng kanilang klase dahil sa bagyong Lawin.,Kaugnay nito, sabay-sabay nagpakawala ng tubig ang apat na panguna­hing dam sa Luzon kahapon.,Sa ulat ng Philippine Atmospheric, Geophysical and Astronomical Services Administration (PAGASA) hydro meteorology division, unang nagbukas ang Ambuklao Dam sa Benguet Province at  walong floodgate nito ang nakabukas.,Anim na gate ng Binga Dam sa Itogon, Benguet ang nakabukas; tatlong gate ang pinakawalan ng Magat Dam sa Isabela; habang ang San Roque Dam sa Pangasinan ay paunti-unti na lamang ang pagpapakawala ng tubig.,Sinabi naman ng National Grid Corp. of the Philippines (NGCP) na pitong lalawigan ang naputulan ng kuryente, ito ay ang mga lalawigan ng Ilocos Norte, Apayao, Cagayan, Abra, Kalinga, Ilocos Sur, and Mountain Province,” ani Gil Listano, head of Operations and Maintenance.,Sampung bansa na kasapi ng Association of Southeast Asian Nations (ASEAN) ang nagpahayag ng kahandaang magbigay ng tulong para sa mga lugar na sinalanta ng bagyong Lawin sa bansa.,Ayon kay NDRRMC spokesperson Mina Marasigan, nakatanggap na sila ng pledges mula sa 10 bansang kasapi ng ASEAN para sa Pilipinas.,Kumonti na ang bilang ng mga stranded na mga pasahero sa iba’t ibang pantalan ng bansa  kasunod ng paghina ng bagyong Lawin.,Ayon kay Coast Guard Spokesperson Commander Armand Balilo, kabuuang 2,638 passengers, 245 rolling cargoes, 33 vessels, at 39 motorbanca ang hindi pinapayagang makabiyahe dahil sa Bagyong Lawin.",,
"BONGBONG, NEW VP…",,"Sa harap ng Filipino community sa Beijing, China ipinakilala ni Pangulong Rodrigo Duterte si ex-Sen. Ferdinand ‘Bongbong’ Marcos bilang bagong bise presidente.,Pero ito ay kung mananalo umano sa kanyang protesta sa pagkapanalo ni Vice President Leni Robredo.,“Si Bongbong, kung manalo siya sa protest niya, baka bago ang ating bise presidente,” pagpapakilala ni Pa­ngulong Duterte sa mga nakadaupang-palad na Pinoy sa Beijing kay Marcos na nakaupo rin sa entablado na kanyang tinutuntungan, kasama ang kapatid na si Ilocos Norte Gov. Imee Marcos.,Ang magkapatid na Marcos ay kasama sa delegasyon ng Pangulo sa kanyang unang state visit sa China.,Hindi man niya na­ging opisyal na running mate si Bongbong Marcos noong nakaraang May elections dahil kay Sen. Alan Peter Cayetano, naging hayagan naman ang mga salita nito matapos manalo na “kaibigan” niya ang mga Marcoses at hindi niya kayang saktan ang damdamin ng talunang vice presidential candidate kaya’t hindi niya mabigyan noon ng puwesto sa kanyang gabinete si VP Robredo.,Hanggang ngayon ay mainit na usapin pa rin ang pagpapalibing ng Pangulo sa yumaong ama ni Bongbong na si dating strongman Ferdinand Marcos sa Libingan ng mga Bayani (LNMB) na nakapetisyon sa Korte Suprema.,Sa isang talumpati kamakailan, inamin ni Pa­ngulong Duterte na si Gov. Marcos ang isa sa mga tumulong sa kanya ‘financially’ noong kampanya at pabirong sinabi na inutang lang din umano ng gobernadora ang donasyon.,Pero mariin itong itinanggi ng gobernadora.,Ang kampo ni VP Robredo, ayaw bigyan ng anumang kahulugan ang mga kataga ni Duterte sa China, pahayag ni dating Akbayan partylist Cong. at ngayo’y Liberal Party (LP) spokesman Atty. Barry Gutierrez.,Pero umaasa naman ito na igagalang ng Pa­ngulo kung anuman ang maging desisyon ng Presidential Electoral Tribunal (PET) sa election protest ni Marcos.,“Ine-expect naman namin na igagalang niya ang magiging desisyon ng PET at tiwala naman kami na walang basehan ang election protest ni Bongbong,” ayon kay Gutierrez.,Samantala, ipapaawat ng kampo ni Marcos sa Korte Suprema ang pagsosoli ng Commission on Elections (Comelec) sa mahigit 1,000 vote counting machines (VCMs) sa kumpanyang Smartmatic nang walang permiso ng PET dahil parte umano ito ng kanilang protesta.,“Senator Marcos is vehemently opposing the plan of Comelec to return the 1,356 VCMs to Smartmatic for the simple reason that there is no approval from the PET in the light of the PPO (Precautionary Protective Order) it earlier issued,” ani Atty. Jose Amor Amorado, abogado ni Marcos sa protesta.",,
FFUP Gapan twin killings,," — Nagpahayag ng pagkabahala ang iba pang miyembro ng Sangguniang Panlunsod dito makaraang mapaslang ang isa nilang kasamahan at makaranas ng indiscriminate firing ang isa pa noong nakaraang araw ng Miyerkules.,Ito ay sa kabila ng paglalaan ni City Mayor Emerson ‘Emeng’ Pascual ng pabuyang P200,000 sa sinumang makapagbibigay ng kaukulang impormasyon sa ikalulutas ng nangyaring pagpaslang kay City Councilor Sonny Diaz San Jose, 41, residente ng Brgy. Sto. Cristo Norte rito.,Kasama ni San Jose ang kaniyang driver na si Antonio Barcelona Punzal, 36, at limang iba pa sa bakuran ng panabong na manok ni Roel Francisco sa Purok 4, Brgy. Mangino rito noong pagbabarilin ng tatlong ‘di nakilalang mga salarin noong Miyerkules ng hapon.,Kinagabihan, nagsumbong si City Councilor Danilo Pangilinan, pangulo ng Liga ng mga Barangay ng Gapan, na nakarinig sila ng putok ng baril sa harapan at likuran ng kanilang tahanan sa Brgy. Mangino.,Ayon kay City Councilor Arthur Velayo naidaing na sa kaniya ni San Jose ang umano’y natatanggap na death threat at binalak na umanong ihingi ng tulong sa National Bureau of Investigation.,Ibinunyag pa ni Velayo na noong Martes ng gabi ay kasama niya ang grupong kinabilangan ni San Jose, SP members Gemma Pangilinan, Carmen de Guzman Libunao at Danilo Pangilinan na humarap sa namuno sa isang sekta rito at ipinaliwanag ang kanilang panig kung bakit nakasalungat sa mga isinusulong na mga panukala ng city government.,“Naniniwala kami na may usaping pulitika sa pagkamatay ni Councilor San Jose at sana makarating kay Pangulong Duterte ang nangyayari sa Gapan,” daing pa ni Velayo.",,
"Korean cargo ship sinalakay, kapitan tinangay sa Tawi-Tawi",," Sinalakay ng Abu Sayyaf ang isang South Korean cargo ship at dinukot ang kapi­tan nito at isang Pinoy crewman sa karagatan ng Tawi-Tawi sa rehiyon ng Autonomous Region in Muslim Mindanao.,Kinumpirma rin ito kahapon ng Western Mindanao­ Command at sinabing hinarang ng Abu Sayyaf ang MV Dong Bang Giant hindi-kalayuan­ sa bayan ng Bongao noong Huwebes at dinukot ng 10 armado si Park Chul Hong at Glenn Alindajao, na tubong-Cebu province.,“They were seized by ten armed men suspected­ to be members of the Abu Sayyaf group under Jul Hassan and Abu Sayyaf sub-leader Idang Susukan based in Sulu province,” ani army Major Filemon Tan, ang spokesman ng Western Mindanao Command.,Sinabi nito na agad inalertuhan ng anti-terror Joint Task Force Tawi-Tawi ang lahat ng units nito sa lalawigan upang hanapin at ilig­tas ang mga bihag.,“As of press time, vali­dation and intelligence monitoring are currently being conducted by the military in coordination with local chief executives and the locals to track down the perpetrators and safely­ rescue the victims,” wika pa ni Tan.,Wala rin pahayag ang Korean Embassy sa Maynila ukol sa naganap. Bihag pa rin ng Abu Sayyaf ang isang dosenang Indonesian at Malaysian sailors na dinukot sa Sabah, ­Malaysia.",,
Bulusan sumambulat,,"Nagtala ng mas ma­lakas na pagsabog kahapon ang Bulkang Bulusan sa Sorsogon kung saan apat na bayan ang binalot ng lahar.,Sa inilabas na volcano bulletin ng Philippine Institute of Volcanology and Seismology (Phivolcs), nagkaroon ng phreatic eruption sa summit crater ng bulkan bandang alas-12:34 ng hatinggabi kung saan umabot sa 20-minuto ang pagsabog.,“Thin ash fall was observed in Casiguran (Brgy. Inlagadian) and Gubat (Brgys. Tugawe, Bulacao and Tigkiw). Traces of volcanic ash was observed in Brgys. Ariman, Bentuco, Buenavista, Nazareno and Rizal in Gubat, Brgys. Barcelona Proper and Tagdon in Barcelona, and in Brgys. Escuala and Casay in Casiguran,” ayon sa ulat ng Phivolcs.,Naramdaman din umano ang malakas ng dagundong ng bulkan sa Brgy. Inlagadian, Casiguran at sinabayan ito ng walong beses na paglindol.,Dahil dito, mas lalo pang hinigpitan ang pagbabantay sa paligid ng bulkan at mas hinigpitan ang 4-kilometer radius Permanent Danger Zone (PDZ) gayundin sa ipinatutupad na Extended Danger Zone (EDZ).,Ipinagbawal din muna ang paglipad ng anumang sasakyang panghimpapawid malapit sa bulkan.",,
Plane binangga ng ibon sa ere,,"Isang eroplano ang napilitang mag-emergency landing matapos na mag-crack ang salamin nito nang mabangga ang isang ibon sa bansang Hungary.,Ayon sa ulat, mula Istanbul papunta sana sa northern England ang eroplano nang bigla na lamang mabangga ng isang ibon at nagkaroon ng basag ang bintana sa cockpit.,Dahil dito, nagdesisyon ang piloto na mag-emergency landing sa Budapest airport kung saan ito matagumpay na nakalapag ng maayos.,Lulan ng nasabing eroplano ang Fenerbahce football players na pa­punta sana sa England para sa laban nila ng Manchester United para sa Europa League Group.,Wala namang nasaktan na manlalaro sa nasabing insidente.",,
2016 World’s Best Island ang Boracay,,"Muling kinilala ang Boracay island bilang­ pinakasikat na isla sa buong mundo, ayon sa 2016 Readers’ Choice Awards of international magazine Condé Nast Traveler.,Dobleng pagkilala ang natanggap ng Pilipinas dahil maliban sa Boracay ay pangalawa rin sa listahan ng pinakasikat sa buong mundo ang Palawan.,Habang ang panglima naman ang lalawigan ng Cebu sa pinakakilalang pasyalan sa buong mundo ngayong taon.,Taong 2015 nang malagay na pang-15 sa listahan ng 2016 Readers’ Choice Awards of international magazine ­Condé Nast Traveler ang Boracay.,Isinalarawan ng nasabing international magazine ang Boracay na isang: “as close to a tropical idyll as you’ll find in Southeast Asia, with gentle coastlines and transporting sunsets.”",,
82 minor nasagip sa sex trafficking,,"Aabot sa 82 menor-de-edad ang nasagip at 239 na child traffickers ang inarestro ng Ope­ration Cross Country ng Federal Bureau of Investigation (FBI)  sa anim na bansa kabilang ang Pilipinas.,Base sa inilabas na kalatas ng US Embassy sa Pilipinas, tiniyak ng U.S. FBI at mga kinatawan ng National Center for Missing and Exploited Children (NCMEC) at iba pang international law enforcement partners, na patuloy ang isasagawang pagtulong sa mga bansa kung saan marami ang kaso ng child sex trafficking.,Maliban sa Pilipinas kasama rin sa tinukoy ng FBI na maraming kaso ng child sex trafficking ang Cambodia at Thailand.,Sa Pilipinas, sa tulong ng impormasyon ng FBI at ng local law enforcement ay nasagip ang dalawang batang lalaki na may edad 5 at 11 at isang batang babae na may edad 2-anyos mula sa isang tahanan sa Taguig City na ginagawa website-based service.,Dito ay limang indibiduwal ang nadakip kabilang ang isang lola, ang ina ng dalawang bata at tiyahin ng mga ito.,Sinasabing ang Ope­ration Cross Country ay bahagi ng Innocence Lost Initiative ng FBI na nagsimula noong 2003 at nagresulta sa mahigit 6,000 ang natukoy at nakilala.",,
Namatay na Pinay sa Iraq iuuwi na,,"Nakatakdang iuwi ang labi ng isang overseas Filipino worker (OFW) na nasawi habang natutulog sa pinagtatrabahuhan nito sa Kurdistan Region sa bansang Iraq.,Ayon kay Chargé d’Affaires Elmer Cato, nakahanda na ang lahat para sa pagpapauwi sa labi ng Pinay na si Laida Hajan, 36-anyos, may-asawa at isang Tausug sa Indanan, Sulu, dalawang buwan matapos itong bawian ng buhay.,Paliwanag ni Cato, na natagalan ang pagpapauwi sa labi ng nasabing Pinay matapos na mabigo ang manpower agency nito sa Erbil na ipaalam ang nangyari rito.,Paliwanag pa ni Cato na base sa pag-iimbestiga nito ay biktima ng human trafficking ang nasabing Pinay na umalis sa Min­danao sa pamamagitan ng pagsakay ng bangka patungo sa Malaysia.",,
"Dusa ni Gloria, dadanasin ni De Lima — PDU30",,"Dahil walang piyansa sakaling tuluyang maidemanda ng gobyerno si Sen. Leila de Lima na kinakaladkad sa ilegal na droga sa National Bilibid Prison (NBP) ay aabutin umano ng senadora ang pagdurusang sinapit ni dating Pangulong Gloria Macapagal-Arroyo.,“…remember the moment the indictments are charged in court, there is no bail. And she could be what Gloria Arroyo suffered,” diin ni Pangulong Duterte nang tanungin ng mga miyembro ng local media na kasama sa China state visit patungkol sa kahinatnan ng ilang pulitikong kinakaladkad sa operasyon ng ilegal na droga sa Bilibid.,“…if that, those connections are true, she will rot in jail. She will rot in jail. It’s no bail. Because not only did she encourage in allowing shabu to enter in and out in trafficking, she was a principal by direct participation,” giit pa ng Pangulo.,Pero hindi pa rin natitinag ang senadora at kahapon ay tinawag pa nitong Pontio Pilato ang mga kongresistang nag-imbestiga sa kanya dahil naghugas ng kamay ang mga ito at hindi naman maisulong ang kaso laban sa kanya dahil alam umano mismo ng mga mambabatas na kinapos sila ng pruweba.,“That the House fell short of making that recommendation… is a Pontius Pilate act, where the Congressmen washed their hands of the despicable act of casting the fate of an innocent person to the judgment of a rioting mob, demanding a blood sacrifice for their entertainment,” ayon kay De Lima.",,
STATE TERRORISM,,"Kinalampag ng mga militanteng grupo ang anila’y malinaw na ‘state terrorism’ sa ilalim ng liderato ni Pangulong Rodrigo Duterte.,Ito’y kasunod ng marahas na dispersal at lantaran umanong police­ brutality sa grupo ng mga Moro at Lumad na nagprotesta sa harap ng US Embassy sa Kalaw, Maynila noong Martes.,“This is a flagrant display of the State terrorism and police brutality­ ­of turning against the very people it has been mandated to protect and to serve,” galit na paha­yag ni Atty. Aaron Pedrosa, secretary general ng grupong SANLAKAS.,Giit ng grupo, nais lamang magpahayag ng hinanakit at saloobin ng mga nagprotesta subalit marahas na dispersal ang isinalubong ng Manila Police District (MPD).,“The group of protesters, who came all the way from Mindanao, marched to the gates of Camp Agui­naldo and the US Embassy to call for an end to the militarization of their communities and for the cessation of continued US troop presence in their region. Anong masama rito,” giit ni Pedrosa.,Pinatunayan lamang umano ng mga tauhan ng MPD na wala pa ring puwang sa Duterte government ang mga maliliit na sektor ng Moro at Lumad na mula noon ay nakararanas ng pang-aapi at pananamantala sa gobyerno.,Umalma ang isang senador sa mga alegasyon ng police brutality sa isinagawang dispersal ng pulisya sa kilos ­protesta kung saan naging ­viral ang video sa social ­media gayundin sa local at inter­national news.,Ayon kay Sen. ­Panfilo Lacson, dating chief ng Philippine National ­Police (PNP) noong Estrada admi­nistration, hindi makataru­ngan na akusahan ang PNP ng police brutality sa gina­wang hakbang ng isang pulis na naiipit sa pagkuyog ng mga aktibista.,Ani Lacson, ang ginawa ng police personnel­ ay ‘judgement call’ ­dahil sa nagipit na siya sa isang sitwasyon na maaari niyang ikapahamak.,Sinibak na sa kanilang mga puwesto ni NCRPO Director, Chief Supt. Oscar Albayalde ang siyam na opisyal at pulis ng MPD kaugnay ng dispersal.,Kabilang sa mga inalis sa puwesto sina PSr/Supt. Marcelino ­Pedrozo, ang deputy district ­director for operations ng MPD; PSupt. Alberto Barot, station commander ng MPD Station 5, Ground Commander PCI Dionelle Brannon, Pedro Gil PCP Commander P/Chief Insp. Elmer Oseo, Deputy Commander PS 5 PC/Insp. Joebie Mastucia, Chief Ope­rations PS 5 PC/Insp. Roberto Marinda, Coy Commander CRB (augmentation) PC/Insp. Roberto Mangune, Coy Commander US ­Embassy Detail PS/Insp. Edgardo Orongan, chief ope­rations DPSB at ang driver ng police mobile car na sumagasa sa mga rali­yista na si PO3 Franklin Kho.,Ang mga nasabing opisyal ay nasa floating status habang nagsasagawa ng imbestigasyon.",,
Medialdea at Lorenzana lusot sa CA,,"Dalawa pang itinalagang miyembro ng gabinete ni Pangulong Rodrigo Duterte ang nakalusot na sa makapangyarihang Commission on Appointments (CA).,Hindi na dumaan sa mahaba pang deliberasyon sa committee level gayundin sa pagsalang sa plenaryo ang appointments nina Salvador Medialdea bilang Executive Secretary at Delfin Lorenzana bilang Defense Secretary.,Isa si Senador Franklin Drilon sa nag-sponsor sa plenaryo para sa pagkumpirma ng appointment ni Medialdea na sinuportahan nina Rep. Sandy Ocampo at Sens. Juan Miguel Zubiri, JV Ejercito at Ralph Recto.,Samantala, sina Sens. Gringo Honasan at Loren Legarda ay kabilang sa nag-sponsor sa kumpirmasyon ni Lorenzana.",,
"Clemency sa NBP inmates, malabo",,"Tiwala si Buhay Partylist Rep. Lito Atienza na hindi aaprubahan ni Pangulong Rodrigo Duterte ang clemency na hinihingi ng 5 sa 12 inmates na una nang humarap bilang testigo sa imbestigasyon ng Kamara hinggil sa paglaganap ng illegal drugs sa New Bilibid Prison (NBP).,Ayon kay Atienza, aprubahan man ni Justice Secretary Vitaliano Aguirre ang clemency dahil ito ang Board and Parole Chairman ay kumpiyansa siyang hindi ito makalulusot kay Pangulong Duterte.,“Kung noong nakaraang administrasyon hindi naaprubahan ang clemency ay lalong hindi ito aaksyunan ni President Duterte. Kung aaprubahan ito ni Pangulong Duterte ay mako-compromise ang situation lalo siya ang nagsasabi na guilty sa pagbebenta ng illegal drugs sa NBP pero papalayain n’ya,” paliwanag ni Atienza.",,
Seguridad ni Kerwin tiniyak,,"Tiniyak ng Philip­pine National Police (PNP) na sapat ang seguridad na ibibigay sa tinaguriang Eastern Visayas drug lord na si Kerwin Espinosa sakaling mapasailalim siya sa kustodiya ng lokal na awtoridad.,Ayon kay PNP spokesperson Sr./Supt. Dionardo Carlos, tutulong ang national headquarters para magbigay ng seguridad kay Kerwin Espinosa sakaling makabalik na ito sa bansa kasama ang ipinadalang three-men team mula sa Anti-Illegal Drugs Group (AIDG) na sumundo sa Abu Dhabi.,“Kung maibigay sa custody natin, sisiguraduhin natin ang safety ni Kerwin para mapanagot natin siya dito sa Pili­pinas na viniolate niyang batas,” pahayag ni Carlos.,“I believe the PNP will do its part to protect and provide security to Kerwin once he’s turned over to us,” dagdag pa ni Carlos.,Si Kerwin ay nasa kustodiya pa ng United Arab Emirates (UAE) Ministry of Interior ma­tapos maaresto noong Lunes.",,
E ‘yung droga mula sa China?,,"Dismayado rin ang isang mambabatas sa Kamara dahil hindi iginiit ni Pangulong Rodrigo Duterte sa Chinese government na ipatigil ang pag-e-export ng shabu at mga sangkap nito sa Pilipinas.,Matatapos ngayong araw na ito ang 4-day state visit ni Duterte sa China kung saan sinabi ni Magdalo partylist Rep. Gary Alejano na inabangan nito ang usapin tungkol sa ilegal na droga sa Pilipinas.,“I was disappointed,” ani Alejano.,Ayon kay Alejano, napatunayan sa pagdinig ng illegal drug trade sa New Bilibid Prison (NBP) na galing sa China ang pinakamalaking supply ng droga sa Pilipinas at inamin din ito ng Philippine Drug Enforcement Agency (PDEA) sa Senate hearing.",,
"Mga senador, kinalampag sa FOI bill",,"Kinalampag kahapon ni Sen. Grace Poe ang mga miyembro ng Senado na suportahan ang agarang pagpapatibay ng Freedom of Information (FOI) bill na magbibigay katuparan sa Constitutional rights ng bawat mamamayan na makuha ang mga impormasyon mula sa Ehekutibo, Lehislatura at Hudikatura.,Ito ang panawagan ni Poe, chairperson ng Senate committee on public information and mass media sa mga senador matapos ang sponsorship ng Senate Bill No. 159 sa plenaryo ng Senado.,Sa loob ng tatlong dekada ay palaging nabibitin ang pagsasabatas ng FOI bill dahil sa pangamba ng Malacañang na pati na ang mga sensitibong impormasyon ay mabilad sa publiko.",,
Gulo sa US Embassy sumiklab,,"Sumiklab ang kaguluhan sa pagitan ng mga tauhan ng Manila Police District (MPD) at militanteng grupo matapos na makalapit sa harapan ng US Embassy ang may 1,000 militanteng grupo, pasado alas-12 ng tanghali kahapon sa Ermita, Maynila.,Ayon kay P/Supt. Marcelino Pedroso, hepe ng MPD-Public Safety Battalion, na ‘out numbered’ ang puwersa ng pulisya na nasa lugar sa laki ng bilang ng mga militanteng grupo na sumugod sa US Embassy para ipanawagan ang pag-alis ng puwersa ng mga Amerikano sa Mindanao.,Nagawa ng mga mi­litanteng grupo na sirain ang mobile car ng National Capital Region Police Office (NCRPO) dahilan para masagasaan ang tatlong estudyante.,Nagkaroon naman ng paluan matapos manlaban ang grupo ng indi­genous people at militanteng grupo na kinabibilangan ng Lakbayan, Sandugo, Karapatan at iba pa.,Kabilang naman sa nasugatan sina PO1s Alan Reyes, Gerald Almoite, Windsmar Inoc, Sherdale Von Abella, Jenalyn Dimaano na napi­lipit ang kamay ng braso at limang iba pang kapwa nagtamo ng mga sugat dahil sa tama ng bato at kung anu-anong bagay.,Nalaman na dakong alas-11 ng umaga nang magsimula ang rally ng grupo kung saan ang mga indigenous group ay nanggaling sa may Kalaw St. habang ang mga militanteng grupo ay nangga­ling sa may Faura.,“Ang ginawa nila hiwa-hiwalay sila, pagdating malapit sa US Embassy big­la silang nagsama sama,” ayon kay Reyes. Bilang ganti, naghagis naman nang dalawang beses ng tear gas ang panig ng pulis pero naagaw naman ng raliyista ang hose ng bumbero kaya muling nagparesponde ng panibagong bumbero.",,
Lahat prayoridad ng gobyerno,,"Nilinaw ng Palasyo ng Malacañang na lahat ay tinututukan ng gobyernong Duterte at walang isinasantabi.,Ito ang reaksyon ni Assistant Secretary Marie Banaag ng Presidential Communications Office sa press briefing sa Malacañang kasunod ng naging resulta ng Pulse Asia survey na nagsasabing dapat ding bigyang prayoridad ni Pangulong Rodrigo Duterte ang paglikha ng mas maraming trabaho at pagtataas sa kita ng mga manggagawang Pinoy.,Paliwanag ni Usec. Banaag anumang panga­ngailangan ng taumbayan ay tinututukan, walang isinasantabi ang pamahalaang Duterte.,Sinabi pa ng opisyal na anuman ang pulso ng bayan ay hindi binabalewala ng liderato ni Pangulong Duterte.",,
MRT-3 nakakadismaya,,"Libu-libong pasahero ng Metro Rail Transit (MRT-3) ang labis na nadidismaya sa halos araw-araw na nangyayaring aberya ng tren lalo na tuwing rush hour.,Kahapon, muli na namang nagkaaberya ang nasabing mass transport sa bahagi ng Guadalupe hanggang Boni Avenue station sa Mandaluyong City dakong alas-11:30 ng umaga sa northbound dahil sa umano’y technical problem.,Matatandaan, nagkaaberya rin ang nasabing transportasyon kamakalawa pero ilang minuto lamang ang lumipas ay agad nang naayos ang tren.,Pero bago ito, una nang tiniyak ng Department of Transportation na pagagandahin at idi-develop nila ang MRT at ang iba pang mass transport system sa bansa kontra trapik.",,
DRUG TRADE SA NBP PINAKALKAL PA SA DOJ,,"Isinapubliko na ng House of Representative ang final report ng justice Committee sa naging imbestigasyon nito sa paglaganap ng illegal drugs sa New Bilibid Prisons kung saan walang inirekomendang kasuhan subalit inatasan nito ang Department of Justice na malaliman pang imbestigahan ang naging papel ni Sen Leila de Lima sa bentahan ng shabu sa loob ng piitan.,Sa 17 pahinang committee report ay napatunayan umano na lumala ang problema sa droga sa termino ni noon ay Justice Secretary Leila de Lima. Malinaw umano ang mga naging testimonya ng mga tumayong testigo na may kinalaman umano ang dating kalihim sa operasyon ng illegal drugs sa NBP kaya dapat lamang na imbestigahan pa ito gayundin ang iba pang mga dating opisyal na isinasangkot na nakipagsabwatan kay de Lima at nagpabaya sa kanilang tungkulin partikular sina dating BuCor Director Franklin Bucayu, dating BuCor Officer in Charge Rafael Ragos at mga NBP jailguards, kasama rin sa pinaiimbestigahan ang dating bodyguard/driver na si Ronnie Dayan.,Bagama’t hindi inirekomenda ng Kamara na kasuhan si De Lima ay ipinauubaya naman nito sa DoJ at Office of the Ombudsman ang pagsasampa ng kaso laban dito.,Inirekomenda rin ng komite na buwagin ang lahat ng gangs sa loob ng mga kulungan, ihiwalay ang mga preso na may kaso na may kaugnayan sa droga, paghihigpit sa pagpasok ng mga gamit, paggamit ng jamming device gayundin ang pagpapalit ng mga BuCor at NBP officials kada 3 taon at regular na lifestyle check.,Sa legislative measures inirekomenda ng komite na magkaroon ng exemption sa mga drug inmates sa anti wire tapping law, bank secrecy law at Anti Money Laundering Act, pabor din ang Kamara na ibalik ang death penalty sa mga drug cases.,Isinusulong din ang modernisasyon sa mga kulungan sa buong bansa kasama na dito ang pagpapatayo ng mga bagong pasilidad para lumuwag ang mga kulungan at hindi mauwi sa pagkakaroon ng mga kubol.",,
China itinerary ni PDU30,,"Hindi na kailangan pang putulin ni Pangulong Rodrigo Duterte ang 4-day state visit niya sa bansang China para lamang mabantayan ang preparasyon ng gobyerno sa pananalasa ng super typhoon “Lawin” sa bahagi ng Northern Luzon, ayon sa dalawang senador.,“Hindi na. National disaster council na bahala. He can monitor and give instructions while abroad. Hi-tech na ngayon,” depensa ni Senate Majority Leader Vicente “Tito” Sotto III.,Dumating si Pangulong Duterte sa China nitong Martes ng gabi matapos ang state visit sa Brunei.,Ipinaliwanag naman ni Sen. Juan Miguel Zubiri na nakalatag na ang schedule para sa apat na araw na state visit ng Pangulo kung kaya’t hindi makabubuti sa relasyon ng Pilipinas at China na putulin ito para lang makapiling ng Pangulo ang mamamayan sa paghambalos ng bagyong Lawin.,“Napakahirap at this point in time na hintuin ‘yung planned activities. State visit iyan, lahat ng araw ng Presidente dun may katumbas na high-level meetings. Napakahirap naman na palitan dahil sa bagyo,” rason ni Zubiri.,Dagdag pa ni Zubiri, maaaring mainsulto ang China kapag pinutol ni Pangulong Duterte ang state visit para lamang madamayan ang mga Pilipinong hahambalusin ng super typhoon.,Samantala, nakalinya na ang iba’t ibang mga aktibidad na dadaluhan ni Pangulong Rodrigo Duterte sa state visit sa China.,Si Pangulong Duterte ay dumating na noong Oktubre 18 sa Beijing, China matapos ang tatlong araw namang state visit sa Brunei.,Sinalubong si Pangulong Duterte sa kanyang pagdating sa China ng ilang Chinese at Philippine officials sa pangu­nguna nina Chinese Foreign Minister Wang Yi, Chinese Ambassador to the Philippines Zhao Jianhua at Chargé d’Affaires of the Philippine Embassy Elizabeth Te.,Ngayong araw, Huwebes naman ang nakatakdang bilateral meeting ni Pangulong Duterte kay Chinese President Xi Jinping sa Great Hall of the People.",,
"Suspensyon ng SK polls, pirmado na",,"Nilagdaan na ni Pa­ngulong Rodrigo Duterte ang panukalang batas na nagsususpinde sa Barangay at Sangguniang Kabataan (SK) elections na nakatakda ngayong taon.,Ito ang kumpirmasyon kahapon ni Assistant Secretary Marie Banaag ng Presidential Communications Office sa press briefing sa Malacañang.,“According to Executive Secretary (Salvador) Medialdea, it was already signed by the President but he would have to wait for the aircraft that would bring home the signed law and for proper transmittal to the proper offices,” pahayag ni Banaag patungkol sa status ng Barangay at SK election postponement nang tanungin ng mga mamamahayag kahapon sa press briefing.,Gayunman, hindi makumpirma ng PCO official kung ang panukala ay pinirmahan ni Pangulong Duterte sa Brunei o Davao.,Ang Barangay at SK elections ay gaganapin na sa susunod na taon sa Oktubre 23.,Bunsod nito, extended nang isang taon ang termino ng mga nakaupong Barangay at SK officials.",,
"3 PNP director, sinibak",,"Tatlong provincial director sa Region 6 ang sinibak sa puwesto dahil sa kabiguang maabot ang accomplishment target sa illegal drugs campaign ng Philippine National Police (PNP).,Pormal nang sinibak sina Sr./Supt. ­Roderick Alba, Provincial Director ng Iloilo Police Provincial Office (IPPO), Sr./Supt. Leo Irwin Agpangan, ng Guimaras Police Provincial Office (GPPO) at Sr./Supt. Louie Garong, ng Antique Police Provincial Office (APPO).,Ayon kay Supt. Gilbert Gorrero, public information officer ng Police Regional Office 6 (PRO-6), epektibo agad ang relief order sa ­tatlong opisyal kung saan si Alba ay iti­nalaga sa Regional Ope­rations and Plans ­Division ng PRO-6 habang nagpalit naman ng posisyon sina Agpangan at Garong.",,
"2 suspected killer ng ex-wife ni Espinosa, dedbol",,"Dalawang hinihinalang suspek sa pamamaril at pagpatay sa dating asawa ng tinaguriang No. 1 drug lord ng Eastern Visayas na si Kerwin Espinosa ang binaril at napatay sa magkahiwalay na lugar sa Cebu City.,Sa ulat na isinumite sa Camp Crame kahapon, unang napatay ang suspek na si Michael Lendio noong Lunes ng gabi habang bumibili ng sigarilyo sa isang tindahan sa Baragay San Nicolas, Cebu City nang paputukan ng isa sa magkaangkas na motorcycle riding men.,Nagtamo ito ng tatlong tama ng bala sa katawan at namatay sa pinangyarihan ng insidente.,Kamakalawa naman ng gabi nang barilin at mapatay din si Richard Jungoy sa Barangay Duljo-Fatima, Cebu City.,Ayon kay PO3 Cristobal Geronimo ng Cebu City Police Office-homicide division (CCPO-HS), isang testigo ang nakapagturo kay Jungoy na bumaril at pumatay sa dating asawa ni Kerwin Espinosa na si Annalou Llaguno noong Setyembre 30.,Isa rin umanong kasapi ng grupo ng napatay na drug lord na si Jeffrey “Jaguar” Diaz si Jungoy at may mga nakabinbing arrest warrant din sa kasong frustrated homicide at murder.",,
"Bulusan, pumutok ulit",,"Nagpatuloy ang ginagawang pag-alburoto ng bulkang Bulusan sa lalawigan ng Sorsogon matapos na muli itong magbuga ng makapal na abo kahapon ng madaling-araw, ayon sa ulat ng Philippine Institute of Volcanology and Seismology (Phivolcs) Bicol region.,Ayon kay Ed Laguerta, resident volcanologist ng Phivolcs-Bicol, alas-4:58 ng madaling-araw nang muling maglabas ng makapal at itim na usok ang bulkang Bulusan na umaabot sa 1 kilometro ang taas at natapos din ang siyam na minutong pagputok.,Bukod dito, nakapagtala rin ang ahensya ng 28 na pagyanig sa paligid ng bulkan sa loob lamang ng 24-oras.,Sa kasalukuyan ay patuloy naman ang ginagawang pagbigay ng ayuda ng Office of Civil Defense Bicol (OCD-Bicol) sa ilang barangay sa bayan ng Irosin partikular ang mga gas mask dahil sa kapal ng abong bumagsak dito dahilan ng hirap sa paghinga ng mga residente.,Dagdag pa ng Phivolcs na malaki ang posibilidad na magkaroon ng mas malakas na steam-driven o phreatic eruptions mula sa kaunting volume ng mapanganib na pyroclastic density currents papunta sa mga ilog ng Malunoy at Mapaso na makakaapekto sa bayan ng Irosin.",,
"Tserman, binaril ng tandem",," — Hindi na umabot nang buhay sa Bacnotan District Hospital ang isang punong barangay na pinagbabaril ng hindi pa nakikilalang salarin sa kahabaan ng national highway sa barangay Bitalag ng bayang ito kamakalawa.,Susunduin lamang umano ng biktima na nakilalang si Aurelio Mique Jr., barangay kapitan ng Bitalag ang kaniyang kapatid nang pagbabarilin ng dalawang suspek na magkaangkas sa isang motorsiklo.,Ayon sa kapatid ng biktima na si Benedicto, parehong nagpaputok ng kani-kanilang baril ang mga suspek sa nagmamanehong biktima.,Magugunitang noong nakaraang linggo lamang sa lugar na ito ay namatay din sa pananambang si SPO2 Edward Almirol habang mapalad na nakaligtas ang kanyang misis na si P/SInsp. Joy Almirol.,Matapos ang pag-ambush sa mag-asawang pulis ay nahuli ng mga awtoridad ang mga apat sa pitong suspek kung saan nasawi dito sina Calautit, Bacnotan Barangay Chairman Benjie at Bernabe Julaton Jr. dahil nang-agaw umano ang mga ito ng baril sa mga awtoridad.",,
"2 tulak ng Laguna, Albay bulagta",,"Isang hinihinalang drug pusher ang patay sa buy-bust operation na nauwi sa running g­unbattle na nagmula sa Pagsanjan, Laguna at nagtapos sa bayan ng Sta. Cruz kamakalawa ng gabi.,Kinilala ang napatay na si Elvin Roy Magpili Lacbay, 21-anyos at residente ng Brgy. Maytalang Uno, Lumban, Laguna.,Batay sa report ng Laguna Police, bandang alas-10:00 ng gabi, isinagawa ang buy-bust laban sa suspek sa Brgy. Areza, Pagsanjan subalit nakahalata ito na pulis ang kanyang ka-deal kaya pinaputukan niya ito at saka mabilis na tumakas sakay ng isang kotse.,Gumanti ng putok ang mga pulis habang hinahabol ang suspek hanggang sa masukol ito sa Brgy. Sto. Angel Sur, Sta. Cruz.,Sa kabilang dako, nasawi rin ang isa na namang most wanted drug personality ng Rapu-Rapu, Albay matapos itong manlaban sa mga umaarestong pulis.,Dead-on-the-spot dahil sa mga tama ng bala sa katawan ang suspek na si Rey Bonaobra, number 9 sa Provincial watchlist ng iligal na droga sa probinsya ng Albay.,Sa ulat ng pulisya, dakong alas-5:20 ng mada­ling-araw ng magsagawa ng buy-bust operation ang pulisya laban sa suspek sa Brgy. Nagcalsot ng nasabing bayan.",,
"Surigao del Norte, 8 pang lugar nilindol",,"Niyanig kahapon ng magnitude 4.2 na lindol ang silangan ng San Benito, Surigao Del Norte.,Naramdaman ang pag­yanig ng lupa bandang alas-5:45 ng umaga at may lalim itong 11 kilometro.,Bago ang pagyanig sa Surigao Del Norte, walong pagyanig ang naitala ng Philippine Institute of Volcanology and Seismo­logy (PHIVOLCS) sa iba’t ibang panig ng bansa.,Naitala ang magnitude 2.0 sa Mabini, Bohol; magnitude 2.1 sa Looc, Occidental Mindoro; magnitude 3.5 sa Tabina, Zamboanga Del Sur; magnitude 2.0 sa Morong, Bataan; magnitude 3.1 sa Liloy, Zamboanga Del Norte; magnitude 3.7 sa Basay, Negros Oriental; magnitude 3.8 sa Liloan, Cebu; at magnitude 2.5 sa Calintaan, Occidental Mindoro.,Ayon sa Phivolcs, tectonic in origin ang sanhi ng mga paglindol at wala itong kinalaman sa pag-aalburoto ng Bulkang Bulusan.",,
Mga Kwentong OFWs: Bagong pag-asa sa Pinoy na nawalan ng trabaho sa Saudi,,"Kahit nawalan sila ng trabaho ay masaya namang dumating ang 173 overseas Filipino workers (OFW) mula sa Jeddah at Saudi Arabia sa Ninoy Aquino International Airport (NAIA) Terminal 1 kamakalawa ng hapon sa Pasay City.,Dakong alas-4:10 ng hapon nang dumating ang mga manggagawang Pinoy at lumapag ang kanilang sinasakayan na Saudia Airlines Flight SV-870 sa NAIA Terminal 1.,Mismong si Overseas Worker and Welfare Administration­ (OWWA) Administrator Hans Leo Cacdac kasama ang ­Philippine Overseas Employment Administration at Department­ of Foreign Affairs (POEA at DFA) ang ­sumalubong sa mga nasabing manggagawa.,Ayon kay Yolanda Penaranda, hepe ng Repatration Division ng OWWA, kamakalawa ng hapon nasa 83 OFW ang duma­ting sakay ng Philippine Airlines na galing din ng Jeddah at nagtatrabaho sa kumpanyang Saudi Oger.,Ayon kay Cacdac, ang mga nasabing bilang ng mga OFWs na ito ay pawang mga nawalan ng trabaho dahil sa ‘diumano ay pagkalugi ng kanilang kumpanya.,Umaasa naman si Cacdac na hindi masisiraan ng loob ang mga repatriated at muling makakahanap ng trabaho rito sa Pilipinas o sa iba pang parte ng mundo kung hindi man sa Riyadh o Jeddah o sa ibang bansa.,Tiniyak naman ng pamunuan ng Department of Labor and Employment (DOLE), OWWA at Philippine Overseas ­Employment Administration (POEA) na tuluy-tuloy ang programa para mapauwi ang iba pang displaced OFWs sa Kingdom of Saudi Arabia.,Inaasahan naman ni Cacdac na mapapauwi na ang lahat ng Pinoy workers na nawalan ng trabaho sa nasabing bansa ngayong darating na buwan ng Disyembre.,Magugunitang nasa 11,000 displaced OFWs ang inaasahan na mapapauwi ng repatriation programan ng tatlong ahensiya.",,
"16 opisyal, pulis pinadadampot ni Erap",,"Ipinapaaresto ni Manila Mayor Joseph ‘Erap’ Estrada ang 16 na opisyal ng gobyerno at mga pulis sa lungsod na inihayag ng Manila Police District (MPD) na sangkot sa droga at itinuturing nilang ‘high-value targets.’,Ito ay matapos ibulgar ni MPD Director Police Senior Supt. Joel Coronel na may iniimbestigahan silang 16 na mga opisyal sa Manila City Hall, barangay at mga national government agencies sa Maynila at sa Philippine National Police (PNP) na pinaghihinalaang sangkot sa droga.,“Kasuklam-suklam ang mga opisyal ng gobyerno at pulisya na sangkot sa droga. Masahol pa sila sa mga ordinaryong drug pushers dahil sumumpa silang ipatutupad ang batas at pagsilbihan ang taong-bayan,” ayon kay Estrada.,Siniguro rin ni Estrada kay Coronel na susuportahan niya ang MPD sa paghuli sa mga high-value targets na ito.,“Todo-suporta ako sa inyo. Bibigay ko anuman ang kailangan ninyo, basta’t mapanagot lang sa batas ang mga ito,” wika ni Estrada kay Coronel.,Nalaman na ang 16 high-value targets na ito ay kinabibilangan ng mga elected at appointed officials, na pawang users, coddlers, traffickers at protector ng iligal na droga.,Nakuha nila ang impormasyon laban sa 16 suspects na ito mula sa mga drug suspects na naaresto at sumuko sa MPD at mula sa records ng Anti-Illegal Drugs Division ng MPD at Philippine Drug Enforcement Agency (PDEA).",,
Kumupkop kay Kerwin inaalam,,"Inaalam na ng ambassador ng Pilipinas sa United Arab Emirates kung sinu-sino ang mga taong tumulong sa tinaguriang bigtime drug lord na si Kerwin Espinosa na nakapagtago sa Abu Dhabi, UAE.,Ayon kay Philippine Ambassador to United Arab Emirates Constancio Vingno Jr., tinitingnan nila kung sinu-sino ang mga taong tumulong sa tinaguriang bigtime drug lord ng Eastern Visayas na nakapagtago sa isang apartment sa UAE, hindi kalayuan sa Philippine Embassy sa Abu Dhabi.,Aniya, nagsasagawa na ng imbestigasyon ang UAE Ministry of Interior Criminal Investigation Department sa ginawang pagtatago ni Espinosa sa nasabing lugar kung saan naging turista ito.,“He was staying in a flat, mga about 20 to 30 minutes away from the Embassy. He was renting a flat there. I don’t know if he’s the person renting kasi ‘di naman posible iyun kasi hindi siya resident dito, visitor lang siya, that’s not possible because he is not a resident here, he’s only a visitor, so somebody might have rented that or ipinahiram sa kanya or lent it to him,” paliwanag ni Vingno.,Idinagdag pa nito na malaki ang posibilidad na dumaan sa backdoor channeling si Espinosa kung kaya’t hindi agad ito nasita hanggang sa makarating sa UAE.,Sinabi naman ni Albuera, Leyte Mayor Rolando Espinosa na dinakip kamakailan na bahagyang nabago ang itsura ng anak matapos na magparetoke.",,
De Lima walang kaso sa Bilibid drug trade,,"Tulad ng inaasahan, walang kasong inirekomenda ang House committee on justice laban kay Sen. Leila de Lima ukol sa paglaganap ng ilegal na droga sa New Bilibid Prison (NBP) noong panahon nito sa Department of Justice (DOJ) kahit halos lahat ng witness ay nagdiin sa kanya.,Ito ang ibinunyag ni Ako Bicol partylist Rep. Alfredo Garbin, na bumoto umano ng “nye” o “no vote” sa 17-pahinang committee report na inihanda ni Oriental Rep. Reynaldo Umali, chairman ng nasabing komite.,Matapos maudlot noong Lunes, natuloy ang botohan sa committee report kahapon subalit hindi ito pinaboran ni Garbin, miyembro ng Minority bloc, dahil walang kasong inirekomenda laban kay De Lima.,Bukod kay De Lima ay wala rin umanong ibang dating opisyales ng gobyerno na isinangkot sa illegal drug trade sa NBP ang inirekomendang kasuhan ng komite.",,
"Marcos burial sa Libingan ng mga Bayani, malabo pa!",,"Sa ikalawang pagkakataon  ay ini-extend ng Supreme Court (SC) ang status quo ante (SQA) order kaugnay sa Marcos hero’s burial sa Libingan ng mga Bayani  hanggang sa dara­ting na Nobyembre 8.,Base sa ginanap na press conference ni Atty. Theodore Te, spokesman ng SC, hindi nagbigay ng opisyal na dahilan ang mataas na hukuman kaugnay sa ginawang pagpapalabas ng panibagong extension sa SQA order.,Sa kabila nito, nilinaw naman ng SC na ang panibagong extension ay nangangahulugan na magkakaroon na ng pinal na desisyon ang SC sa Nobyembre 8.,Matatandaan na una ng pinalawig ang ante order noong Setyembre 13 hanggang nitong Oktubre 18 pero nabigo ang SC en banc na makapagpalabas ng desisyon.,Dumalo rin sa rally ang magkakapatid na sina dating Senador Ferdinand ‘Bongbong’ at Irene Marcos kung saan nanawagan ang mga ito ng pagkakaisa ng bansa.",,
Kerwin Espinosa timbog na,,"Naaresto na ang wan­ted na tinaguriang bigtime druglord ng Eastern Visayas na si Rolan ‘Kerwin’ Espinosa.,Ito ang kinumpirma kahapon ni PNP chief, Director General Ronald dela Rosa matapos madakip si Kerwin sa Abu Dhabi, United Arab Emirates (UAE) bandang alas-dos ng madaling-araw matapos itong mamukhaan ng ilang overseas Filipino workers (OFW) at nagbigay ng impormasyon na nagresulta sa pagkaaresto rito.,Sinabi ni Dela Rosa, nang matanggap nito ang impormasyon ay agad siyang nagpadala ng three-man team mula sa Philippine National Police-Anti-Illegal Drugs Group (PNP-AIDG) sa Abu Dhabi sa pamumuno ni Sr. Supt. Alberto Ferro na agad naman nakipag-ugnayan sa mga Abu Dhabi police.,“Tatlong colonel ang ipinadala ko dun sa Abu Dhabi isa na nga si Col. Ferro, nakipag-coordinate agad sila sa Abu Dhabi Police hanggang sa magsagawa ng pag-resto kay Kerwin. Hindi kasi naman pwede ang mga pulis natin ang humuli sa kanya dapat ang mga pulis duon kaya ayun nadakip na si Kerwin,” wika ni Dela Rosa.,Sinabi pa ni Dela Rosa na sa ngayon ay patuloy nang ipinoproseso ang mga dokumento para maibalik na sa bansa si Kerwin.,Sakaling matapos na ang proseso, maaaring maipatu­pad ang extradition kay Kerwin at maibalik na ito sa bansa ngayong Martes.,Si Kerwin ay anak ni Albuera, Leyte Mayor Rolando Espinosa na una nang naaresto ng mga awtoridad.,Sa impormasyon ni Dela Rosa, sinasabing ilang araw pa lamang umano namamalagi si Kerwin sa Abu Dhabi at nagpapa­tulong umano ito sa isang travel agency para mapabahaba ang pananatili sa nasabing bansa.,Ito ay umuupa ng isang kuwarto sa isang building malapit sa nasabing travel agency.,Una nang lumutang ang hinala na nagtatago si Kerwin sa bansang Malaysia at nagpa-plastic surgery pa sa mukha.,May arrest warrant na rin si Kerwin mula sa korte kasabay nang pagpapalabas sa alkaldeng ama nito.,Nagsimulang magtago si Kerwin nang mala­man na kabilang ang pangalan nito sa listahan na hawak ni Pa­ngulong Rodrigo Duterte na sangkot sa iligal na droga.,Dahil sa pagtatago, unti-unting naungkat na ito ang bigtime drug lord sa Eastern Visayas.",,
It’s not fair! — De Lima,,"“It’s not fair at all.”,Ito ang ipinahayag na pag-alma kahapon ni Senador Leila de Lima sa agad na paglinis o pag-absuwelto ng committee on justice and human rights sa pamahalaan na may kinalaman sa naganap na patayan na tinawag na extrajudicial killings (EJK) sa gitna ng kampanya ng pamahalaan kontra droga.,Noong Huwebes, tinapos na ng komite sa pamumuno ni Sen. Richard Gordon ang imbestigasyon nito ukol sa EJK at agad nitong sinabi na wala siyang nakitang anumang ebidensiyang magpapatunay na kagagawan ng pamahalaan ang naganap na patayan na siyang alegasyon ng ilan.,Ngunit sa panig ni De Lima, sinabi nitong maituturing niyang hindi patas ang naging mabilis na konklusyon ni Gordon dahil unang-una, hindi nito pinayagang makapagbigay ng kanilang testimonya ang mga witnesses ng Commission on Human Rights (CHR).,Bukod dito, ayon sa senador, bago gumawa ng konklusiyon ay dapat nagkaroon muna ng deliberasyon ang mga miyembro ng komite.,“Sana magkaroon muna ng opportunity na pag-usapan ‘yun at committee level,” ayon pa kay De Lima.,Hindi rin umano siya sang-ayon sa rekomendasyong kakasuhan ng perjury at murder ang self-confessed hitman na si Edgar Matobato dahil nagsasabi naman ito ng totoo.",,
"KASO VS DE LIMA, MALABO!",,"Malabong magsagawa ng motu propio investigation ang Office of the Ombudsman sa pagkakasangkot ni Sen. Leila de Lima sa illegal drug trade sa New Bilibid Prison (NBP).,Ito ang inihayag ni Ombudsman Conchita Carpio Morales kasabay ng paglilinaw na kung siya ang tatanungin ay walang dahilan para imbestigahan nila sa ngayon si De Lima.,Sa ngayon kasi aniya ay malabo ang mga alegasyon laban sa senadora at wala naman umanong konkretong lead.,“It’s not going to happen because lahat naman ng allegations na ito wala namang lead talaga that would prompt us to initiate our investigation,” paliwanag ni Morales kung saan ang reklamo umano laban kay De Lima na inihain sa Office of the Ombudsman Visayas ay isusumite din sa kanyang tanggapan sa oras na matapos nito ang kanilang imbestigasyon.,Patungkol naman sa kasong inihain ng Volunteeer Against Crime and Corruption kay De Lima sa Department of Justice (DOJ), sinabi ni Morales na hayaan na munang magsagawa ng kanilang imbestigasyon ang ahensya at kung iaakyat ito sa Ombudsman ay magsasagawa sila ng preliminary investigation kung may merito ang kaso.,Ang reklamo ng VACC ay may kaugnayan sa pag­laganap ng illegal drugs sa Bilibid habang ang reklamo sa Ombudsman Visayas ay inihain ni Albuera Police Chief Insp. Jove Espenido matapos iugnay si De Lima na tumatanggap din ng payola mula sa drug lord na si Kerwin Espinosa sa Eastern Visayas.",,
Mag-utol timbuwang sa drug ops,,"Kapuwa bangkay na itinanghal ang isang mag-utol na lalaki makaraang makipagbarilan umano sa mga awtoridad na sumalakay­ sa isang drug den, sa Caloocan City, kamakalawa ng gabi.,Sa report ng Caloocan City Police nakilala ang mga nasawi na sina Jessie at Jojie Arceo, kapuwa nasa hustong gulang habang nakatakas naman ang isa pa nilang kasamahan.,Lumilitaw na dakong alas-11:30 ng gabi nang salakayin ng mga operatiba  ng Caloocan Police-North Extension Unit ang isang drug den sa Sampaguita St., Green Valley, Phase 6, Brgy. 178 Camarin, matapos makatanggap ng impormasyon kasabay ang isang video footage buhat sa isang cellular phone mula sa isang asset na may nagaganap na pot session sa nasabing lugar.,Kung kaya’t hindi naman nag-aksaya ng oras ang mga awtoridad at agad ikinasa ang pagsalakay sa naturang drug den na tagung-tago umano sa publiko at mapupuntahan lang umano sa pamamagitan ng napakakipot na eskinita.,Agad uma­nong natunugan ng mga suspek ang papara­ting na mga pulis kung kaya’t pinaputukan agad ng mga suspek ang mga pulis na mabilis naman gumanti at nagresulta sa pagkasawi ng mag-utol na suspek.",,
"Salvage, EJKs inamin ni PDU30",,"Aminado si Pangulong Rodrigo Duterte na mayroong mga insidente ng salvage o extrajudicial killings (EJKs) na ikinakawing sa inilunsad na giyera kontra iligal na droga.,Inihayag ng Pangulong Digong sa pagharap nito sa Filipino community sa Brunei na ginanap sa Indoor Stadium Hassanal Bolkiah Sports Complex nitong Linggo, Oktubre 16, ngayong taon na mayroon talagang mga insidente ng salvage at EJKs sa libu-libong bilang na nasawi na pilit na iniuugnay sa kampanya laban sa iligal na droga. Pero iginiit ng Presidente na hindi ito state-sponsored o hindi ito kinukunsinti ng gobyerno.,“Iyong iba talaga diyan pinatay talaga salvage, iyan ang tinatawag na salvage o extrajudicial killings. I will not say there was none, meron, pero kung sabi mo kung state-sponsored killing, order ko na patayin ‘yan, eh kalokohan iyan…” anang Pangulo.",,
Hoax lamang — Facebook,,"Nagbabala ang social media giant na Facebook sa publiko na huwag maniwala hinggil sa pagsasapubliko ng mga impormasyon ng bawat users nito.,Sa pahayag ng Facebook, ito ay isang ‘hoax’ lamang o pekeng impormasyon.,Sa pahayag ng Facebook, iginiit nito na hindi dapat paniwalaan ninuman ang kumakalat na posts tungkol sa pagsasapubliko ng mga impormasyon ng bawat users.,Malinaw umano sa kanilang terms and conditions na pag-aari ng user ang lahat ng laman at impormasyong kanilang ipino-post sa Facebook.,Mananatili rin umano ang kakayahan ng bawat users na kontrolin ang mga ibinabahaging posts at kung paano ito naibabahagi, sa pamamagitan ng privacy at application settings.,Hinikayat din ng Facebook ang mga users na bisitahin ang Privacy Basics ng kanilang accounts, o kaya ay muling basahin ang kanilang Data Policy upang malaman ng users kung anong impormasyon lamang ang kinokolekta ng Facebook at kung paano ito nagagamit.,Kontrolado umano ng users ang lahat ng laman o ‘experience’ ng kaniyang account kung kaya’t hindi ito maaaring pakialaman ninuman.,Magugunitang kumakalat ngayon sa Facebook ang isang post na nagbibigay babala sa mga users na isasapubliko umano ng nasabing social networking site ang lahat ng laman ng mga accounts ng bawat user.",,
"55,000 puno ng marijuana, binunot",,"Mahigit sa 55,000 fully grown ­marijuana plants ang binunot ng magkasanib na puwersa ng Philippine Drug Enforcement Agency (PDEA) – Caraga at Agusan del Sur Police Provincial Office (PPO) sa Loreto, Agusan del Sur.,Ayon kay Insp. ­Aldren Salinas, agad na ­isinailalim sa chemistry test sa Philip­pine National Police (PNP) Crime ­Laboratory sa Caraga ang mga binu­not na marijuana plants na may taas na tatlong metro.,Napag-alaman na bandang ala-1:35 ng hapon kamakalawa nang sinuyod ang lugar ng Sitio Mactan, Brgy. Kasapa 1, Loreto, Agusan del Sur kung saan natuklasan ang mga tanim na marijuana na nagkalahalaga ng P13,775.,Inaantabayanan na lamang ang resulta na ila­labas ng crime laboratory sa nasabing marijuana.",,
‘Pinas headless ng ilang araw,,"Sa unang pagkakataon, sabay na wala sa bansa ang Pangulo at pangalawang Pangulo dahil nasa Brunei si Pangulong Rodrigo Duterte habang nasa Ecuador naman si Vice President Leni Robredo.,Base sa itinerary na inilabas ng Office of the Vice President, umalis si Robredo noong Oktubre 15 patungong Quito, Ecuador para sa isang working visit sa nasabing bansa.,Noong Linggo naman ay lumipad patungong Brunei si Duterte para sa state visits at saka tutuloy sa China para sa tatlong araw na state visit sa nasabing bansa mula Oktubre 19 hanggang 21.",,
"1 patay, vice mayor sugatan sa ratratan",," — Sugatan ang vice mayor ng bayan ng Datu Abdullah Sangki sa Maguindanao, gayun din ang kaibigang barangay kapitan, ngunit patay naman ang isang bodyguard nito matapos silang ratratin sa katabing lalawigan ng Sultan Kudarat.,Nabatid na nag-uusap sina Vice Mayor Samsu­din Sangki, 66, sa ­bahay ni Barangay Kangkong Chairman Melchor Tagle sa bayan ng Esperanza nang paulanan sila ng mga bala ng mga ‘di-kilalang armado kamakalawa ng gabi.,Nasawi sa atake si Harold Kalon, isa sa mga security aide ni ­Sangki. Parehong suga­tan sa atake sina Sangki at Tagle.,Hindi pa ­mabatid ang motibo sa atake o kung sino ang target nito. Hindi nagbigay ng pahayag ang mga pamil­ya nina Sangki at Tagle. Nasa pagamutan pa ang dalawang biktima.,Patuloy naman ang imbestigasyon ng pulisya sa naganap.",,
Pag-ban sa OFW na maglinis ng bintana sa HK iniliban,,"Ipinagpaliban ng mga opisyales ng Pilipinas sa Hong Kong ang implementasyon nang pagbabawal sa mga Filipino domestic helpers sa paglilinis ng bintana ng bahay ng employers ng mga ito.,Ito ay matapos hilingin ng Hong Kong labor officials ang 30-araw na pagpapaliban sa hiling nito na mabigyan ng mas mahabang oras para pag-aralan ang nasabing ban at kung papaano ito iimplementa.,Ayon kay Eman Villanueva, ng Asian Migrants’ Coordinating Body (AMCB) at ng Filipino Migrant Workers Union, umaasa ang mga Filipino workers na magiging maganda ang usapan at negosasyon sa pagitan ng mga employers at mga domestic helpers (DHs).,“We hope that the Consulates of the Philippines, Indonesia, Thailand, Nepal, Sri Lanka, India and others will stand by the position of their constituencies and will not give in to the pressures exerted by the HKSAR government, employment agencies and employers’ associations,” sabi nito.,Noong Oktubre 1, naglabas ng memorandum si Philippine Labor Attache Jalilo dela Torre, na nag-aatas sa lahat ng employment agencies na accredited ng Philippine Overseas Labor Office (POLO) na isama sa kontratang pinapasok ng mga Filipino DHs simula Oktubre 15 na ipagbawal ang paglilinis sa bintana ng mga high-rise buildings.",,
"Pinoy na nagdala ng ‘bagahe’ ng Brazilian, iniimbestigahan",,"Patuloy na isasai­lalim sa imbestigasyon ng Philippine Natio­nal Police (PNP) ang Pinoy seaman na inaresto sa Ninoy Aquino International Airport (NAIA) Terminal 3 noong Sabado dahil sa pagbibitbit ng bagahe na naglalaman ng high grade cocaine.,Inaresto si Robert Pa­lomar, kasabay ng Brazi­lian na si Yasmin Silva, na isang bigtime drug courier na galing Sao, Paulo, matapos makuhanan ng mahigit 6 na kilo ng cocaine na nagkakahalaga ng P30 milyon.,Sa pagdakip kay Palomar, itinanggi nito ang alegasyon sa kanya at idinahilan na tumulong lamang siya buhatin ang bagahe ni Silva at hindi nito pag-aari ang iligal na droga.,Sinabi ni PNP Spokesperson Sr. Supt. Dionardo Carlos, hindi basta na lamang paniwalaan ang mga pahayag ni Palomar kaya nararapat na isai­lalim ito sa mahigpit na imbestigasyon gayong malaking halaga ng iligal na droga ang nakuha sa bitbit nitong bagahe kahit na ikatwiran na hindi niya ito pagmamay ari.,Magugunita na nahuli sa NAIA ang 20-an­yos na Brazilian model na si Silva makaraang tangkain nito na magpuslit papasok sa bansa ng 6.2 kilos ng cocaine na itinago sa kanyang check-in suitcase kamakalawa ng gabi.,Si Silva ay nasa pa­ngangalaga ngayon ng PDEA habang inihahanda ang kaukulang kaso laban sa drug mule.",,
P.1M patong sa ulo ni Ronnie Dayan,,"Naglaan na ang Volunteers Against Crime and Corruption (VACC) ng P100,000 bilang pabuya sa makapagtuturo at nang maaresto ang dating driver at umano’y lover ni Sen. Leila de Lima.,Ito ang kinumpirma ni House committee on justice chairman Rep. Reynaldo Umali sa press briefing sa Kamara kaya umaasa ito na sa tulong ng nasabing reward ay may makakapagturo na kung saan nagtatago si Dayan.,“Mayroon ng reward na ini-offer ang VACC, P100,000,” ani Umali at posibleng madagdagan pa umano ito dahil pag-uusapan umano nila ito sa Kamara.,Sa ngayon aniya ay nationwide na ang pagha-hunting kay Dayan taliwas sa nakaraang mga araw na nakatuon lang ang pansin ng mga awtoridad sa kanyang lalawigan sa Pangasinan.",,
Bulkang Bulusan nag-alburoto,,"Muling nagbuga ng nakapal na usok ang bulkang Bulusan sa lalawigan ng Sorsogon kahapon ng umaga ayon sa ulat ng Philippine Institute of Volcanology and Seismology (PHILVOCS) Bicol.,Ayon kay Ed Laguerta, resident volcanologist ng PHILVOCS Bicol, dakong alas-7:36 ng umaga ng muling mag-alburoto ang bulkan kung saan uma­bot ng isang kilometro ang taas ng ibinugang makapal at itim na usok nito.,Phreatic explosion umano ang naganap na pagsabog na tumagal na halos 24 na minute bago muling kumalma ang bulkan.,Dagdag pa ni Laguerta na patungo ang abo sa mga bayan ng Irosin kung saan doon ang direksyon ng hangin.,Sa ngayon ay patuloy naman ang ginagawang obserbasyon ng Phivolcs upang suriin ang ibinugang abo ng bulkan habang patuloy na inaalam ng Provincial Disaster Risk Reduction and Management Office ng Sorsogon sa iba pang apektadong lugar.,Ito na ang ika-21 na pagputok ng Bulusan mula nang itaas sa Alert Level 1 ang kalagayan nito ngayong taon.,Kaugnay nito, nagpalabas ng notice to airman (notam) ang Civil Aviation Authority of the Philippines (CAAP) kaugnay ng pag-alburoto ng bulkang Bulusan sa Sorsogon.,Ayon kay Eric Apolonio, tagapagsalita ng CAAP, ang notam na ipinalabas ay tatagal ng 24-oras na nag-umpisa ng alas-nuebe ng umaga kahapon hanggang alas-nuebe ngayong umaga.,Ang babala ay tungkol sa pagbabawal sa mga eroplanong lumilipad malapit sa ‘crater’ ng bulkang Bulusan sa mga may ruta sa nabanggit na lugar ng Bicol at east Visayan region.",,
100 motorista nahuli,,"Nasa 100 motorista ang nahuli sa unang araw ng implementasyon ng ‘no window hour’ policy kahapon. Kasabay nito, palalawigin pa ng isang oras ang Unified Vehicu­lar Volume Reduction Program (U­VVRP) o number coding sa mga pangunahing lansa­ngan ng Metro Manila na uumpisahan naman sa susunod na linggo.,Ayon kay Metropolitan Manila Development Authority (MMDA) Ge­neral Manager Tim Orbos, sa susunod na lingo ay gagawin nang alas-siyete ng umaga hanggang alas-otso ng gabi ang oras ng number coding.,Sa kasaluyan ay 7:00am to 7:00pm ang sakop ng no window hours sa Epifanio delos Santos Avenue (EDSA), C-5 Road mula SLEX hanggang sa intersection ng Commonwealth Ave­nue at Luzon Flyover, Roxas Boulevard, Alabang-Zapote Road, Mandaluyong City, Makati City at Las Piñas City.,Ayon sa MMDA, mula alas-12:00 ng tanghali kahapon ay nasa 100 motorista ang nahuli ng mga nakatalagang miyembro ng Inter-Agency Council on Traffic (IACT) kung saan 58 dito ay natikitan sa kahabaan ng EDSA at 38 naman sa C-5 Road. P300 ang itinakdang multa.,Nabatid, na ang ‘no window hour’ policy ay pormal nang ipinatupad ng IACT kahapon Oktubre 17 sa EDSA, C5-Road, Roxas Boulevard, Alabang-Zapote Road, Quezon City Mandalu­yong, Makati, Pasay at Las Piñas City.,Ang naturang t­raffic scheme ay ipinatutupad hanggang sa Enero 31, 2017.",,
Con-Ass pagbobotohan sa Kamara,,"Pagbobotohan na ng Mababang Kapulungan ng Kongreso ang panukalang idaan sa Constituent Assembly (Con-Ass) ang pag-amyenda sa Saligang Batas na ang panguna­hing misyon ay palitan ang sistema ng gobyerno.,Ito ang kinumpirma kahapon ni House committee on constitutional amendments chairman Roger Mercado ng Southern Leyte bago ang kanilang bakasyon para sa Undas.,“We will proceed with the voting before we adjourn this week because this is very important proposal,” ani Mercado na naniniwalang mananaig ang botong pabor sa Con-Ass dahil mas mabilis at murang paraan ito sa pag-amyenda sa Saligang Batas.,Ang pag-apruba sa Con-Ass ay naudlot noong Miyerkules matapos magmurahan at muntik nang magsuntukan sina Surigao del Norte Rep. Robert Ace Barbers at Surigao del Sur Rep. Prospero Pichay.,Nakasalang na para pagbotohan sana ang Con-Ass base sa mosyon ni Cebu Rep. Gwendalyn Garcia nang magkainitan sina Barbers at Pichay kaya napilitan si Mercado na i-adjourn ang kanilang committee hearing.,Sa ilalim ng Con-Ass, magsasanib sa isang asembliya ang mga ­senador at congressman na siyang mag-aamyenda sa Saligang Batas na ang pangunahing misyon ay palitan ng Federal System ang kasalukuyang presidential form of government.",,
LABOR SUMMIT NGAYON,,"Magsasagawa nga­yong araw ng labor summit ang Department of Labor and Employment (DOLE) upang makakalap ng impormasyon hinggil sa mga kasalukuyang isyu sa sektor ng paggawa sa bansa.,Ayon kay Labor Sec. Silvestre H. Bello III, la­yon ng nasabing labor summit na magbigay-daan para sa DOLE at grupo ng manggagawa upang pag-usapan, bigyan-liwanag at resolbahin ang mahahalagang usapin at isyu sa paggawa at empleyo kasama na ang usapin ukol sa kontraktuwali­sasyon at migrasyon na nakaaapekto sa overseas Filipino workers (OFWs) at kanilang pamilya.,“May ilang isyu na kinakailangang bigyang liwanag at agad na maresolba sa paggalaw ng manggagawa. Nariyan ang isyu ng kontraktuwali­sasyon, OFWs, illegal recruitment at marami pang iba,” ayon pa sa kalihim.,Gaganapin ang nasabing labor summit sa Occupational Safety and Health Center sa Quezon City, na naglalayon na makakuha ng impormasyon mula sa sektor ng manggagawa tungo sa pagpapatupad ng estratehiya, polisiya, programa at mga gawain na susuporta sa pagpupunyagi ng eight-point policy agenda ng DOLE.,Idinagdag ni Kalihim Bello na ang labor summit ay isang oportunidad upang tulungan ang sektor ng manggagawa na magbuo ng isang proposal sa isyu ng kontraktuwali-sasyon.,Sa ginanap na pag-uusap noong Setyembre 16 kasama ang mga mamumuhunan inihain ng huli ang kanilang win-win Proposal para sa negosyo at manggagawa upang wakasan ang kontraktuwalisasyon ng manggagawa at ang sistemang end-of-contract o ‘endo’.,May dalawang opsyon ang grupo ng mamumuhunan sa kanilang win-win solution kabilang ang direktang pagkuha ng kumpanya ng kanilang manggagawa at ang pa­ngalawang opsyon, ay ang principal o kumpanya ay mag-outsource ng manggagawa sa service provider.,Ang service provider ang direktang kukuha ng manggagawa at sila ang may direktang employer-employee relationship.",,
PDu30 bow sa SC decision sa Marcos burial,,"Kung ano ang magi­ging desisyon ng Supreme Court (SC) sa usapin ng paglibing kay dating Pangulong Ferdinand E. Marcos sa Libingan ng mga Bayani, susundin ito ni Pangulong Rodrigo Duterte.,Ito ang tiniyak ni Pa­ngulong Duterte dahil sa nalalapit na pagtatapos ng status quo ante order ng SC ngayong Oktubre 18.,Nang matanong sa press conference sa Davao City International Airport matapos ang pre-departure speech patungo­ sa bansang Brunei at Chin­a kaugnay ng maaa­ring ilabas na desisyon ng high court sa Marcos burial, sinabi ni Pangulong Duterte na susundin niya anuman ang maging hatol ng korte.,“We will follow what the Supreme Court says. After all, it is the SC who interprets the law,” diin ng Pangulo.,Matatandaan na pina­yagan ni Pangulong Duterte ang pagpapalibing kay Marcos sa LNMB dahil sa may umiiral umanong batas para pahintulutan ito.,“As long as that law is there, it shall be followed,” diin pa niya.,Hinggil naman sa kinukuwestyong medalya ni Marcos, inamin ng Pa­ngulo na maaaring abutin pa ng ilang henerasyon bago magkaroon ng closure hinggil dito.,Ang ikinalulungkot ng Pangulo, parang hindi na itinuturing na mga Pilipino­ ang mga Ilokano­ dahil sa pagkontra ng marami sa paninindigan nilang mailibing sa LNMB si Marcos.",,
Mga lugar na walang pasok ngayon!,,"Ilang lugar sa Luzon ang nag-anunsyo na ng kanselasyon ng pasok sa mga paaralan ngayon, Oktubre 17.,Walang pasok ang mga estudyante sa lahat ng antas sa mga pribado at pampublikong paaralan sa Nueve Ecija matapos ideklara ni Governor Cherry Umali, ng probinsya ng Nueva Ecija.,Sinabi naman ni Muntinlupa Mayor Jaime Fresnedi na suspendido na rin ang klase sa lahat ng antas, public at private sa naturang lungsod.,Wala ring pasok sa pre-elementary hanggang high school sa Malolos, Bulacan.,Wala ring pasok sa lahat ng antas sa Pangasinan.",,
13 pet dogs pantanggal stress ni De Lima,,"Sa kanyang 13 pet dogs humuhugot ng lakas si Senadora Leila de Lima.,Ayon sa senadora na sa lahat ng stress na nakukuha niya ngayon sa administrasyon, isa sa nakakatanggal dito ay si ‘Koko’, ang kanyang alagang Japanese spitz.,Ilan din sa ginagawa niya para mawala ang stress ay ang pagluluto ng laing at Bicol express, pagsasayaw at pagkanta.,Dati-rati ay ginagawa niya ang long driving pero dahil sa mga banta sa kanyang buhay ngayon ay itinigil na niya ito.,“No way over my dead body.” Ito ang paninindigan ni De Lima at nangakong hindi siya titigil sa pagtuligsa sa kamalian sa war on drugs ng admi­nistrasyon ni Pangulong Rodrigo Duterte kahit na ikamatay niya ito.,Sinabi ni De Lima na kahit sampahan siya ng sangkaterbang kaso at ipahiya sa publiko, hindi siya titigil sa pagpuna sa pagmamalabis ng gobyerno sa kampanya laban sa iligal na droga.,“And the fact na until now I’m still standing up, hindi pa ako nakadapa, I think that angers him more,” ayon sa senadora.",,
"Wanted na parak, binitbit ni Gen. Bato",,"Bitbit ni Philippine National Police (PNP) chief Director ­General Ronald Dela Rosa sa pagbabalik nito sa bansa mula sa Thailand ang isang dating pulis na wanted sa kasong kidnapping for ransom with homicide.,Kasamang dumating sa bansa ni Dela Rosa si Alexander Pangilinan, sa Ninoy Aquino International­ Airport bandang alas-sais ng gabi noong Sabado, lulan ng Philippine Airlines flight PR 731.,Napag-alaman na si Pangilinan ay mahigit 10 taong nagtago at nagtrabaho bilang isang resort manager sa Thailand.,Una nang napansin sa isang post ni Dela Rosa sa kanyang facebook account ang pagkakahuli­ nito sa suspek habang nasa Thailand.,“A very productive hunting trip with this ex-cop fugitive who has been wanted for kidnapping for ransom with homicide as the catch. Suspect fled the country an evaded arrest for 10 years while employed as resort manager in Thailand,” nakasaad sa facebook post ng chief PNP.,Gayunman, hindi na nag­bigay pa ng karagdagang detalye kaugnay sa kasong kinasasangkutan ni Pangi­linan.",,
‘No window hour’ ‘wa epek!,,"Hindi bumenta sa ilang senador ang pagpapatupad ng Metropolitan­ Manila Development ­Authority (MMDA) ng ‘no window hour’ sa number coding scheme.,Ayon kina Senador Sherwin Gatchalian at ­Vicente ‘Tito’ Sotto III, ­hindi nakabawas sa bigat ng daloy ng trapiko sa ­Metro Manila ang pagpapatupad ng no window hour.,Itinuturing lang ito ni Gatchalian na “band-aid solution”, isang hakbang para lang masabing may ginagawa para maibsan ang daloy ng trapiko.,“The only solution is to speed up the Skyway 3 project and speed up all the train systems like the MRT/LRT. These solutions are just band-aid solutions,” diin ni Gatchalian.,Hindi rin bilib si Sotto sa ginawa ng MMDA dahil hindi ito makakagaan sa kalbaryo ng motorista at mananakay.,Sinabi ni Sotto na kung barado ang Epifanio delos Santos Avenue (EDSA) dapat ay magkaroon ng alternate route ang mga motorista pero hindi ito magawa dahil sa mga nakaparadang sasakyan sa kalsada.,Naniniwala rin sina House minority leader Danilo Suarez at Kabaya­n Rep. Harry Roque na hangga’t hindi nagkakaroon ng maayos at karagdagang mass transport system ay hindi malulutas ang trapik.",,
Lady diver nawawala,,"Hanggang sa kasalukuyan ay hindi pa rin nakikita ang katawan ng diver na si Maria Agnes San Pedro y Nolasco, 35-anyos ng Grande St., Filinvest 2, Quezon City, matapos silang magsagawa ng scuba diving sa Brgy. Mainit, Mabini, Batangas, kamakalawa ng umaga.,Ayon sa Mabini Municipal Police Station, dakong alas-onse ng umaga ng magsagawa ng scuba diving ang biktima kasama ang dive instructor na si Greg Abella Sarmiento, 31-anyos ng Rosario, Pasig City, nabatid na may lalim na 29 metro ang tubig,Makalipas ang 30 minutos ay nagbigay hudyat umano ang dive instructor na umahon na sila sa tubig at bumalik na sa bangka, ngunit sa kasamaang palad ay hindi na lumutang ang biktima.,Bunga nito’y agad ipinagbigay alam ang pangyayari sa mga Bantay Dagat at maging sa mga kawani ng Philip­pine Coastguard. Sa kasalukuyan ay patuloy ang isinasagawang retrieval operation sa katawan ng biktima na posibleng patay na rin sa mga oras na ito.",,
3 bulkan nagparamdam,,"Labindalawang v­olcanic earthquake ang naitala kahapon sa paligid ng Bulkang Kanlaon sa Negros Oriental.,Batay sa inilabas na volcano bulletin ng Phi­lippine Institute of Volcanology and Seismology (PHIVOLCS), hindi pa matukoy ng mga awtoridad kung mayroong steaming activity o pagbuga ng usok sa bunganga ng bulkan dahil makapal ang ulap sa summit nito.,Sa pinakahuling emission measuring sa ibinubugang sulfur dioxide ng bulkan, umabot ito sa 51 tones sa isang araw pero hindi pa naman daw nagbabago ang edifice o istraktura ng bunganga ng Kanlaon.,Samantala ang Bulkang Bulusan naman sa Sorsogon ay nakapagtala ng anim na volcanic quakes sa loob ng magdamag kahapon, habang ang Bulkang Mayon sa Albay ay nakapagtala ng dalawang volcanic quake.,Nakataas din ang Alert Level 1 sa dalawang bulkan.",,
18 taong kulong sa ex-Sarangani gob,,"Pinagtibay ng Sandi­ganbayan Special Divi­sion ang sentensyang ikulong ng 10 hanggang 18 taon si dating Sarangani Province Governor­ Miguel D. Escobar at dating provincial agri­culture officer Romeo S. Miole dahil sa relief goods na hindi napunta sa mga biktima ng bagyo kun’di sa mga political supporters umano.,Sa botong 3-2 sa San­di­ganbayan Special Third Division, na ­sinulat ni Associate Justice Alex L. Quiroz at kinatigan nina Associate Justices Alexander G. Gesmundo at Maria Cristina J. Cornejo ibinasura ang Motion for Reconsideration (MR) na ihain ni Escobar.,Noong Oktubre 2015, napatunayan umano ng anti-graft court na guilty beyond ­reasonable doubt sina Escobar at Miole sa kasong malver­sation of public funds kaya naghain ang dating gobernador ng MR.,Gayunpaman, idi­neklara ng Korte na walang merito ang MR ni Escudero subalit sa desen­teng opinyon nina Asso­ciate Justices Jose R. Hernandez at Samuel R. Martinez na hindi napatunayan ng prosecution na guilty.,Nag-ugat ang kaso nang tamaan ng bagyo ang Sarangani pro­vince noong 2001 kung saan naglaan ang lalalawigan ng 1,875 sako ng bigas at 240 sako ng hybrid corn at rice seeds sa ilalim ng ­Sagip Tanim Projects.,Subalit sa pag-iim­bestiga ng Commission­ on Audit (COA), ­hindi nakarating umano sa mga biktima ng bagyo ang mga bigas at ma­ging ang mga corn at rice seeds kun’di sa mga piling municipal­ at barangay officials­ na isa umanong political rewards.",,
P32M cocaine nasabat sa Brazilian model,,"Isang 20-taong gulang na Brazilian mo­del ang inaresto ng pinagsanib na puwersa ng Customs at Philippine Drug Enforcement Agency (PDEA) sa Ninoy Aquino International Airport (NAIA) Terminal 3 makaraang tangkain nito na magpuslit papasok sa bansa ng 6.2 kilos ng cocaine na itinago sa kanyang check-in suitcase na may street value ng P32 milyon kamakalawa ng gabi.,Ayon kay NAIA customs district collector Ed Macabeo, ang customs anti-illegal drugs task force at ang customs X-ray inspection project ang nag-aresto sa Brazi­lian model na si Yazmin Fernandez Silva, 20, pasa­hero na nagmula pa sa Brazil via Dubai lulan ng Emirates Air flight EK 332.,Ang dalang ­droga ni Silva ay nakita sa ‘false bottom’ ng kanyang check-in na maleta ng mga awtoridad matapos na imbitahan ang drug mule sa Customs office­ para imbestigahan at natuklasan ang 6.2 kilos ng cocaine.,Sinabi ni Macabeo, ito na ang pangatlong drug courier na pinigil ng Customs sa NAIA terminal 3 na kung saan nanggaling ang mga ito sa bansang Brazil via Dubai at pinal na distinasyon ay ang Manila.,Nauna na dito ay ang estudyanteng Filipino na may dalang 5 kilong ­cocaine at sinundan ito ng dalawang Hongkong nationals at Russian na nahulihan ng 27.9 kilos ng cocaine na dumating sa magkaparehong flight ng Emirates Airlines.",,
Kampanya vs smuggling sa SBMA,,"Inilunsad ng grupong Fight Illicit Trade (FIT) katuwang ang bagong pamunuan ng Subic Bay Metropolitan Authority (SBMA) upang labanan ang paglaganap ng mga peke at smuggled na mga produkto sa naturang freeport.,Ayon kay Jesus Arranza, chairman ng Federation of Philippine Industries – Fight Illicit Trade, magsisilbi umano silang watchdog sa SBMA upang kaagad na maipagbigay alam sa tanggapan ni SBMA chairman Martin Dino ang mga taong nasa likod ng illegal traders sa freeport.,Layunin din umano ng kanilang grupo na maprotektahan at mabigyan ng sapat na kaalaman ang mga consumers mula sa negatibong epekto ng mga mura at pekeng produkto na kinakalakal sa freeport.,Sinabi pa ni Arranza na hindi lingid sa kanilang kaalaman na ang Subic Bay Freeport Zone ang may pinaka strategic location sa mga ibinababa at mga ikinakargang mga kargamento araw-araw na nagiging daan upang makapagsamantala ang mga tiwaling mga negosyante.,Nagpahayag naman ng pagsuporta si SBMA chairman Dino sa layunin ng naturang grupo kung saan ay malaki ang maitutulong nito sa kanyang pamumuno upang labanan ang katiwalian at korapsyon sa SBMA.",,
SUICIDE SA SIMBAHAN!,,"Nabulabog ang mga taong nagsisimba matapos na malaman na isang hindi kilalang lalaki ang nag-suicide sa pamama­gitan nang pagtalon mula sa bubungan ng St. Peter Parish sa Quezon City, kahapon ng umaga.,Halos nag kalasug-lasog ang katawan at du­manak ang dugo sa pi­nag­­­bagsakan na sementadong harapan ng simbahan ang bangkay ng biktima na isinalarawan na payat ang panganga­tawan, fair ­complexion, may taas na 5’2” ang taas, nasa pagitan ng 40-45-anyos, nakasuot ng kulay yellow t-shirt at green na short pants.,Sa imbestigasyon ni PO3 Rhic Roldan Pittong, ng Criminal Investigation Detection Unit (CIDU) nangyari ang insidente dakong alas-8:20 ng umaga sa mismong harapan ng St. ­Peter Parish sa kahabaan ng Commonwealth Avenue, Brgy. Batasan Hills, Quezon City.,Base sa naging pahayag kay PO3 Pittong ni Roel Adtiatico, naka­talagang security guard sa nasabing ­Simbahan ­bigla nalang ­umano ­si­­yang nakarinig ng isang ma­lakas na bumagsak na bagay sa harap ng St. Peter ­Parish kung kaya’t agad niya itong pinuntahan para matingnan at ­laking gulat niya nang madiskubre umano ang halos ­lasug-lasog na bangkay ng lalaki.,Kaugnay nito, sinabi naman ng saksing si Crisencia Albadores, vendor sa harap ng nasabing simbahan na ­nakita niya umano ang ­biktima sa bubungan ng St. ­Peter Parish at laking gulat umano niya nang bigla nalang itong tumalon.,Patuloy ang ginagawang imbestigasyon ng CIDU sa nasabing insidente upang matukoy ang pagkakakilanlan ng biktima na pansamantalang inilagak ang bangkay nito sa Pacheco Funeral ­Parlor for safekeeping.",,
Wang-wang balik kalsada,,"Matapos ipagbawal sa termino ni dating Pa­ngulong Noynoy Aquino, balik na naman sa dating gawi ang mga maiimpluwensiyang nilalang sa bansa sa paggamit ng wang-wang sa kalsada.,Ikinadismaya ito ni Sen. Panfilo Lacson dahil naputol ang magandang ehemplong itinuro ng dating Pangulo sa mga motorista lalo na sa mga opisyal ng gobyerno.,“Wang-wang is back with a vengeance and arrogance,” litanya ni Lacson sa kanyang Twitter account.,Ayon sa senador na dating hepe ng Philippine National Police (PNP), muntik na nga raw mahagip ang kanyang sasakyan nang lagpasan siya ng sasakyan ng government official na naka-sirena.,Ang suspek ay ang government official na dumalo sa public hearing na kanyang pinamunuan, “I was almost sideswiped on my way to the Senate to preside a hearing they’d be attending,” paglalahad ng senador.,Hindi naman sumagot ang senador sa tanong ng isang netizen kung sinermunan niya ang government official na muntik makasagi ng kanyang sasakyan.",,
3 US destroyer inulan ng missiles,,"Umulan ng missiles sa karagatan ng Red Sea makaraang muling targetin ng rebeldeng Houthi ang tatlong sasakyang pandigma ng Estados Unidos habang naglalayag sa karagatang sakop ng bansang Yemen.,Ayon sa ulat, kinumpirma ng United States (US) defense official na makailang beses na pinaputukan ng surface-to-surface missiles ang USS Mason, USS Nitze at USS Ponce subalit wala namang tinamaan sa mga ito ng nasabing missiles.,Magugunitang noong nakaraang linggo ay pinaputukan ng missiles ang USS Mason destroyer subalit agad na nag-deploy ng countermeasures kung kaya’t hindi na ito nakalapit sa nasabing barko.,Sa kabila nito, umiiwas ang US na masangkot sa panibagong giyera sa ibang bansa kung saan sa kasalukuyan ay nakikipaggiyera ito sa Afghanistan, Iraq at Libya.,Noong nakaraang linggo ay nagpalipad ng limang Tomahawk cruise missiles ang US Navy sa tatlong mobile radar sites sa lugar na kontrolado ng Houthi sa Yemen’s Red Sea coast matapos dalawang beses na atakihin ang USS Mason sa loob ng apat na araw.",,
De Lima: San ba’ko maghahanap ng hustisya?,,"Aminado si Sen. Leila de Lima na litung-lito na siya kung saan siya dudulog at magrereklamo upang makakuha naman siya ng hustisya kaalinsunod sa labis-labis nang panggigipit at paglapastangan sa kanyang pagkatao ng pamahalaang Duterte.,Isa bagong inaalmahan ng senadora ay ang sinasabing ipinapakalat na private sex video niya sa bahagi ng Quiapo.,Giit ng senadora, ito’y isang malinaw na labag sa batas ngunit nais man niya itong paimbestigahan ay wala siyang mapupuntahan na maaaring makapagbigay sa kanya ng hustisya.,“Kanino ako dudulog? Sa NBI ba? Sa PNP ba? O sa DOJ? Eh, magkakakun­tsabahan nga sila sa paghahanap at fabricate ng mga ebidensya laban sa akin. Kaya iyan ang predicament ko ngayon,” ayon pa sa senadora kasabay ng pagsasabing, “Anong klaseng hustisya ang makukuha ko d’yan?”",,
"Libu-libo stranded, 145 flights kanselado",,"Habang mahigpit na minomonitor ang bagyong ‘Karen’, tinataya ng Manila International Airport Authority (MIAA) na aabot sa 145 biyahe ng eroplano ang kanselado sa araw na ito.,Kahapon ay 41 na ang kinanselang domestic flights — kabilang ang siyam na Cebu Pacific flights, 12 sa PALExpress at dalawa pang domestic flight ng PAL — at inaasahang madadagdagan pa ito ng 131 biyahe, kabilang ang 14 international flights ng Cebu Pacific.,Sa mga daungan sa iba’t ibang panig ng bansa, iniulat naman ng Philippine­ Coast Guard (PCG) na umaabot na sa 6,692 ang stranded na pasahero dahil sa kinanselang biyahe ng 29 barko at 748 motor banca.,Dakong alas-12:00 ng tanghali, narito ang breakdown ng PCG report sa stranded na mga pasahero: 1,075 pasahero ang stranded sa Southern Tagalog; 2,756 sa Bicol; 44 sa Western Visayas; 960 sa Central Visayas; 1,220 sa Eastern Visayas; at pito sa North Eastern Luzon.",,
EO No. 5: Lulusaw sa kahirapan,,"Noong nakaraang linggo ay nilagdaan ni P­angulong Rodrigo Duterte ang Executive Order (EO) No. 5 na tutukod sa “Ambisyon Natin 2024” o ang 25-year vision ng National Economic and Development Authority (NEDA) kung saan nakapaloob ang mga programa at hakbang na tutuldok sa kahirapan at kagutuman sa bansa.,“The Philippine government hereby aims to triple real per capita incomes and eradicate hunger and poverty by 2040, if not sooner,” bahagi ng EO.,Layon din ng EO na tukuyin ang mga solusyong magiging gabay para makamit ang isang matagumpay na medium-term development plan para sa Pilipinas.",,
ILIGTAS MO PO KAMI!,,"Matapos ilarawan bilang “the most damaging” storm na kakaharapin ng Pilipinas ngayong taon ang bagyong ‘Karen’, humingi ng panalangin sa publiko ang Simbahang Katolika upang sama-samang hilingin ang awa at proteksyon ng Panginoon sa mga lugar na direktang hahagupitin nito.,Isinusulat ang balitang ito, lalo pang lumawak ang sinasaklaw na bahagi ng bansa ng lakas ni ‘Karen’.,Sa 5 p.m. weather­ update ng Philippine­ ­Atmospheric, Geophysical­ and Astronomical Services­ Administration (PAGASA),­ 11 lugar na sa bansa ang isinailalim sa public­ storm warning signal no. 3. Kabilang dito ang ­Pangasinan, Northern Zambales, Tarlac, Nueva Ecija, Aurora, Northern Quezon kasama ang Polillo Island, La Union, Benguet, Nueva Vizcaya at Quirino.,Nakataas naman ang Signal No. 2 sa Metro Manila, Ilocos Sur, Southern Isabela, Mt. Province, Ifugao, nalalabing bahagi ng Zambales, Pampanga, Bulacan, Bataan, Rizal, rest of Quezon, Camarines Norte at Catanduanes.,Samantalang Signal No. 1 sa Ilocos Norte, Abra, Kalinga, nalalabing bahagi ng Isabela, Southern Apayao, Southern Cagayan, Oriental Mindoro, Cavite, Batangas, Laguna, Marinduque, Camarines Sur, Albay at Burias ­Island.,Kung hindi magbabago­ ng direksyon, inaa­sahang magla-landfall o tatama sa lupa ang mata ng bagyo ngayong umaga ng Linggo sa lalawigan ng Aurora, ayon sa Severe Weather Bulletin #13 ng PAGASA-DOST.,Huling namataan ang sentro ng bagyo sa layong 205 kilometro silangan ng Infanta, Quezon taglay ang lakas ng hangin na aabot 130 kph malapit sa gitna at pagbugsong aabot sa 180 kilometro kada oras.,Kumikilos ito sa bilis na 22 kph sa direksyon ng kanluran hilagang-kanluran at taglay ang 500 kilometrong diametro kaya’t ibinabala ang mataas na posibilidad ng landslide at flashfloods sa malaking bahagi ng Luzon.,Sa isang panayam, sinabi ni weather forecaster Benison Estareja na, “We can see from the radar that the storm is very destructive. It can destroy wooden houses, it can topple trees. It can possibly rip off roofs.”,“This could so far, be the most damaging ­typhoon this year,” dagdag pa ni Estareja.,Sa isang panawagan kahapon, sinabi ni Rev. Father Israel Gabriel, Social Action Director ng Prelatura ng Infanta, nangangamba sila sa posibleng maging epekto ng bagyo bagama’t nanatili pang kalmado at normal ang panahon sa lalawigan ng Aurora.,“Kami ay nanawagan ng panalangin hindi lang sa lalawigan ng Aurora kundi maging sa buong Pilipinas na ‘wag na sana magdulot ng epekto na masyadong mabigat… mas mahalaga ang buhay, ang mga pananim, ngayon pa lang namumunga ang mga pananim tapos meron na naman bagyo kaya ‘wag na sana makapinsala,” ayon kay Gabriel, sa panayam ng church-run Radio Veritas.,Pinag-iingat ng Palas­yo ng Malakanyang ang publiko lalo na sa mga lugar na direktang tatamaan ng bagyong Karen.,“We’d just like to encourage our countrymen, especially those in Luzon na kung puwede magkaunting ingat, and then really look out because iyong darating po, which is 11th para sa bayan natin this year ay will make landfall sometime tomorrow morning po. Ano ito, bandang Quezon po yata,” abiso ni presidential spokesperson ­Undersec. Ernesto Abella sa isang panayam sa DZRB kahapon.,Bagama’t wala pa naman umanong natatanggap na mga report kaugnay sa mga lugar na apek­tado ng bagyong Karen subalit tiniyak ng National­ Disaster Risk Reduction and Management Council (NDRRMC) ang kanilang kahandaan at nakatutuok din ang buong ahensiya­ na may koneksyon sa ­magiging epekto ng bagyong Karen.,Ayon kay Usec. Ricardo Jalad, NDRRMC Exe­cutive Director at Civil Defense Administrator, noong nakaraang linggo pa umano sila nagpulong at kahapon ay muling isinagawa ang kanilang fourth Pre-Disaster Risk Assessment (PDRA) meeting para sa pangkalahatang paghahanda.,Kasama rin sa pulong ng paghahanda sa bagyong ‘Karen’ ang Regional DRRMC’s Councils ng Regions 1, 2, 3, IV-A, MIMAROPA, V, CAR at NCR.,Sa level of preparation at alertness ng DSWD, iniulat ni Sec. Judy Taguiwalo na, “We are taking all precautionary measures as it moves closer to the province of Catanduanes.”,Dagdag pa ng kalihim, “We also appeal to our countrymen to be very careful, be alert and report to authorities the situation in your areas.”",,
Walang pasok: Oktubre 17,,"(Updated as of 6:50pm) Dahil sa bagyong Karen, suspendido ang klase sa Lunes, Oktubre 17, sa mga sumusunod na lugar:,Cagayan,Calumpit, Bulacan,Hermosa, Bataan,Nueva Ecija (pasok sa gobyerno, kanselado rin),Masantol, Pampanga,Pangasinan,Muntinlupa City,Tarlac,Province:,Guagua, Pampanga,Malolos City, Bulacan",,
"Agusan del Norte, 4 beses inuga",,"Apat na beses nilindol kahapon ang Agusan del Norte kung saan naitala ang pinakamalakas na paggalaw ng lupa sa Magnitude 5.0.,Batay sa Earthquake Bulletin ng Philippine Institute of Volcanology and Seismo­logy (PHIVOLCS), naitala ang magnitude 5.0 sa sila­ngan ng Nasipit, Agusan del Norte bandang alas-2:29 ng madaling-araw at may lalim itong 26 kilometro.,Sinundan ito ng mga aftershocks bandang alas-3:07 ng madaling-araw kung saan naitala ang magnitude 3.3; alas-4:14 ng umaga kung saan naitala rin ang magnitude 3.2; at panghuli ay naitala sa silangan ng Santiago, Agusan del Norte na may lakas na magnitude 2.5.,Ayon sa Phivolcs, tecto­nic in origin o regular na paggalaw ng lupa ang sanhi ng lindol sa naturang probinsya at walang naitalang casualty o nasirang mga ari-arian.,Bukod sa Agusan, inuga rin ng mahinang lindol ang iba’t ibang bahagi ng Mindanao at Luzon kung saan naitala ang magnitude 2.9 sa silangan ng Kalilangan, Bukidnon; magnitude 4.2 sa Alabel, Sarangani; magnitude 2.8 sa Tarragona, Davao Oriental; magnitude 2.8 sa Gutalac, Zamboanga Del Norte; magnitude 2.9 sa Bani, Pangasinan; at magnitude 2.2 sa Looc, Occidental Mindoro.",,
"‘TAKBO ‘PRE, PULIS!’",,"‘Takbo Pre’ Pulis!.,Ito ang umano’y sinabi ng hindi nakikilalang suspek sa kanyang kasamang si alyas ‘Manuel’, na siyang target ng buy-bust operation ng mga tauhan ng Manila Police District-Police Station 3, (MPD-PS 3) bago nito pinaputukan ang poseur buyer na pulis na masuwerteng natapik ang kanyang kamay kaya tumama ang bala sa ibang direksiyon, kamakalawa ng gabi sa Quiapo, Maynila.,Nabaril naman ni PO3 Rex Muñoz, isa sa mga police back-up ang suspek na nasa edad 20-25, may taas 5’3, katamtaman ang pangangatawan, nakasuot ng jogger pants, walang damit pang-itaas at armado ng .38 kalibre ng baril.,Habang nakatakas naman ang target ng operasyon na si Manuel.,Sa imbestigasyon ni PO3 Ryan Jay Balagtas, ng MPD-homicide section, naganap ang insidente dakong alas-11:45 ng gabi sa isang eskinita sa may P. Guzman St. corner G. Puyat St. Quiapo, Maynila.,Naisagawa na umano ang transaksyon nang makahalata ang suspek na pulis ang bumili kay Manuel ng droga kaya kaagad itong bumunot ng baril at inatasan si Manuel na tumakbo na, tinangka nitong paputukan ang ka-transaksiyong pulis ni Manuel pero maagap nitong natabig ang kamay ng suspek dahilan para sa ibang direksiyon pumutok ang bala.,Nang makita ni Muñoz ang nangyari gumanti ‘to ng putok sa suspek na naging dahilan ng agaran nitong kamatayan.",,
Camarines Sur nawalan ng kuryente,,"Nawalan ng power ang ilang bahagi ng Camarines Sur ayon sa National Grid Corporation of the Philippines (NGCP) kamakalawa ng gabi kung saan nakataas ang tropical cyclone warning signal number 3 ng bagyong Karen.,Ayon sa NGCP, ito’y dahil naapektuhan ng bagyong Karen ang Naga-Tinambac 69 kiloVolt line sa Camarines Sur, kaya nawalan ng kuryente ang mga customers ng CASURECO II sa Calabanga, Tinambac at Magarao na nagsimula pasado alas-6:10 ng gabi.,Subalit sinabi naman ng NGCP na pagkaraan lang ng halos dalawang oras dakong alas-8:36 ng gabi ay naibalik narin ang suplay ng kuryente sa ilang bahagi nito matapos magsagawa ng agarang inspeksyon at restoration.,Kasabay ng paniniyak na agad din umanong maibabalik ang buong serbisyo ng power sa oras na maging maayos na ang panahon.,Ayon pa sa NGCP sinabi nitong ginagawa na nila ang lahat ng mga paghahandang kaila­ngan upang mabawasan ang epekto ng bagyong Karen sa kanilang mga ­operasyon at pasilidad.",,
Galaxy Note 7 total ban na sa ere,,"Kukumpiskahin at pagmumultahin ang sinumang pasahero ng eroplano na magtatangkang magdala ng Samsung Galaxy Note 7 sa kanilang biyahe.,Ito ang inihayag ni US Transportation Secretary Anthony Foxx at epektibo umano ito kahapon.,Ipinasiya ng US na tuluyan nang i-ban ang Samsung Galaxy Note 7 matapos ang isang insidente na umusok ang baterya ng smart phone sa loob ng eroplano na naging dahilan para magsagawa ng evacuation ng mga pasahero.,“We recognize that banning these phones from airlines will inconvenience some passengers, but the safety of all those aboard an aircraft must take priority,” ani Foxx.,Nalaman na nakatanggap ng report ang US na may 96 kaso na nag-over heat ang smart phones, 13 burn injuries at 47 insidente ng property damages.,Una nang ini-recall ng South Korean Electro­nics giants ang Samsung Galaxy Note 7 sa merkado ­maging ang mga replacements nito.,Gayunpaman, sa kabila nito hindi malinaw kung ilang mga consumers ang patuloy na gumagamit nito sa kabila ng ipinatupad na pag-recall at ­warnings mula sa mga safety officials na huwag na itong gamitin.,Nalaman na dahil sa naturang pangyayari nalugi ang kumpanya ng P3 bilyon.",,
13 armadong kalalakihan arestado sa Cotabato,,"Bumagsak sa kamay ng pinagsanib na puwersa ng Philippine National Police (PNP) at ng Armed Forces of the Philippines (AFP) ang labing tatlong katao na pawing armado ng matataas na kalibre ng baril sa isinagawang ope­rasyon sa North Cotabato.,Ayon kay P/Supt. Jerson Birrey ng Cotabato PNP bago ang operasyon ay nakatanggap ang pulisya ng impormasyon mula sa isang concerned citizen na mayroong mga armadong kalalakihan sa Brgy. Nabalawag, Midsayap North Cotabato kung kaya’t kasama ang 34th Infantry Battalion ay sinugod ang nasabing lugar.,Pinaniniwalaang mga tauhan ng kilala umanong drug dealer na nagnga­ngalang Mokz Masgal ang 13 mga kalalakihang naaresto .,Lumilitaw na naging mahinahon ang ginawang pag-aresto sa mga armadong suspek ng mga awtoridad dahil kusa narin umanong nagsipagsuko ang mga ito matapos na mapaligiran sila, subalit naging madulas umano ang lider ng grupo na si Masgal dahil mabilis umano itong nakatunog at nakatakas agad.,Nabawi sa posisyon ng mga suspek ang dalawang M79 grenade launchers na may mga bala, .357 caliber pistol, .50 caliber submachine gun, .20 gauge homemade pistol, homemade 5.56 caliber pistol, dalawang M16 rifles, 12-gauge shotgun, M14 rifle, garand rifle at .45 caliber pistol.,Maliban dito may nakuha ring tatlong sachet ng pinaghihinalaang shabu at mga drug paraphernalia.",,
"Rum, cigar ng Cuba puwede na sa US",,"Makakapagdala na ng mga produkto ng Cuba ang sinumang Americans na dadalaw sa nasabing bansa.,Nabatid na inanunsiyo ni US President Barack Obama ang pagtanggal ng restriction sa Cuba.,Sinabi naman ni U.S. National Security Adviser Susan Rice, na puwede ng magdiwang gamit ang Cuba rum at cigar basta bayaran ang kanilang tax sa pagbiyahe sa US.,Bukod sa pagtanggal sa limits ng mga halaga ng rum at cigar na puwedeng dalhin sa bagahe para sa personal usage ay puwede na sila bumalik ng ilang beses sa nasabing bansa.,Nabatid na ang pinakahuling hakbang ay bahagi ng executive order ng US sa Cuba matapos ang pagtanggal ng economic embargo mahigit na 50 taon na ang nakakalipas.,Nagalit ang US sa Cuba matapos nitong payagan ang pagtatayo ng Russia ng missile site sa kanilang estado.",,
"Quarrying sa Banahaw, isinara",,"Sinuyod ng mga tauhan ng National Anti-Environmental Crime Task Group (NAECTG) ng DENR ang mga quarry sites sa paanan ng bundok Banahaw sa Brgy. Sampaloc 2, Sariaya Quezon kamakalawa.,Katulong ang NBI, PNP, AFP, Coast Guard, DOTC, Religious group at NBI, pinigil ng mga ito ang mga dump trucks at backhoe na nag-ooperate rito.,Nagresulta ito sa pagkaaresto ng 14 na katao na naaktuhang nagsasagawa ng quarrying operations sa itinuturing na Mt. Banahaw-San Cristobal Protected landscape.,Siyam na dump trucks at limang backhoe rin ang kinumpiska ng task force.,Ayon sa mga awtoridad, masyadong delikado na ang ginawang pagwasak sa kalikasan sa laylayan ng Banahaw.,Dahil sa mga nagdaang taon ay halos kinayod na ng mga operators ang buong laylayan ng bundok, posible aniyang lumubog sa tubig baha ang bayan ng Sariaya kung magkakaroon ng mala­lakas na pag-ulan.",,
39 nalambat sa One-time Bigtime,,"Kalaboso ang mahigit sa 30 katao ­matapos ang inilunsad na one-time big-time ope­ration ng mga tauhan ng Makati Police kahapon ng madaling-araw.,Batay sa isinumi­teng report ng Makati­ Police, lumitaw na pa­sado alas-dos ng ­madaling-araw nang isina­gawa ang operasyon sa may bahagi ng Barangay Guadalupe Viejo, Makati City. Sa nasabing operasyon ay nagresulta ito sa pagkakaaresto sa 39 indi­biduwal na may mga iba’t ibang kaso.,Ayon kay Police Chief Inspector Noel­ De Ocampo, Makati Community Relation Section, apat sa naaresto ay nahulihan ng shabu habang ang tatlo naman ay may mga kasong theft, grace coercion at physical injury samantalang isinailalim pa sa imbestigasyon ang 32 pang dinampot.,Sinabi pa ni De Ocampo na ang kanilang operasyon ay bahagi pa rin ng pina­igting na kampanya ng kapulisan kontra ­droga.",,
"American NGO, dinukot sa Niger",,"Isang American NGO worker ang dinukot noong Biyernes ng alas-nuwebe ng gabi sa Niger, bayan ng Abalak ng Hilagang Silangan ng kabisera ng Niamey at umano’y dinala ng kanyang adbuctor sa Mali.,Sa ulat na ginawa umanong human shield ang American NGO matapos na makipagbarilan ang mga adbuctors nito kung saan dalawang katao ang nasawi pero hindi pa nakikilala.,Masusi umanong mino-monitor ang lahat ng kalsada sa Mali at ito umano ang kauna-unahan na ang isang US national ay kinidnap sa Niger.,Matatandaan na noong Enero, 2011 dalawang French national ang kinidnap sa isang restaurant sa Niamey at pagkatapos ay pinatay din nang tangkaing sagipin ang mga ito.",,
War on drugs pasok sa ‘crimes against humanity’?,,"Walang makakapigil sa International Criminal Court (ICC) na panghimasukan ang nangyayaring bulagtaan sa Pilipinas kaugnay ng inilunsad na ‘war on drugs’ ni Pangulong Rodrigo Duterte.,Sinasabing nasa hurisdiksyon ng ICC ang extrajudicial killings (EJK) dahil sa malawakang pag-atake sa mga sibilyan.,“The Republic of the Philippines is a State Party to the ICC and as such, the Court has jurisdiction over genocide, crimes against humanity and war crimes committed on the territory or by nationals of the Philippines since 1 November 2011, the date when the Statute entered into force in the Philippines,” ayon pa kay Fatou Bensouda, prosecutor ng ICC.,“Let me be clear: any person in the Philippines who incites or engages in acts of mass violence including by ordering, requesting, encouraging or contributing, in any other manner, to the commission of crimes within the jurisdiction of the ICC is potentially liable to prosecution before the Court,” dagdag nito.",,
Gusto ako ipakulong ng mga ulol! — PDU30,,"Rumesbak si Pangulong Rodrigo Duterte sa mga gigil at nag-aambisyon umanong ipakulong siya dahil sa inilunsad na giyera kontra ilegal na droga.,“…we do not have to talk bloody things but the Philippines is reeling under the contamination of drugs and it has reached the 4 million mark. Now, ang masakit sa akin ganito. Kasi ako po’y pinagbabatikos at gusto ako ipakulong ng mga ulol. Ang sinabi ko na, ‘if you destroy my country, I will kill you. If you destroy the youth of the land, I will kill you.’ Bayan ko ‘to. Mahal ko ang bayan pati Batanes, kalayu-layo nito,” anang Pangulo nang magtalumpati kahapon ng hapon sa Batanes kung saan namahagi ito ng emergency shelter assistance sa mga kababa­yang sinalanta ng bagyong Ferdie kamakailan.",,
Gordon idiniin sa EJK coverup,,"Kaya hindi napatuna­yan ng Senate committee on justice and human rights ang koneksyon ni Pangulong Rodrigo Duterte sa summary executions sa mga drug suspect ay dahil sa pinagtatakpan diumano ito ng mismong chairman ng komite.,Ito ang paratang ni Sen. Antonio Trillanes IV, isang araw matapos tapusin ng komite ang imbestigasyon sa extrajudicial killings (EJK) sa war on drugs ng administrasyon.,Sa isinagawang press conference ni Sen. Richard Gordon, chairman ng komite kamakalawa, tinanong ito kung napatunayan ng komite na may kinalaman si Pangulong Duterte sa summary executions sa drug suspects, kung saan sumagot ito ng “definitely not”.,Ayon kay Trillanes, hindi talaga matutumbok ni Gordon ang koneksyon ni Pangulong Duterte sa EJK dahil sa hindi naman ito gumawa ng hakbang para alamin ang katotohanan.",,
‘Bagsak-droga’ bitbit dapat ni PDU30 sa China trip,,"Upang masiguro na magiging matagumpay ang kampanya laban sa ilegal na droga, iginiit ng isang mambabatas sa Kamara na isama ni Pa­ngulong Rodrigo Duterte sa kanyang agenda sa pagbisita sa nasabing bansa sa susunod na linggo ang pagsugpo nito ng supply ng droga na nanggagaling sa kanila.,Sa isang panayam kay Magdalo partylist Rep. Gary Alejano, matagal na umanong validated ng mga awtoridad na ang supply ng ilegal na droga sa Pilipinas ay mula sa China.,“Dapat may action na ginagawa because we just react to the dumping of drug (ng China) to us,” ani Alejano kaya ito na aniya ang pagkakataon ni Duterte na mapatigil ang supply sa gagawin nitong pagbisita sa nasabing bansa.,Naniniwala ang mambabatas na kung mapapatigil ni Duterte ang supply ng droga mula sa China ay magtatagumpay ito sa kanyang kampanya laban sa ilegal na droga sa bansa.,“Nalulungkot ako dahil kahit alam natin na ginagawa ng China sa atin ‘yan, napakabait natin sa kanila. Parang hindi magandang sen­yales ang ibinibigay natin sa China,” ayon pa sa mambabatas.,Ang China ay magdo-donate ng rehabilitation center sa Pilipinas para sa mga sumukong drug addict subalit hindi nagpapasalamat si Alejano sa aksyon dahil kundi umano sa shabu na ga­ling sa kanilang bansa ay hindi malululong ang mga Pinoy sa napakasamang bisyong ito.",,
EDSA gawing ‘no DRIVER ONLY zone’,,"Mula Lunes hanggang Biyernes, dapat ideklarang ‘no DRIVER ONLY zone’ ang kahabaan ng EDSA.,Hindi itinago ni Iloilo Rep. Jerry Trenas ang sobrang pagkabanas sa nararanasang masikip na daloy ng trapiko sa Ka­lakhang Maynila.,“I think that the DOTr under Sec. Arthur Tugade should take the initiative instead of waiting for the approval of the emergency powers for the president.We are already in a crisis situation,” ani Trenas.,Naniniwala ang kongresista na mayroon pang ibang solusyon para maresolbahan ang problemang ito na palala ng palala araw-araw, kaya ito umano ang dapat hanapin ng DOTr habang hinihintay ang emergency power.,Isa sa mungkahi ni Trenas ay magpatupad na ng drastic action si Tugade lalo na sa EDSA kung saan maaari umanong ikonsidera na ideklara ito ng kalihim bilang “no driver only zone”., Sinabi ng mambabatas na mas maraming sasakyan na isa lamang ang laman ang bumibiyahe sa EDSA kaya lumalala ang problema sa trapiko at pagsasayang aniya ito ng espasyo sa nasabing lansangan.,“We should start the culture of car pooling if we want to defeat Metro Manila’s monstrous traffic. If we remove cars with single passengers in EDSA and encourage people to share their cars with neighbors and officemates we will be removing a huge number of automobiles that congest EDSA during peak hours,” anang mambabatas.,Samantala, target na rin ngayon ng Metro Manila Development Authority (MMDA) na walisin sa kalsada ang mga kotseng naka-park sa tapat ng mga restaurant at bar.,Problema na umano ng mga bar at resto owners na gumawa ng paraan para sa kanilang mga de-kotseng kliyente pero hindi na umano ipapagamit na parking space ang kalsada sa tapat ng mga negosyong ito.",,
Unang 100 araw ni PDU30 sa Palasyo (Last Part),,"Change is coming. Change is here. Change has come.,Pagbabago sa Pilipinas ang panga­ko at pinagsisikapang tuparin ng Pangulong Rodrigo Duterte.,Sa unang 100 araw sa poder o mahigit tatlong buwan pa lamang sa panunungkulan bilang presidente ng bansa maraming kababayan ang nagsasabi na parang matagal nang nakaupo sa Palasyo si Duterte dahil sa mga nakikita at nararamdamang pagbabago.,Pinakasikat na promise ng ­Pangulong Duterte na sa loob ng tatlo hanggang anim na buwan ay susugpuin nito ang problema sa iligal na droga, kriminalidad at kurapsiyon sa gobyerno.,“Kung ‘di ako mag-Presidente hindi n’yo alam kung gaano kalala ang bayan. Kung ‘di ako mag-Presidente ‘di n’yo malaman ang totoo… I was really horrified. Kung ‘di ako nag-Presidente ‘yan ang pag-isipan nyo,” sabi ni Pangulong Duterte sa mga naging pagtatalumpati nito.,Ayon kay Pangulong Digong, iniulat ng mga eksperto sa Philippine Drug Enforcement Agency (PDEA) na umaabot na sa tatlong milyon ang bilang ng mga shabu addicts.,Simula nang umupo ang Pangulo sa Malakanyang tinatayang lagpas sa 700,000 ang bilang ng mga sumurender na adik at tulak.,Bago matapos ang taon malamang na umabot umano batay pa sa Pangulo sa apat na milyon ang dami ng mga adik na Pinoy.,Dahil sa bigat ng problema sa drug addiction humirit ng anim na buwan pang ekstensyon ang Pangulo.,Batay kay Presidential Communications Office (PCO) Secretary Martin Andanar, maituturing na tagumpay ang first phase ng giyera kontra sa iligal na droga.,“Sa ngayon po, alam naman siguro ng lahat na nasa 712,000 na ‘yung mga sumurender sa pulis at out of the 712,000 na surrenderees dahil dito sa anti-illegal drugs campaign ay nasa close to 660,000 po ‘yung mga drug users at ‘yung nasa 7 percent po or 52,800 ‘yung mga sumurender na drug peddlers or drug pushers. Now with that number, masasabi po natin na very successful ‘yung first phase nung giyera kontra iligal na droga.,If we connect the budget to that, kailangan ko munang makita ‘yung buong plano kung papaano gagastusin ‘yung budget and I haven’t seen the budget honestly,” pahayag ni Andanar.,“Kaya nga po ay sabi ng Pangulo hindi niya inaasahan na ganito kadami ang problema sa mga addict, iyong iligal na droga sa bansa natin. Kaya ang problema dito ay ‘yung pagpapagawa ng mga rehabilitation centers dahil wala ho talaga ito sa budget na isinumite noong nakaraang administration. So, ulitin ko lang, we are making use of whatever is available, all of the resources, tulung-tulong ang iba’t ibang departament, tulung-tulong din ang Armed Forces of the Philippines at Philippine National Police para sa drug rehabilitation pero tayo po ay nakakatiyak na sa susunod na taon ay mapupunan ho ‘yung budget o magkakaroon tayo ng sapat na budget para sa mga programa ng ating Pangulo,” sabi ni Andanar.,Sa usapin ng peace and order, ramdam na rin umano ang pagbabago kaya naman ang Palasyo ay may hamon sa mga kritikong non-believers sa kampanya kontra iligal na droga ni PDu30.,Hinamon ni PCO Secretary Andanar ang mga kritiko ng Pangulong Duterte partikular na ang mga hindi na naniniwala na malaki na ang pinagbago sa lagay ng peace and order sa Metro Manila bunsod ng pinaigting na giyera kontra iligal na droga ng kasalukuyang administrasyon.,Sinabi ng Palace official na siya mismo ay nakahandang samahan dis-oras ng gabi kahit na saan mang lugar maging sa critical areas pa sa Metro Manila ang mga kritikong hindi naniniwala sa kampanya ng administrasyon.,“Oo, kaya naman. Kaya naman. Kung sinong mga kritiko, ‘di lumabas tayo. Kahit saan… itong Metro Manila naman ay naikot ko na rin ‘nong ako’y police beat reporter. Alam ko naman kung nasaan ang magulo. Alam ko naman kung alin din ‘yung hindi magulo. So, sasamahan ko kahit sino. New York Times, sino pa? New Yorker. ",,
"Matobato, nagpiyansa",,"Eksakto alas-3:22 ng hapon nang lumabas ng ­Philippine National Police (PNP) custodial center si Edgar Matobato matapos matanggap ng Headquarters Support Service ang court order para mai-release ito.,Ayon kay PNP Spokesman Sr. Supt. Dionardo Carlos, nakapaglagak na ng piyansang P30,000 sa Quezon City Regional Trial Court (RTC) si Matobato kaya ito pinayagang makalabas muna ng kulungan.,Si Matobato ay sinundo ng isang Atty. Jude Josue Sabio matapos isumite ang  Court order na nagbibigay permiso na makalabas na ito mula sa custodial center sa Camp Crame.,Dumirecho si Matobato kasama si Sabio sa opisina­ ni Senator Antonio Trillanes IV para sa protective custody naman ng nasabing self confessed hitman.,Una nang isinuko ni Trillanes si Matobato matapos isyuhan ng arrest order sa kasong illegal posse­ssion of firearms.,Matatandaan na sa testimonya ni Matobato sa Senate­ committee on justice and human rights, idinawit nito si Pangulong Rodrigo Duterte at anak na si Paolo Duterte sa  pagpatay sa 1,000 na mga krimi­nal, mga nakursunadahan ng pamilya at kaaway sa pulitika sa Davao City mula 1988 hanggang 2013.,Dinispatsa ni Sen. Richard Gordon, chairman ng komite, si Matobato dahil sa pagsisinungaling umano nito sa komite. Tinapos na rin ni Gordon ang pagdinig sa isyu ng umano’y extrajudicial killings noong Huwebes.",,
“I’m not a slut! …at lalaban ako!” – De Lima,,"Nanindigan kahapon si Sen. Leila de Lima na lalabanan niya ang ginagawang panggigipit at panghihiya sa kanya ng administrasyon ni Pa­ngulong Rodrigo Duterte, kabilang na ang pagpinta sa kanyang katauhan bilang “slut” o masamang babae.,“Hangga’t kaya ko kakayanin ko. Hangga’t kaya ko lalaban po ako,” diin ni De Lima nang magsalita sa harap ng mga estudyante at faculty ng Miriam College sa Quezon City kaugnay ng isinagawang dialogue on human rights and democracy.,Mariing itinanggi ni De Lima ang mga akusasyon na nakinabang siya sa drug trade lalo na ang tawaging siya ang reyna ng drug trade sa New Bilibid Prison (NBP).,Matatandaan na naghain ng kaso ang Volunteers Against Crime and Corruption at sina dating NBI Deputy Director Reynaldo Esmeralda at Ruel Lasala kay De Lima ng paglabag sa Section 5 at 26 ng Comprehensive Dangerous Drugs Act dahil sa pagkakasangkot umano nito sa illegal drug trade sa Bilibid.,Maging ang police chief ng bayan ng Albuera, Leyte, naghain din ng kaso sa Ombudsman laban kay De Lima dahil sa pagtanggap umano ng drug money sa drug lord ng Eastern Visayas na si Kerwin Espinosa.,Bukod sa pag-iimbento ng kaso na may kinalaman siya sa drug trade, ang ikinasasama ng loob ni De Lima ay nang palabasin ni Pangulong Duterte at ng mga alipores nito na marami siyang nakarelasyon.,“I am not an evil woman or a slut they are trying to portray the past few weeks,” diin ng senadora.,“I have not partied with or slept with any drug convict,” dugtong nito.,Bagama’t inamin ni De Lima na may ginawa siyang pagkakamali dahil sa kanyang kahinaan bilang isang babae, binigyan-diin nito na hindi niya pinagtaksilan ang inang bayan.",,
TOP DRUG SOURCE ANG CHINA — PDEA,,"Tuluy-tuloy pa ring nakakapasok sa bansa ang illegal drugs at kinumpirma kahapon ng Philippine Drug Enforcement Agency (PDEA) na karamihan ng supply ay galing ng China na ipinupuslit sa mga pantalan.,“Yes pumapasok pa rin ang droga mula China at kadalasang dumadaan sa pantalan,” ayon pa kay PDEA Director General Isidro Lapena nang tanungin ni Sen. Richard Gordon, chairman ng Senate committee on justice and human rights, kung tuluy-tuloy pa rin bang nakakapasok ang droga sa bansa.,Sa mga pumapasok na droga ay 90% nito ay shabu.,Inulat din ni Lapena na mula Hulyo 1 hanggang sa kasalukuyan ay nasa 29 foreign drug traffickers ang nakakulong at karamihan ay mga Chinese nationals.,Itinuturing namang “ironic” ni Antipolo Rep. Romeo Acop na galing sa China ang illegal drugs na pumapasok sa bansa subalit ang China rin ang tutulong sa bansa sa pagpapatayo ng mga rehabilitation center sa Northern Luzon.,Sa pagdinig kamakailan ng Kamara sa paglaganap ng illegal drugs sa New Bilibid Prison (NBP) ay isiniwalat ng high-profile inmate na si Jaybee Sebastian na walang shabu laboratory sa loob ng Bilibid at ang supply ay nanggagaling sa China at North Korea at ang kontak ay mga inmates na Chinese drug lords.,Hindi mapaniwalaan ni Acop na habang walang patid ang bagsak ng illegal drugs mula sa China at maraming Chinese drug lords ang patuloy sa operasyon ng bentahan ng droga sa bansa ay pumapalakpak ang Pilipinas at nagpapasalamat sa China sa rehabilitation center nito, na ayon sa Malacañang ay nagsimula na ng kanilang groundwork construction.,Samantala, sa hearing pa rin kahapon, nilinaw ni Lapena na ang pagtaas ng bilang ng mga namatay sa illegal drug operations ay dahil lumalaban ang mga ito sa mga arresting police officers.,“While we have intensified these operations, 50% of those were killed because they have firearms,” ayon kay Lapena.,Sa panig naman ng Internal Affairs Service (IAS) ng Philippine National Police (PNP), ay sinabi nitong umabot na sa 1,500 kaso ang kanilang inimbestigahan bunga ng mga isinagawang operasyon ng kapulisan kontra droga.,Ayon kay IAS chief Atty. Maria Lynnberg Constantinopla, malaking bilang umano ng mga naturang kaso na tinatawag nilang “motu propio” cases na kanilang hinahawakan ay mula Hulyo hanggang Setyembre.,Sa mga kaso, 300 dito ay sarado na dahil napatunayan namang legitimate operations.,Habang may 28 umanong kaso ang isinailalim pa sa summary hearing matapos makitaan ng probable cause dahil sa paglabag sa police procedures at operational procedures.,Pero sa punto ni Sen. Gregorio Honasan, dapat ay malinaw rin sa isip ng bawat pulis na hindi porke’t may baril ay kailangang patayin. Mayroon umanong antas o level ng panganib na may kasukat o katapat ding aksyon ng pulis na hindi agad-agad nakapokus sa pagpatay sa suspek.,Anang senador, kung nakitang nakasukbit pa ang baril, dapat ay mayroon munang malinaw na babala sa mga awtoridad na papuputukan kung hindi ilalayo ang kamay sa baril o magtataas ng mga kamay.,Kung nasa akto umano ng pagbunot (kahit hindi pa malinaw kung armas ang bubunutin), pwede na umanong paputukan pero dapat ay para iparalisa lamang ang suspek at hindi para todasin.,Sa aktuwal na pagtutok at pagputok ng baril ay dito pa lamang umano direktang nalalagay sa panganib ang mga awtoridad kaya’t maaari nang magpaputok ang pulis na ikakasawi ng suspek.",,
13 bala kay Tserman,,"Patay ang isang Barangay Chairman matapos tambangan at paulanan­ ng bala ng apat na suspek na magkakaangkas sa dala­wang motorsiklo habang naglalakad papauwi sa kanyang bahay kamaka­lawa ng gabi sa Binondo, Maynila.,Labintatlong tama ng bala sa iba’t ibang bahagi ng katawan ang tumapos sa buhay ni Barangay Chairman Rico Echa­los, 47, ng Barangay 296, Zone 28, District 3, at resi­dente ng 901 Masangkay St., Binondo, Maynila.,Mabilis namang tumakas ang apat na ‘di kila­lang suspek, na inilarawang pawang naka-helmet at bonnet, lulan ng dala­wang gray na Mio scooter, nang matiyak na patay na ang kanilang target.,Base sa imbestigasyon ni SPO2 Charles John Duran, may hawak ng kaso at nakatalaga sa Manila Police District-homicide section, naganap ang krimen dakong alas-nuwebe ng gabi habang naglalakad ang biktima sa Gandara St. kanto ng Ongpin St., sa Binondo.,Ayon kay Duran, kaga­galing lamang ng biktima sa Gandara Police Community Precinct (PCP) upang tulungan ang isang constituent na inaresto dahil sa kasong estafa at pauwi na sana nang tambangan at pagbabarilin ng mga suspek bago tumakas.,Inaalam pa ng pulisya kung may kinalaman sa droga ang motibo ng pagpaslang sa biktima.",,
4 bumulagta sa pot session,,"Bumulagta ang apat na drug addict na naaktuhang nagpa-pot session habang sugatan naman ang isang tauhan ng Arellano Police Community Precinct nang magkaengkuwentro ang magkabilang panig kahapon ng madaling-araw sa Malate, Maynila.,Namatay noon din ang mga suspek na inilarawang pawang nasa edad 25-30, may taas 5’3-5’5, naka-shorts at t-shirt at may mga tattoo sa katawan.,Ginagamot naman sa Ospital ng Maynila si PO1 Bruno Arucod matapos tamaan ng bala sa kaliwang kilikili.,Masuwerte namang naka-bullet proof vest si Arellano Police Community Precinct (PCP) chief P/Chief Insp. Paulito Sabulao nang mabaril sa dibdib kaya nakaligtas sa kamatayan.,Ayon kay P/Supt. Romeo Odrada, station commander ng Manila Police District (MPD) – Station 9 (Malate), alas-2:10 ng madaling-araw nang maganap ang insidente sa isang bakanteng parking lot sa Arellano Avenue kanto ng Don Pedro St. sa Malate, na may bakal na gate at mataas na bakod.,Nagsasagawa umano ng checkpoint sa Pablo Ocampo at Arellano Avenue sina Sabulao nang makatanggap sila ng report mula sa kanilang desk officer hinggil sa nagaganap na pot session.,Kumatok umano sa gate ang mga pulis pagdating sa lugar pero kaagad silang pinagbabaril ng mga suspek.,Tinamaan si Arucod sa kaliwang kilikili habang nabaril naman sa dibdib si Sabulao ngunit nakaligtas dahil sa suot ng bullet proof vest. Dito na napilitan ang mga pulis na gumanti ng putok, na nagresulta sa pagkamatay ng mga suspek habang si Arucod ay isinugod naman sa Ospital ng Maynila upang malunasan.,Narekober ng mga pulis mula sa mga suspek ang apat na kalibre .38 revolver, 5 plastic sachet ng shabu, mga drug paraphernalia, at isang lighter na hugis-granada.",,
Pakikiramay bumaha sa Thailand,,"Nakiramay ang iba’t ibang world leaders at ang United Nations (UN) sa pagpanaw ni Thailand King Bhumibol Adul­yadej.,Ayon sa ulat, binigyang-pugay ng mga ito ang mga nagawa ni Adul­yadej sa bansa nito kung kaya’t minahal ito ng kanyang mga kababayan.,Pinuri ni UN Secretary General Ban Ki-moon ang dedikasyon ng hari para sa bansa nito kung saan isa umanong unifying leader si King Bhumibol na nirerespeto sa buong mundo.,“The Secretary-Ge­neral expresses his hope that Thailand will conti­nue to honour King Bhumibol’s legacy of commitment to universal va­lues and respect for human rights,” ayon sa ta­gapagsalita ni Ban.,Samantala, nakiramay na rin ang Pilipinas sa pamamagitan ng Department of Foreign Affairs (DFA) sa pamilya ng nasawing hari ng Thailand.,Sinabi naman ni US President Barack Obama na isang malapit na kaibigan ang Thailand King, na wala aniyang kapaguran para sa pagsusulong ng kabutihan ng kaniyang bansa.,Nakiramay din sa Thailand ang mga lider ng mga bansang Singapore, Malaysia, China, India, United Kingdom at Russia.,Binawian ng buhay ang 88-anyos na hari matapos ang ilang taong pamamalagi sa ospital dahil sa iba’t ibang karamdaman.",,
Mga Kwentong OFWs: Ni-rape at namatay na OFW sa Saudi,,"Ipinagkaloob na ng Overseas Workers Welfare Administration at Department of Labor and Employment (OWWA, DOLE) ang karampatang tulong pinansyal sa mga naulila ng isang overseas Filipino worker (OFW) ang nasawi matapos bugbugin at gahasain umano ng kanyang employer sa Saudi Arabia kamakailan.,Mismong mga anak at kapatid ng nasawing OFW na si Irma Edloy ang tumanggap ng tulong pinansiyal mula sa OWWA office sa Buendia Pasay City ng P120, 000 bilang death and burial benefits.,Bukod pa sa insurance at death benefit, tatanggap din ng ang asawa ni Edloy ng P15,000 sa ilalim ng expanded livelihood assistance program (ELAP) na magmumula sa ahensya.,Gayundin, isa sa anak ng nasawing OFW ang  bibigyan ng scholarship assistance sa pamamagitan ng allowance na P5,000 kada taon para sa elementarya, P8,000 para sa high school at P10,000 para sa kolehiyo o college level.,Patuloy din na makatatanggap ng educational assistance ang mga ito hanggang sa makatapos ng kanyang pag-aaral.,Nakaalalay ang gobyerno sa mga naulila ni Edloy na dumanas ng matinding paghihirap sa Saudi  Arabia.,Nauna nang tinanggap ng pamilya ni Irma ang P100,000 nang dumating ang bangkay nito noong Oktubre 2 at kahapon ay ibinigay na ng OWWA ang mga kakulangan pang mga benepisyo na dapat tanggapin ng mga kaanak ng nasawing OFW.,Magugunitang Agosto 12 nang isugod sa King Salman Bin Abdul Aziz Hospital si Irma na puno ng mga pasa sa katawan at makalipas ang limang araw, Agosto 19 ay binawian ng buhay ito matapos atakihin sa puso nang makita nitong dumalaw sa kanya ang kanyang employer na nakilala lamang sa pangalang Rhman Mohd Misha Al Matairi na kasalukuyang nakakulong sa Jeddah, Saudi Arabia.",,
"Mag-amang tulak, todas sa drug bust",,"Patay ang mag-amang sinasabing tulak ng iligal na droga matapos na makipagbarilan umano ang mga ito sa mga aarestong awtoridad sa isinagawang buy-bust operation kamaka­lawa ng gabi sa Naga City, Camarines Sur.,Kinilala ang mga nasawing suspek na nagtamo ng mga tama ng bala sa iba’t ibang bahagi ng katawan na sina Romeo Caurel, Sr., 52, at anak na si Romeo Saldy Caurel, 24, residente ng Doña Clara Village, Barangay Concepcion Pequeña ng nabatid na lungsod.,Base sa ulat ng Naga City Police Office (NCPO), naganap ang insidente dakong alas-10:45 ng gabi nang magsagawa ng buy-bust operation ang pinagsanib na puwersa ng kapulisan laban sa mga suspek na sinasabing talamak umano sa pagbebenta ng iligal na droga sa lugar.",,
"Ex-gov sa Mindanao, ipinatitimbog",,"Ipinapaaresto ng Sandiganbayan ang isang da­ting governor sa Misamis Oriental matapos itong mabigong magpakita sa korte para sa execution of judgment sa kaso ­nitong malversation.,Ang arrest warrant ay inilabas kahapon ng Sandiganbayan Second Division laban kay dating Gov. Antonio Calingin upang masimulan na ang pagsisilbi sa kanyang parusang 18 taong pagkakabilanggo ­dahil sa nasabing kaso.,“With the Entry of Judgment rendering this case final and executory, there is nothing for this Court to do, in the absence of a Temporary Restraining Order from the Supreme Court, but to issue a warrant for the immediate arrest of the accuses so that he will now start ser­ving his sentence,” ayon sa resolusyon ng korte.,Noong Disyembre 2014 ay sinentensyahan­ ng anti-graft court si Calingin ng 10-18 taong pagkakabilanggo matapos mapatunayang guilty sa kasong malversation.,Kaugnay ito sa dalawang Toyota 4×4 Hi-Lux na service nito noong gobernador ito ng lalawigan mula­ 1998 hanggang 2004 na kanya umanong ‘kinahoy’ (cannibalization).",,
Landslide sa Rizal,,"Puro sugat at bali ang mga buto sa katawan ng isang lalaki matapos mabagsakan ng malalaking tipak ng bato at putik ang kanyang bahay sa naganap na landslide sa Binangonan, Rizal kamakalawa ng gabi.,Agad nagtulung-tulong ang mga residente at barangay para mailigtas mula sa nagibang bahay nito ang biktimang si Luisito Oliveros ng Purok 4, Barangay Sapang Bato, Binangonan.,Sa inisyal na imbestigasyon ng Binangonan Police, bandang alas-8:30 ng gabi habang nasa loob ng kanyang bahay si Oliveros, hindi nito namala­yan na unti-unti na palang gumuguho ang lupa sa bundok kung saan katabi lamang ng bahay nito.,Patulog na sana ang biktima habang ma­lakas ang ulan, sapul pa ng hapon nang biglang bumagsak ang kanyang bubong hanggang sa tuluy-tuloy nang madaganan ng mga tipak ng bato at putik ang bahay nito kaya hindi agad nagawang makalabas.",,
"Motorboat na may 50 sakay, tumaob",,"ZAMBOANGA CITY — Nailigtas ng Coast Guard ang mahigit sa 50 mga pasahero ng isang motorboat matapos itong tumaob sa karagatan ng ba­yan ng Siasi sa lalawigan ng Sulu.,Walang naiulat na nasawi o nalunod sa aksidente na naganap kamakalawa, ngunit sinabi ng Coast Guard na walang permiso ang motorboat na pumalaot. Hindi naman agad mabatid kung bakit nakapalaot pa rin ang nasabing motorboat.,Tumaob umano ito dahil sa mala­king alon at malakas na hangin matapos na lumisan sa Siasi. Maraming mga motorboat ang bumibiyahe sa karagatan ng Sulu at karamihan sa mga ito ay kolorum at walang mga life vests.,Ang mga motorboat ay bumibiyahe sa mga magkakalapit na isla.,Wala pang pahayag ang Philippine Ports Authority at Maritime Industry Authority at ang Maritime Police sa naturang problema.",,
Australian abswelto sa drug case,,"Pinawalang sala ng korte ang kasong drug trafficking na isinampa laban sa isang Australian matapos mapatunayan na planted ang mga ebidensyang iprinisinta ng mga pulis bunsod pa rin ng pinalakas na anti-drug war ni Pangulong Rodrigo Duterte.,Ang Aussie na si Damian Berg ay kinasuhan sa droga matapos na mahuli umano na nagbebenta ng ecstasy sa Maynila noong Hunyo.,Kasama nitong nadakip ang Canadian na si Je­remy Eaton na nahatulang makulong nang habambuhay na pagkabilanggo sa katulad na kaso ng Makati Regio­nal Trial Court (RTC).,Ayon kay Berg, kinaladkad umano siya ng mga pulis mula sa kanyang hotel room at dinala sa kalye at ipinarada kung saan tinaniman ng ecstasy tablets. Napatunayan ng korte na totoo ang depensa ng akusado base sa naka­lap na closed-circuit television (CCTV) footage.,“The CCTV foo­tage belied the claim of the prosecution witnes­ses and destroyed the integrity of their testimonies,” sabi pa sa desisyon ng korte.,Si Berg ay nakabalik na sa Australia kasama ang buntis na asa­wang Pinay.",,
Santo Papa umapela ng ceasefire sa Syria,,"Mismong si Pope Francis na ang ­nanawagan ng pagmamakaawa na magkaroon ng agarang ceasefire sa bansang Syria.,Sa ulat, ang apela ng Santo Papa ay sa gitna ng matinding air strikes na ipinatutupad ng sa lungsod ng Aleppo.,Ayon sa Santo Papa, dapat na bigyang-daan para makalikas ang mga sibilyan na naiipit sa ­giyera sa Aleppo.,“I want to underline and reiterate my closeness to all the victims of the inhumane conflict in Syria. It is with a sense of urgency that I renew my appeal, begging those responsible, with all my strength, for an immediate ceasefire,” sabi ni Pope Francis.,Nabatid na patuloy ang air assault ng bansang Russia at Syria sa Aleppo na umaani ngayon ng pagkondena mula sa inter­national community.,Una nang nanawagan ang Estados Unidos at France na imbestigahan ang Russia sa war crimes.",,
“You’re pressuring us!”,,"Pinagsabihan ng Sandiganbayan si Sen. Sherwin Gatchalian dahil mistulang pinressure nito ang korte sa kanyang urgent motion to travel dahil kasama ito sa delegasyon ni Pangulong Rodrigo Duterte sa China visit sa susunod na linggo.,Sa open court hearing sa Fourth Division ng Sandiganbayan kaugnay ng urgent motion ni Gatchalian na kanyang isinumite, pinaalalahanan ng Sandigan ang senador dahil hindi nito sinusunod ang 3-day notice sa paghahain ng nasabing mosyon.,“To be candid, we don’t want to be accused of giving preference to the accused. That’s the worst thing that could happen to the judiciary,” ani Associate Justice Jose Hernandez, chairman ng Fourth Division na sinabi pang “you’re pressuring us for time”, kay Gatchalian.",,
Sen. Pacquiao may eksena sa EJK probe,,"Imbes na nakatutok ang pagdinig kahapon ng Senate committee on justice and human rights sa usapin ng extrajudicial killings (EJK), naisingit pa ang panukalang pagpapataw ng death penalty na pangunahing isinusulong ni Sen. Manny Pacquiao.,Bagama’t kinuwestiyon ni Sen. Leila De Lima ang pagsingit ng naturang bill sa pagdinig dahil sa kawalan ng kaukulang abiso sa mga miyembro ng komite, ipinasiya pa rin ni Sen. Richard Gordon, chairman ng komite, na magsalita si Pacquiao at ipresenta ang kanyang panukala.,Ito’y kahit na ipinahayag na rin ni Gordon ang kanyang pagtutol sa naturang panukala.,Ngunit hindi na rin ito naipagpatuloy ang pagtalakay dito dahil walang resource persons na magsasalita patungkol dito.,Sa pagdepensa ni Pacquiao sa panukala, sinabi nitong nasa Bibliya umano ang pagpapataw ng parusang kamatayan.",,
FVR hindi kasama sa China trip,,"Hindi kasama ang special envoy to China na si dating Pangulong Fidel Ramos sa gagawing pagbisita ni Pangulong Rodrigo Duterte sa Tsina.,Ito ang inihayag kahapon ng hapon ni Presidential Communications Office (PCO) Secretary Martin Andanar.,“Nu’ng mag-usap po kami ni former President Fidel V. Ramos nu’ng nakaraang Sabado ang sinabi n’ya po ay hindi po s’ya sasama. Hindi n’ya sinabi ang dahilan kung bakit hindi siya sasama pero I believe that it’s about giving respect to our current President Rodri Duterte sapagkat kung dalawang president po ang pupunta doon posibleng mahati ang atensyon,” paliwanag ni Andanar sa isang press briefing sa Malacañang.,Sa kabila nito, nilinaw ni Andanar na nananatili aniya ang pagiging special envoy sa China ni Ramos.,“We just had a security cluster meeting last Saturday,” ayon pa sa opisyal.,Itinakda ang state visit ng Pangulong Duterte sa People’s Republic of China sa Oktubre 18-21, 2016.",,
Mga subdibisyon bubuksan sa trapik,,"Nasa 20 subdivisions at villages ng mga milyonaryo sa Metro Manila ang planong pabuksan ng Department of Transportation para ibsan ang masikip na daloy ng trapiko sa pangunahing lansangan lalo sa rush hour.,Sa isinumiteng dokumento ng DOTr sa House committee on transportation na dumidinig ng panukalang Traffic Crisis Act na magbibigay ng emergency power kay Pangulong Rodrigo Duterte tinukoy nito ang mga subdivision sa mga lungsod ng Makati, Taguig, Mandaluyong, San Juan, Quezon, Parañaque at Pasig na dapat buksan na sa daloy ng trapiko.,Kasama rito ang Forbes Park, Dasmariñas Village, McKinley Hill Village, San Lorenzo Subdivision, Urdaneta Village, Magallanes Village, San Miguel at Bel Air Village sa Makati, AFPOVAI Village, Acacia Estates, Multinational at Merveille Village sa Parañaque, San Antonio Village, Kapitolyo Village, Valle Verde 3, Wack Wack Village, East Greenhills, Corinthian Subd., Greenmeadows, Talayan Billage, Sto. Domingo at Bansalangin Village sa Quezon City.,Pero si Buhay partylist Rep. Lito Atienza, naniniwalang hindi uubra ang emergency power kung hindi pakikilusin ang Local Government Units (LGUs). Kailangan na umanong atasan ang mga alkalde na linisin ang mga obstruction sa trapiko sa kanilang nasasakupan.",,
Pres’l TF vs media killings,,"Nilagdaan ni Pangulong Rodrigo Duterte ang Administrative Order No. 1 o ang pagbuo ng isang Presidential Task Force na tututok sa lahat ng mga nangyayaring pang-aabuso, pagbabanta at pagpatay sa mga miyembro ng media.,Iniulat ni Presidential Communications Office (PCO) Secretary Martin Andanar na pinirmahan ni Pangulong Duterte noong Oktubre 11, 2016 ang Administrative Order (AO) No. 1 o “Creating the Presidential Task Force on violations of the right to life, liberty and security of the members of the media”.,Kabilang sa bubuo sa naturang Presidential Task Force ang kalihim ng Department of Justice (DOJ) na tatayong chairperson at aakto namang co-chairperson ang kalihim ng Presidential Communications Operations Office (PCOO).,Kasama naman sa mga miyembro ang mga kalihim ng DILG; DND; Solicitor General; Executive Director ng Presidential Human Rights Committee; Chief of Staff ng AFP; Director General ng PNP at Director ng NBI.",,
Gloria inaapura ang ChaCha,,"Asang-asa si Pampanga Rep. Gloria Macapagal-Arroyo na bibilisan ni Pangulong Rodrigo Duterte ang pagpapalabas ng Executive Order (EO) na magtatatag ng Constitutional Commission (ConCom) na tutulong sa Kongreso sa pag-draft sa bagong Saligang Batas na magbibigay-daan sa federal system ng gobyerno mula sa kasalukuyang presidential.,“We hope that soon, the executive order would come out that will put together, to help us… a draft of the proposed federal and French parliamentary form of government,” ani Arroyo.,Umaasa ang dating pangulo na ngayong buwan ng Oktubre ilalabas ni Duterte ang EO para masimulan na ang trabaho sa Nobyembre.,“We really have a lot of work to do. So I hope we have less discussion on the resolution and more discussion during the assembly itself,” ayon pa kay Arroyo.,Si Arroyo ay nasa ikatlo at huling termino na bilang kinatawan ng ikalawang distrito ng Pampanga kaya hanggang sa 2019 na lamang ito sa kapangyarihan.,Pero kung mangyayari ang pagbabagong-sistema bago ang 2019, si Arroyo bilang miyembro ng Kongreso ay maaaring italaga ni Pangulong Duterte na Prime Minister.,Nais i-pattern sa French Federal System ang bagong anyo ng pamahalaan kung saan tanging ang Pangulo ang ihahalal ng mga botante na siya namang mag-a-appoint ng Prime Minister mula sa hanay ng mga mambabatas o parliament.,Kamakalawa ay pinag-ugatan ng murahan at girian nina Surigao del Norte Rep. Robert Ace Barbers at Surigao del Sur Rep. Prospero Pichay ang pagtatalo ukol sa ChaCha at kung anong paraan dapat amiyendahan ang Saligang Batas.,“Well nahiya ako,” reaksyon kahapon ni House Speaker Pantaleon ‘Bebot’ Alvarez.,Dahil inaasahang magiging mainit pa ang susunod na talakayan sa ChaCha, iti-takeover na ni House majority leader Rodolfo Fariñas ang pagdinig sa panukala mula sa poder ng House committee on constitutional amendments ni Southern Leyte Rep. Roger Mercado.,Sa nakita namang init ng diskusyon, sinabi ni Buhay partylist Rep. Lito Atienza na, “Nagpapakita lang na ang Kongreso ay ‘di puwedeng bumalangkas ng Konstitusyon lalo na kung may nag-utos… kasi may agenda eh, nagkakabangga.”",,
De Lima tutuluyan,,"“Talagang tutuluyan para matanggal sa Senado at makulong siya (Sen. Leila de Lima).”, Ito ang reaksyon kahapon ni House minori­ty leader Danilo Suarez kaugnay ng isinampang kaso ng Volunteers Against Crime and Corruption (VACC) laban kay De Lima sa Department of Justice (DOJ).,Ayon kay Suarez, hindi na ito nagulat na sinampahan agad ng kaso si De Lima dahil kailangang panagutin umano ng gobyerno ang mga taong responsable sa paglaganap ng droga sa New Bilibid Prison (NBP).,Ang kaso ay isinampa ng VACC pagkatapos isara ng Kamara ang kanilang imbestigasyon sa nasabing isyu kung saan lahat ng 22 witnesses na iniharap ni Justice Sec. Vitaliano Aguirre ay pawang itinuro si De Lima na nakinabang sa illegal drug trade sa NBP.,Sa isang panayam naman kay Magdalo partylist Rep. Gary Alejano, kahit hindi umano siya abogado ay naniniwala itong kuwestiyonable ang kredibilidad ng mga witness ng DOJ lalo na ang mga inmates dahil posibleng isinakripisyo ng mga ito si De Lima kapalit ng kanilang maayos na kalagayan sa loob ng kulungan.",,
"BARBERS, PICHAY NAGMURAHAN!",,"Nagmurahan at muntik nang magsuntukan sina Surigao del Norte Rep. Robert Ace Barbers at Surigao del Sur Rep. Prospero Pichay sa gitna ng mainit na unang pagdinig ng Kamara kaugnay sa Charter change (ChaCha).,Nag-init ang dalawa nang igiit ni Pichay na wala sa Saligang Batas ang Constituent Assembly (Con-Ass) kaya hindi maaaring basta na lamang i-convene ito.,Ayon kay Pichay, dapat magpasa muna ng resolusyon ang Kamara para imbitahan ang Senado upang samahan ang Kamara na mag-convene bilang Con-Ass.,Ikinairita naman ni Barbers ang pagpipilit ni Pichay na tama ang argumento nito. Nagmosyon si Barbers sa House Constitutional Amendments Committee na huwag nang i-entertain ang ganitong stupid motion ni Pichay.,Bunga nito napilitan si Committee Chairman Rep. Roger Mercado na suspendihin muna ang hearing at habang suspendido ang hearing ay tumayo si Barbers at lumapit sa kinaroonan ni Pichay subalit hindi pa man nakakapagsalita si Barbers ay minura na ito ni Pichay.,“Put…mo ha,” ma­lakas na mura ni Pichay na rinig na rinig sa buong Nograles hall, na sinagot naman ni Barbers ng “Put…mo rin!” sabay duro kay Pichay.,Agad namang umawat ang mga kapwa mambabatas ng dalawa kaya natigil ang komosyon hanggang sa lumabas na ng kuwarto si Barbers at naiwan si Pichay.,Matapos ang komos­yon sa pagitan nina Barbers at Pichay ay agad na naghain ng mosyon si Rep. Harry Roque na i-adjourn na ang hearing.,Nag-adjourn ang u­nang pagdinig nang walang anumang napagkasunduan sa ChaCha.,Humingi na ng sorry si Rep. Barbers matapos makagirian si Rep. Pichay sa pagdinig ng Kamara sa pagbabago sa Saligang Batas.,“Sorry sa taumbayan. Uncalled for ‘yun ginawa. Kasi siyempre, it was just a verbal altercation, wala namang physical na nangyari. Kung may nasaga­saan ako, humihingi ako ng patawad,” ani Barbers.,Gayunpaman, nilinaw ni Barbers na tanging sa taumbayan lamang umano ito humihingi ng apology at hindi sa nakagirian nitong si Pichay.,“My apology is not to him (Pichay). Mali ko doon ay nagsalita ako ng masama na dala rin ng pagsasalita niya,” dagdag pa ni Barbers sa panayam ng mga mamamahayag.",,
"3 testigo ng CHR sa EJK probe, ni-reject ni Gordon",,"Isinuka ng Senate committee on justice and human rights ang tatlong testigo ng Commission on Human Rights (CHR) sa extrajudicial killings (EJK) matapos tawagin ng isang commissioner ang chairman ng komite na “duwag”.,Bitbit ni CHR Chairman Jose Luis Gascon ang tatlong testigo pero hindi pumayag si Sen. Richard Gordon, chairman ng komite, na isalang sa hearing ang tatlo.,Diin ni Gordon, insulto sa Senado bilang institusyon ang sinabi ni CHR Commissioner Roberto Eugenio Cadiz na “coward” umano siya.,“We are not taking the human rights out of the question. I just said, under the circumstances, kung pinagdududahan ninyo ang committee, huwag na kayo pumunta dito,” galit na pahayag ni Gordon.,Dahil dito, sinabi ni Gordon na tatalakayin na lang ng komite ang panukala sa pagbabalik ng parusang kamatayan sa bansa.,Sinikap pa ni Sen. Leila de Lima na pagsalitain sa hearing si Gascon pero tinanggihan ito ni Gordon. Binara rin ni Gordon ang mosyon ni De Lima na isantabi ang pagdinig sa death penalty bill dahil hindi ito ang agenda ng hearing at kailangan ang 3-day notice sa resource persons sa nasabing isyu para makapaghanda.,“I will not be dissuaded…You’re going against the issue. You cannot control it the way you controlled it the last time,” ani Gordon.,Habang nangangatuwiran naman si De Lima, pinutol na ito ni Gordon at sinabing, “Noted! Noted!”,Matapos namang magpaliwanag si Sen. Manny Pacquiao sa kanyang panukala sa re-imposition ng death penalty, ibinalik naman ni Gordon ang pagtalakay sa EJK subalit hindi pa rin pinaharap si Gascon.,Nagdesisyon naman si Gascon na pauwiin na lang ang tatlong testigo na tumungo kahapon sa Senado dahil ipina-subpoena sila ng komite.,“Sa kanilang paniwala na hindi na yata sila ipapaharap ay babalik sila sa kanilang lugar ng refuge,” wika ni Gascon sa ambush interview.,Binigyan-diin pa ni Gascon na hindi “accurate” ang pinagmulan ng galit ni Gordon hinggil sa lumabas na artikulo sa isang pahayagan (hindi Abante). Aniya, wala pang posisyon ang commission en banc sa takbo ng hearing ng komite ni Gordon.,Sa isang eksklusibong panayam ng ANC, sinabi ni CHR Chairman Chito Gascon na tila nagkakaroon ng “impunity” o tila pagbalewala sa nagaganap na patayan simula nang umpisahan ni Pangulong Rodrigo Duterte ang anti-drug campaign sa buong bansa.,Sa datos, libu-libong katao na umano ang napapatay sa drug operations at sa sinasabing vigilante killings simula nang maupo sa Malacañang si Pangulong Duterte, pero kahit isang pulis ay wala pa umanong nasasampahan ng kaso.,“More than a thousand drug suspects have been killed in lawful police operations since the start of the Duterte administration. But why has the Philippine National Police failed to file a single case against police officers linked to the deaths,” ani Gascon.,Iginiit ng opisyal na nauunawan niya ang trabaho ng mga pulis na makipag-engage sa mga police operations, pero kailangan din umanong pairalin ang karapatang mabuhay ng mga suspek.",,
26 bundles ng pekeng dolyar kumpiskado,,"Umaabot sa 26 na bundles ng pekeng US dollar ang nakumpiska mula sa inarestong lalaki sa isi­nagawang operasyon sa Jasaan, Misamis Oriental.,Matapos makatanggap­ ng impormasyon sa iligal na transakyon ng suspek na si Jonas Estenzo, 52, isinagawa ang operasyon ng pinagsanib na puwersa ng Criminal Investigation and Detection Group (CIDG) ng Northern Mindanao at Bangko Sentral ng Pilipinas (BSP).,Naaktuhan umanong nagbebenta ng fake US dollar ang suspek sa mismong bahay nito sa Phase 8, Bobontogan, Jasaan, Misamis Oriental.,Napag-alaman na reseller ng pekeng pera si Estenzo at galing sa ­Cebu ang supply nito.,Nakipagtransakyon­ ang CIDG kay Estenzo para bumili ng pekeng P500 bill pero mga pekeng US dollars ang tumambad sa kanila kaya agad na itong dinakma at pinosasan.,Iba’t ibang denominasyon ng pekeng US dollar, pekeng gold bar, M203 grenade launcher,­ cellphone at mga sim cards ang narekober ng pulisya mula sa suspek.",,
It will not prosper! — Palasyo,,"Kumpiyansa ang Palasyo ng Malacañang na walang kahihinatnan ang ikinakamadang kaso ni Sen. Leila de Lima laban kay Pangulong Rodrigo Duterte.,“Sen. Leila de Lima is threatening to file charges against her detractors including President Rodrigo Duterte for grave abuse of power. She said she will seek the Supreme Court (SC) on writ of amparo and writ of habeas corpus and come up with the test case of the limits of presidential immunity. This has been referred, I referred to (Justice) Secretary (Vitaliano) Aguirre regarding the matter and he said the issue will not prosper,” pagbibigay-diin ni presidential spokesperson Ernesto Abella sa media briefing sa Malacañang kahapon.,Naniniwala ang Palace spokesman na diskarte lamang ito ng senadora para maibaling ang atensyon.",,
26 BUENA-MANO SA PAPUTOK!,,"Isang malagim na trahedya ang naganap sa bayan ng Bocaue, ang firecrackers capital ng bansa, makaraang sumabog ang apat na tindahan ng paputok at fireworks display sa Mac-Arthur Highway, Brgy. Biniang 1st, Bocaue, Bulacan kahapon ng umaga.,Kinumpirma ni F02 Rhodora Soria, ng Bocaue Fire Station, na da­lawa ang nasawi at 24 ang sugatan sa mga biktima ng nasabing pagsabog.,Base sa inisyal na report ni F/Senior Inspector Renarte Bachine, fire marshall ng Bocaue Fire Station, isa pa lamang ang kumpirmadong nasawi at sampu ang nasa kritikal na kondisyon makaraang magtamo ng 3rd degree­ burns at hindi pa nakikilala ang mga ito na agad na isinugod sa Bulacan Medi­cal Center-Malolos City at iba’t ibang pagamutan sa Bulacan.,Ayon kay Rod Sacdalan, Fire volunteer ng Bocaue Fire Station, dakong alas-10:30 ng umaga nang biglang sumabog ang tindahang pag-aari ng negosyanteng si Gina Gonzales at nadamay ang tatlo pang katabing tindahan ng paputok. Nagkataon naman nang sumabog ang mga tindahan ay nasa tapat ang isang pampasaherong dyip na puno ng pasahero at sinasabing nadamay sa pagsabog.,Ito ay nagdulot ng matinding trapik sa Mac-Arthur Hi-way at hindi na madadaanan ng anumang uri ng sasakyan habang nagsasagawa ng clearing operation ang mga fire trucks mula sa iba’t ibang siyudad at munisipalidad kung saan ang malakas na pagsabog ay narinig hanggang dalawang kilometrong layo na nagresulta ng pagkawala ng kuryente sa bayan ng Bocaue at kalapit-bayan.,Nabatid na bukod sa pampasaherong dyip na nadamay ay mayroon ding ilang pribadong sasakyan, truck at mga establisimyento sa kabilang bahagi ng Mac-Arthur Highway ang nadamay sa nasabing sunog.,Habang isinusulat ang balitang ito ay patuloy pa rin ang ginagawang pag-apula sa nasabing sunog.",,
"Bocaue explosion victims, tutulungan ng mayor",,"Tiniyak kahapon ni Bocaue Mayor Joni ­Villanueva-Tugna na full support mula sa tulong-pinansyal hanggang medikal ang ipagkakaloob nila sa lahat ng mga na­ging biktima ng pagsa­bog ng tindahan ng pa­putok sa Bocaue, Bulacan kamakalawa kungsaan ­umabot sa P20-mil­yong piso ang naabo ng sunog at tatlo ang kumpirmadong nasawi habang 23 iba pa ang nasa iba’t ibang pagamutan bunga ng mga minor injuries.,Ayon kay ­Mayor ­Villanueva-Tugna, mismong siya at kanyang kasama sa pamahalaang-bayan ang kaagad na umaksyon para matulu­ngan ang mga naging biktima nang ­pagsabog ng tindahan ng paputok. Siniguro niyang mahahatiran ng tulong-pina­syal at medikal ang nadamay sa pagsabog sa pamamagitan ng perso­nal niyang pagdamay sa mga nasugatan at ma­ging sa mga nasawi sa nasabing trahedya.,Mismong si Mayor Tugna ay personal na sinubaybayan ang naganap na pag-apula ng mga bumbero sa naganap na pagsabog ng tindahan ng paputok at pailaw at nagpapasalamat na din siya dahil walang gaanong nadamay sa pagsabog.",,
200 inmates nag-ingay vs MCJ warden,,"Sugatan ang apat na miyembro ng Bureau of Jail Management and Peno­logy (BJMP) at 35 inmates matapos ang isinagawang noise barrage ng mahigit 200 preso sa loob ng Manila City Jail (MCJ) para iprotesta ang pamamalakad ng kanilang Jail Warden na si J/Supt. Gerald Bantag.,Nagsimula ang kilos-protesta pasa­do alas-nuwebe ng umaga kung saan may mga presong nakitang umakyat sa bubungan at nagladlad pa ng yerong kulay asul at may nakasulat na “Palitan si Warden, pahirap sa preso”.,Nasugatan umano ang apat na BJMP personnel matapos madapa at sumabit sa yero, habang ang 35 na preso ay nasugatan matapos tangkaing manlaban sa BJMP personnel.,Unang napaulat na may nasawi pero itinanggi ito ni Bantag pero inamin niya na siya ang nagpaputok bilang ­warning shot.,Sa pahayag ni Bantag, sinabi nito na iniutos niya ang paghihiwalay sa mga inmates na may kasong iligal na droga dahil isasailalim sila sa therapy, counseling at spiritual enhancement program na hindi nagustuhan ng mga preso.,Sinabi naman ng ilang dalaw na kaanak sa labas ng MCJ na pinagbabantaan umano ni Bantag na papatayin­ ang mga preso sa loob.,Si Bantag ay dating jail warden ng Parañaque City Jail pero inilipat ng MCJ matapos magkaroon ng pagpapasabog sa loob ng jail na ikinasawi ng 10.",,
"Namayapang Michael Jackson, top earner pa rin",,"Muling naitalang na­nguna sa ikaapat na sunud-sunod na taon ang nama­yapang ‘King of Pop’ na si Michael Jackson sa taunang listahan ng top-earning ng mga sumakabilang-buhay na celebrities.,Gaya ng ­inaasahan tinal­bugan ni Michael Jackson sa highest-paid dead celebrities list ang kapwa mga music icon na si Prince at David Bowie na kapwa sumakabilang-buhay ngayong taon.,Sa pagtataya ng Forbes, nakapagtala ng kabuuang $825 milyong kita ang ‘Thriller’ hitmaker sa loob lamang ng nagdaan na isang taon.,Nanggaling ang $750 milyon na malaking ha­laga nito sa estate ni Jackson at mga natitira sa Sony/ATV music publishing catalog.,Nasa ikalimang puwesto naman si Prince kasunod si ‘King of Rock and Roll’ na si Elvis Pres­ley na mayroong $27 mil­yon.",,
MRTirik: 2 beses nambuwisit,,"“Everday na lang ba na laging ganito sira o may diprensiya ang mga tren”.,Ito ang hinagpis ng dalawa sa libu-libong mananakay ng Metro Rail Transit (MRT-3) matapos na dalawang beses na natigil ang biyahe nang magkaroon ng aberya at pababain sila ng tren kahapon ng umaga.,Sa pahayag nina Cristina Yabot at Jenelyn Tolentino, kapwa nasa hustong gulang, araw-araw na lang anila ay nagkakaroon ng aberya ang biyahe ng mga tren at walang pinagkaiba noong nakalipas na administrasyon.,“Lagi na lang po kaming­ nale-late sa pagpasok sa trabaho galing kami­ ng Quezon Avenue patungong Ayala Avenue,” pahayag ng dalawa.,Kahapon ng alas-sais ng umaga nang dalawang beses na natigil ang biyahe ng MRT-3 na ikinainis ng mga pasahero at agad itong pinababa sila mula sa tren.,Nabatid mula sa control tower ng MRT-3 na 10 minuto natigil ang tren ng MRT-3 pagdating sa EDSA Cubao Station southbound.,Pinababa ang mga pa­sahero at pinalipat sa mga kasunod na tren, habang hinatak pabalik sa MRT depo ang tumirik na bagon.,Bandang alas-otso ng umaga ay muling tumirik ang isang tren sa 100 metro ang layo makalampas ng North Avenue Station southbound.,May limang minutong huminto ang tren bago muling umandar at nagbalik sa normal na operasyon.",,
Mindoro Occidental idinuyan,,"Inuga ng magnitude 4.6 lindol kahapon ng umaga ang Abra De Ilog sa Mindoro Occidental kung saan naramdaman din ang pagyanig sa ilang bahagi ng Metro Manila.,Bandang alas-9:39 ng umaga nang tumama ang lindol sa 15 kilometer West ng Abra De Ilog na may lalim na 105 kilometers at tectonic ang origin.,Naramdaman ang Intensity 2 sa mga bayan ng Calatagan at Nasugbu, Batangas; gayundin sa Pasay City; at sa Malate at Sampaloc, Maynila.,Unang inulat ng Phivolcs na magnitude 4.5 ang naganap na lindol pero ilang minuto ang nakalipas ay itinaas ito sa magnitude 4.6.,Gayunman, wala namang inaasahang aftershocks o pinsala na naidulot ang lindol.",,
Kapabayaan ng sekyu sa SM-Dasma hostage sisilipin,,"Tutukuyin ng PNP-Supervisory Office for Security and Investigation Agencies (SOSIA) ang posibilidad na nagkaroon ng kapabayaan sa panig ng mga security guard sa naganap na hostage taking sa SM Dasmariñas sa Cavite noong Linggo na ikinasawi ng dalawang katao.,Ito ang inihayag kahapon ni Sr. Supt. Jose Mario Espino, director ng PNP-SOSIA na nagsabing sinimulan na nila ang imbestigasyon sa nasabing insidente.,Sinabi ni Espino, aala­min nila kung paano at bakit nakapagpasok ng patalim ang suspek na si Carlos Marcos Lacdao, sa loob ng shopping mall kung saan ginamit nito sa krimen na nagresulta sa pagkasawi ng isa sa mga biktima niya.,“Kailangan malinawan ‘yan dahil kwestyunable kung paanong naipuslit ang 12 pulgadang patalim ni Lacdao papasok sa shopping mall,” wika ni Espino.,Tutukuyin ng SOSIA kung sino ang partikular na security guard ng mall na pumalpak sa pagbabantay.,Sa nasabing hostage taking, binihag ng suspek ang may 12 katao sa loob ng comfort room ng mall kung saan matapos makawala ang siyam na bihag ay napatay naman nito ang isa sa kanyang hostage habang napatay din sya ng mga rumespondeng pulis.",,
144 pekeng Pinoy nasabat,,"Aabot na sa 144 dayuhan na nagkunwaring mga Filipino ang naharang ng Bureau of Immigration (BI) sa Ninoy Aquino International Airport (NAIA) matapos dumalo sa Haj pilgrimage sa bansang Saudi Arabia.,Ayon kay BI Commissioner Jaime Morente, kabilang sa mga nasabat ang 122 Indonesians at 22 ­Malaysians na nagkunwaring mga Filipino na nanggaling sa pilgrimage sa Saudi Arabia.,Sa pinakahuling ulat, ibinigay ng BI sa embahada ng Indonesia at Malaysia sa Pilipinas ang mga kababayan ng mga ito para sa kaukulang pagsasaayos­ ng mga papeles at pabalikin sa kanilang mga bansa.,Aniya, binuo ang inter-agency project na Oplan Janus matapos ang pagkakaharang sa 177 Indonesians sa NAIA na tinangkang umalis ng bansa gamit ang genuine Philippine passports para dumalo sa nasabing pagdiriwang sa nasabing bansa kung saan nagpakilala rin ang mga itong Filipino.,Nadiskubre ang ginagawa ng isang sindikato na nagbebenta ng Philippine passports sa mga dayuhang interesado kapalit ng malaking halaga upang makasama sa pilgrimage gamit ang Haj quotas na inilaan ng Saudi government para sa mga Filipinos.,Dahil dito naghigpit ang mga tauhan ng BI sa mga dumarating na Muslim pilgrims noong nakaraang buwan hanggang sa marami sa mga Indonesians at Malaysians ay natuklasang mga pekeng Filipino.,Kabilang din sa dinakip ng BI ang 12 Indonesian sheikhs na kasama ng mga foreign pilgrims sa biyahe ng mga ito papuntang Manila para sa imbestigasyon kung may kinalaman ang mga ito sa nasabing sindikato.,Samantala, nilinaw ng BI na hindi Filipino ang isa sa limang iniulat na nasawi sa Haj kung saan isa itong Indonesian na nakilalang si Samsuddin, 68-anyos na gumamit ng pekeng Filipino name na Murphy Rasam Sahiril at umano’y isinilang sa Alicia, Zamboanga del Sur.",,
‘I can give you gallons and gallons of curses’,,"Galun-galong pan­lalait, mura at kantiyaw ang ibubuhos diumano ni Pangulong Rodrigo Duterte sa mga kritikong patuloy ang banat sa kontrobersyal na extrajudicial killings (EJK) kaugnay ng inilunsad na giyera kontra ilegal na droga.,Nagpahayag ng pagkagigil si Pangulong Digong dahil sa pagka-istupido aniya ng mga hindi nakakaunawa sa kanyang ginagawa.,Nagbanta ang Pangulo na maghanda kapag tulu­yang nawala ang respeto niya sa mga ito.,“…that is the reason why I give them the best of my epithets, my slur, and my curses for acting too stupid and bringing me into the public international scene and on my shoulders the Filipino people when you do that and that is why I’m the guy if I don’t respect you anymore, be prepared for the worse because I can give you gallons and gallons of epithets, curses, look and look at these guys when I said, put… mo,” paghahayag ni Pangulong Duterte sa ika-115 anibersaryo ng Philippine Coast Guard (PCG) sa Port Area, Manila kahapon ng hapon.,Binanggit muli ng Pa­ngulo na nakahanda siyang magpaimbestiga kahit kanino patungkol sa kontrobersyal na usapin ng EJK at isyu ng human rights.",,
‘Arresto mayor’ na inmates palalayain na,,"Ilang kembot na lang ay makakalabas na ang lahat ng mga preso na nakakulong sa mga city at municipal jails sa bansa na nagkasala ng mga krimen na may parusang ‘arresto mayor’.,Walang sinumang mambabatas sa Kamara ang tumutol nang isalang sa ikalawang pagbasa ang House Bill 335 na nagbibigay ng awtorisasyon sa mga korte na palabasin na sa mga kulu­ngan ang mga bilanggo na nahaharap sa kasong alarm and scandal, slight physical injuries, malicious mischief at imprudence and negligence constituting light felony.,Ang mga nabanggit na kaso ay may parusang arresto mayor o parusang isang buwan at isang araw hanggang 6 na buwang pagkakabilanggo.,Layon umano ng nasabing panukala na mabawasan ang mga preso sa mga city at municipal jails sa buong bansa subalit hindi sinabi kung ilang preso ang makikinabang dito.",,
Team Digong inspirado sa ‘excellent’ trust rating,,"Bagama’t natapyasan ng tatlong puntos ay nananatiling nasa “excellent category” ang trust rating ni Pangulong Rodrigo Duterte sa pinakahuling survey na isinagawa ng Social Weather Station (SWS) kahapon.,Kaya naman ang buong Team Digong na bumubuo sa kanyang administrasyon ay ganado at nagsabing lalo silang magsisipag upang hindi masayang ang tiwala ng taumbayan.,Ang survey na inilathala ng Business World kahapon ay nagpapakitang nakakuha si Duterte ng +76 public trust rating, mas mababa ng tatlong puntos sa dating 79% na isinagawang survey ng SWS noong Hunyo 24-27 bago ito nanumpa sa tungkulin bilang bagong Pangulo ng bansa.,Ang pinakahuling survey ng SWS na mayroong 1,200 adult respondents mula sa iba’t ibang bahagi ng bansa ay ginawa noong Setyembre 24 hanggang 27.,Lumabas sa survey na 83% sa mga na-survey ay may “much trust” sa Pa­ngulo, 9% ang undecided at 8% ang may “little trust”.,“The latest Social Weather Stations (SWS) survey showing President Rodrigo Duterte enjoying excellent trust rating clearly affirms the Filipino people’s faith and confidence in his leadership. President Duterte has maintained his excellent trust ratings for two consecutive quarters. This will further motivate his administration to continue what he started in his first 100 days…fighting illegal drugs and crime, combating terrorism, curbing corruption, and sustaining the momentum of economic growth,” ani Communications Sec. Martin Andanar.",,
Ilabas ang mga sundalo!,,"Imbes na tumambay lang sa kampo, inirekomenda ng isang senador na pagbantayin sa mga komunidad ang 85 porsyento ng sundalo ng Armed Forces of the Philippines (AFP) upang mapangalagaan ang kapayapaan sa bansa.,Pormal itong ipinabatid ni Sen. Panfilo Lacson kay Department of National Defense (DND) Sec. Delfin Lorenzana sa isinagawang pagdinig sa panukalang budget ng AFP kahapon.,Sa paliwanag ni Lacson, dating pinuno ng Philippine National Police (PNP), noong kanyang kapanahunan ay una na niyang ipinatupad ang sistemang ito at nagkaroon umano ng magandang resulta sa larangan ng peace and order.,“If I may suggest, ang ideal is 15-85,” banggit ni Lacson kay Lorenzana nang madako ang kanilang talakayan sa bilang ng sundalong nagpapatrulya sa mga komunidad at naiiwan sa mga kampo.,Ayon pa sa mambabatas, maging sa mga kagamitan at iba pang puwersa ng militar ay dapat na ipatupad din ang 15-85 formula upang matiyak na mas malakas ang mga nagpapatrulya sa mga kalaban na makakasagupa.",,
WANTED: MAS MARAMING AGOT ISIDRO!,,"Tingin man ng ilan ay nagkadurug-durog sa kamay ng mga bashers at avid supporters ni Pa­ngulong Rodrigo Duterte, para sa isang grupo ng mga kongresista ay m­alakas ang naging ‘impact’ ng matapang na pananalita ng aktres na si Agot Isidro dahil binasag nito ang “Climate of Numb” na na-cultivate sa administrasyong Duterte.,Kaya naman ang hi­ling ng ‘Magnificent 7’ ng Kamara, “Unang-una, we should encourage our people to speak out. And tell their families, friends, associates, the community as well as the nation of the real sentiments on the president’s fraud priorities and his erratic rhetorics,” ani Albay Rep. Edcel Lagman na miyembro ng grupo.,Sa isang press briefing kahapon, bagama’t mayroon ding hindi pabor sa pagtawag ng aktres sa Pangulo na “psychopath”, hindi itinago ng mga mambabatas na taas ang kamay nila sa ipinakitang tapang ni Isidro na naglabas ng kanyang totoong saloobin kahit alam niyang kukuyugin siya ng mga supporters ni Pangulong Duterte.,Kung hindi umano nagsalita ang aktres sa kanyang Facebook page na sinuportahan at shinare (share) din ng malaking bilang ng mga kababayan at sa katunayan ay nag-trending pa nga sa Twitter ang post na ipinasa-pasa sa anyo ng screen cap, marahil ay iniisip hanggang ngayon ng Pangulo na pabor ang lahat ng Pinoy sa pang-aaway na ginagawa niya sa Amerika, United Nations (UN) at European Union (EU).,“So let’s encourage people to be like Agot,” diin ni Lagman.,Dapat umano ay ma­ging Agot Isidro sa pagpapakita ng tapang na manindigan sa sariling prinsipyo at maging ‘vocal’ sa mga isyu na mayroong direktang epekto sa bansa at sambayanan, kahit pa mayroong banta ng ‘kuyog’ mula sa mga Duterte supporters, lalo na sa social media.,Sa panig naman ni Akbayan partylist Rep. Tom Villarin, hindi dapat ma­naig ang takot sa paninindigan sa tama o sa tingin ng isang tao ay tama.,“This climate of being numb, hindi dapat tayo pumasok sa ganun. I think what Agot Isidro did is a call out to Filipino na if the emperor has no clothes, sabihin natin ‘yun. Hindi to be just lapping up and saying that everything is okey,” ani Villarin.,Hindi naman pabor si Ifugao Rep. Teddy Brawner Baguilat sa paglalarawan ni Isidro kay Duterte bilang psychopath subalit naiintindihan umano nito ang pinaghuhugutan ng actress dahil inaaway ng Pangulo ang Amerika at EU at naghahamon pang alisin na ang mga tulong sa Pilipinas.,Hanga rin si Dinagat Island Rep. Arlene ‘Kaka’ Bag-ao kay Isidro dahil nasabi niya ang kanyang saloobin subalit naawa ito sa aktres na inaatake ng mga supporters ng Pangulo sa kanyang pagkatao at hindi sa usapin.,“Ang nakikita kong mali ay ang mga bumabatikos kay Agot Isidro na gumagamit ng mga atake at insulto sa kanyang pagkatao at pagiging babae. Itaas sana natin ang diskurso. Kung tutol sila sa opinyon niya, sumagot sila gamit ang mga isyung nailahad, huwag doon sa pagkatao ng naghayag ng opinyon bilang mamamayan. Sa dulo ng lahat, dapat manaig ang dignidad natin bilang mga tao,” ani Bag-ao.",,
Mga testigo ‘under’ din ng DOJ lahat,,"Sinampahan kahapon ng Volunteers Against Crime and Corruption (VACC) ng kasong kriminal si Sen. Leila de Lima at anim na iba pang isi­nangkot sa illegal drug trade sa New Bilibid Prison (NBP) sa Department of Justice (DOJ).,Reaksyon ng ilang mambabatas, dehado sa kaso ang senadora dahil ang lahat ng testigo laban sa kanya at mga akusado ay pawang nasa ilalim ng DOJ at sa katunayan ay mismong ang kalihim pa ng DOJ na si Sec. Vitaliano Aguirre pa ang nagparada ng mga testigo sa imbestigasyon sa Kamara.,Sa press conference ng ‘Magnificent 7’, sinabi ni Albay Rep. Edcel Lagman na tiyak na gagamitin ng mga nagsampa ng kaso partikular na ang mga witness na ihinarap ni Aguirre sa House committee on justice na nag-imbestiga tungkol sa droga sa NBP noong panahon ni De Lima sa DOJ.,“The witnesses who were either inmates or NBI agents or official were all under the jurisdiction of the Secretary of Justice, the SOJ propounded and introduce the witnesses,” ani Lagman.,Ito ang dahilan kaya itinuturing umano ni Lagman bilang “Comedy of Errors” ang naganap na imbestigasyon ng Kamara sa paglaganap ng droga sa NBP.,“Now, a case has been filed in DOJ, and who will eventually rule in that case? It’s the Secretary of Justice (SOJ),” ani Lagman kaya malaki ang tulog ni De Lima at mga kapwa nito akusado.,Idinepensa naman ni Caloocan City Rep. Edgar Erice ang kanilang grupong “Magnificient 7” na dating Legitimate 8, kung bakit hindi sumali ang mga ito sa imbestigasyon ng Justice committee sa ilegal drug trade sa NBP.,“It’s not actually hearing… Ito ay propaganda tool to cover-up the investigation of extrajudicial killings,” dagdag ni Erice.,Mismong si De Lima ay kumuwestyon kung bakit hindi sa Office of the Ombudsman isinampa ang kaso gayong lantad na kaalaman na ang DOJ ang trumabaho sa pangangalap ng mga ebidensya at testigo laban sa kanya.,Tinawag pa nito si Aguirre (kalihim ng DOJ) na “master of fakery” habang iginigiit na imbento lamang ang lahat ng akusasyon laban sa kanya.,Bukod kay De Lima, kasama rin sa kinasuhan ni VACC founding chairman Dante Jimenez sa kasong paglabag sa Section 5 kaugnay sa Section 26 ng Republic Act 9165, kilala bilang Comprehensive Dangerous Drugs Act of 2002 sina dating Justice Undersec. Francisco Baraan, dating Bureau of Corrections (BuCor) Director Franklin Jesus Bucayu, dating security aides ni De Lima na sina Joenel Sanchez at Jad de Vera, dating driver na si Ronnie Dayan at ang high profile inmate na si Jaybee Sebastian.",,
PDU30 KAKASUHAN KO!,,"Muling pinatunayan ni Sen. Leila de Lima na hindi siya titiklop sa diumano’y panggigipit sa kanya ng pamahalaang Duterte at kahapon ay inihayag nito ang intensyong kasuhan mismo si Pangulong Rod­rigo Duterte, sampu ng mga galamay nito na dumidikdik sa kanya, sa kabila ng taglay na immuni­ty ng nakaupong Pangulo.,Giit ng senadora, sa lawak at tindi ng nararanasan niyang panggigipit sa kanya ng Pangulo ay kailangan din niya ng hustisya.,Pahayag ni De Lima, partikular na kasong ihahain niya laban sa Pangulo ay ang petition for writ of amparo at petition for writ of habeas data.,Isasampa niya umano ang kaso sa Korte Suprema sa susunod na linggo.,“Sa lawak at sobrang sama ng ginagawa sa akin, ito ang pagkakataon na ma-test ang doctrine of presidential immunity from suit, I’m going to file a test case, na may mga pagkakataon po na hindi puwedeng i-invoke ang presidential immunity from suit,” ayon kay De Lima.,Diin pa ng senadora, “I don’t think na ‘yung nakaisip ng doktrina na ‘yan could have ever comprehended a situation like this where there is blatant abuse of power.”,Bukod dito, ayon pa kay De Lima, kakasuhan din niya sa Ombudsman ang kanyang mga kritiko kaugnay sa paglabag sa Anti-Graft and Corrupt Practices Act at Code of Conduct and Ethical Standards for Public Officials and Employees bukod pa sa civil suits for damages.,Hindi nito pinangalanan kung sinu-sino ang mga kakaladkarin niya sa korte.,“Meron pa po iba, I wouldn’t want to be laying all my cards on the table kasi baka mapaghandaan po ako ng mga ‘yan lalo na napaka-lopsided ng laban. Ako lang po nandito and then sila ‘yung mga kalaban,” dagdag pa ng senadora.,Ang petition for a writ of amparo ay isang re­medyo na maaaring gamitin ng isang tao kung ang kanyang right to life, liberty at security ay nilabag o threatened with violation by unlawful act or omission.,Samantalang ang writ of habeas data ay remedyo naman ng isang tao kung ang kanyang karapatan to privacy in life, liberty or security ay nilabag o threatened by an unlawful act or omission “such as gathering, collecting or storing of data or information regarding the person, family, home and correspondence of the aggrieved party”.",,
"No window hours, gagawing permanente?",,"Sinimulan na kahapon ang tatlong araw na dry-run ng ‘no window hours’ policy para sa number coding scheme sa ilang lansangan sa Metro Manila.,At kapag naging epektibo, ikokonsidera ng Metro Manila Council na palawigin o permanente na itong ipatutupad.,Sa ilalim ng nasabing scheme, mula alas-10:00 ng umaga hanggang alas-tres ng hapon na window hours ay hindi na epektibo sa Epifanio Delos Santos Avenue (EDSA); C-5; Roxas Boulevard; Alabang-Zapote Road at sa lahat ng kalsada sa mga siyudad ng Mandaluyong, Makati at Las Piñas City.,Ibig sabihin, ang mga pribadong sasakyan na sakop ng kada araw na number coding scheme ay pinagbabawalang dumaan sa mga nasabing lansangan mula alas-siyete ng umaga hanggang alas-siyete ng gabi.,Ang mga lalabag ngayong linggo ay hindi iisyuhan ng citation ticket ngunit sisitahin pa rin sila.,Sa Oktubre 17 hanggang Enero 31, 2017 ang pang­kalahatang implementasyon ng polisiya.,Samantala, tinatayang nasa 400 motorista ang nahuli at nasa 159 drivers ang binigyan ng warning ng MMDA sa unang araw kahapon ng dry-run ng ‘no window hours’ policy.",,
‘Casket Making Livelihood Program’ para sa drug reformist (Part 1),,"Takot ang nag-iisang dahilan upang talikuran ng sampung drug reformist ang paggamit ng ipinagbaba­wal na droga at tuluyang magbagong buhay upang patunayan sa kanilang mga kapamilya at mga kaibigan na mayroon pa silang pagkakataon para ituwid ang mga kani kanilang landas na minsan nang naligaw.,Isa si Angelito Caparas, 34-anyos, binata at residente ng Brgy. Kalaklan ang desididong magbagong buhay nang mabalitaan ang alok ng lokal na pamahalaan ng Olongapo City na libreng pangkabuha­yan sa pamamagitan ng paggawa ng mga kabaong.,“Noong sunud-sunod na ang mga napapatay na mga drug pushers at users, nag-isip na ako baka kasi isang araw ako na ang makita ng pamilya ko na nakabu­lagta sa kalsada kaya sumuko ako sa Oplan: Tokhang kasi ayaw ko pa mamatay” ayon pa kay Caparas.,Ayon naman kay Spikes Lanao ng Brgy. Old Cabalan, ayaw na rin niyang balikan pa ang pinagdaanang paggamit ng droga lalo na sa panahon nga­yon na naging seryoso na ang kapulisan sa kanilang kampanya kontra droga, at dahil hindi pa naman umano huli ang lahat para sa mga katulad niya na nais magbago ay hindi na siya nagdalawang isip na sumali sa programang pangkabuhayan na alok ni Mayor Rolen Paulino.",,
"Sulu congressman, 2 pa inasunto",,"ZAMBOANGA CITY — Nahaharap sa kasong kriminal ang isang congressman ng Sulu at dalawa pang iba matapos silang akusahan ni dating Sulu Gov. Sakur Tan ng bigong pagpatay kaugnay sa August 2010 suicide bombing sa Zamboanga Airport na target diumano ang pulitiko at ang kanyang pamilya.,Pormal ng nagsampa ng kaso si Tan, kasama ang kanyang abogadong si Wendell Sotto,­ at inihain ito kay Fiscal­ Ricardo Cabaron sa Hall of Justice. Ang mga akusado ay nakilalang sina Rep. Abdulmunir Arbison, Maulana Omar at Allan Sabuddin.,Tatlong iba na isinabit sa naturang kaso – dating­ Maimbing Mayor­ Najib­ Maldisa, ex-Mayor­ Ahmad­ Nanoh, ng Pangutaran;­ at (Imam) Kasim Tarawi – ay napatay na lahat sa hiwalay na atake sa Zamboanga sa mga nakalipas na taon.,Nakaligtas si Tan at anak nitong si Samier­ – na ngayon ay mayor ng Maimbung, sa naturang suicide bombing, ngunit patay din ang 2 katao kabilang ang may dala ng bomba na si Reynaldo Hapilado at mahigit sa dalawang dosena ang sugatan sa pagsabog sa labas lamang ng arrival ­area ng airport.,Bago napaslang si Nanoh ay napabalitang gusto nitong maging state witness at ibunyag ang mastermind sa pambobomba.,Nakaligtas din si Tan, na kilalang pilantropo at respetado sa Mindanao, sa isang roadside bombing sa labas ng Kapitolyo sa bayan ng Patikul sa Sulu noong 2009, ngunit sugatan ito at ang kasamang si Pandami Mayor Hatta Berto at 9 iba pa. Sinabi ng pulisya na Abu Sayyaf ang nasa likod ng pambobomba sa convoy ni Tan at ipinag-utos umano ito ng mga kalaban ni Tan sa pulitika.",,
"South Cotabato Police, una sa drug campaign",,"Nanguna ang South Cotabato Police sa buong bansa kaugnay sa mahigpit na kampanya ng Philippine National Police (PNP) kontra iligal na droga.,Ito ang ipinagmalaki ni Supt. Barney Condes, hepe ng Koronadal City Police makaraang makapagtala ng pinakamataas na bilang ng drug surrenderee na 9,000 sa ilalim ng kampanyang Project Double Barrel.,Nakapagtala na rin ng may 40,000 na drug surfacing­ personalities sa buong rehiyon mula sa walang hum­pay na operasyon ng pulisya sa rehiyon sa pagpapatupad ng Oplan Tokhang na component ng Project Double Barrel.,Dahil sa pinaigting na kampanya laban sa illegal drugs, tiniyak ni Condes na bumaba na ng 50 pors­yento ang suplay ng shabu at marijuana sa probinsya.",,
Fishkill sa Cotabato,,"Dahil sa mahigit isang linggo nang fishkill sa Lake Sebu, South Cotabato, umaabot na sa P800,000 halaga ng mga isdang tilapia ang nasayang at 28 fish cage operators na ang nalulugi.,Sa ulat ng lake warden na si Rudy Muyco, may 28 fish cage operators na ang nagkumpirma na umaabot sa 100 ­kilograms ng isda ang nalulugi sa kanila dahil sa fishkill.,Isa na rito si Nicolas Dueñas, na nagsabing nakatakda na silang mag-harvest sa linggong ito pero dahil sa fishkill ay nangamatay na ang may 200 kilograms ng tilapia.,“Nu’ng Thursday, nung araw na ‘yun ay makulimlim at umuulan. Kumpiyansa kami na hindi mamatay ‘yung mga isda. Pero pagkagabihan na, ‘yun, doon pala na short ‘yung oxygen at bumaho, umaamoy ‘yung tubig. Pagkaumaga­han nand’un na, lumutang na, patay na ‘yung mga isda,” wika ni Dueñas.,Dahil sa nasabing fishkill, karamihan na sa mga fish cage operators ang napilitan nang mag-harvest at magbenta kahit na halos wala silang kinita sa kadahilanang kaysa malugi nang todo ay makabawi man lamang kahit kaunti.,Gayunman, tiniyak naman na ligtas kainin ang mga tilapia mula sa nasabing lake.",,
De Lima: Lookout list? Nakakatawa kasi ‘di ako tatakas!,,"Giit ni Senador Leila de Lima, wala siyang balak na tumakas o umalis ng Pilipinas.,Kaalinsunod ito sa ipi­nalabas na lookout bulletin ng Department of Justice (DOJ) laban sa kanya at limang iba pa dahil sa alegasyon ng pagkakasangkot ng mga ito sa illegal drug trade sa loob ng New Bilibid Prison (NBP).,“Huwag kayong mag-alala dahil wala akong kabalak-balak umalis ng Pi­li­pinas para iwasan kung anuman ‘yung mga inihain na mga kaso sa akin,” ayon pa kay De Lima.,Kung umalis man umano siya ng bansa, ito’y may dahilan tulad ng pagkakaroon ng official engagement at hindi para takasan ang anumang kasong planong isasampa sa kanya ngunit giit pa rin nitong siya’y inosente.,“Inosente po ako! Ang guilty lang po ang tumatakas,” anang senadora.,Bukod dito, ayon pa sa senadora, nakakatawa namang inilagay siya sa lookout bulletin gayong wala pa naman siyang kaso.,Hindi umano maa­ring gawing basehan ang mga isiniwalat sa pagdinig ng Kamara dahil puro walang katotohanan ang mga sinasabi.,Kinumpirma kaha­pon ng Bureau of Immigration (BI) ang utos ni Department of Justice (DOJ) Sec. Vitaliano Aguirre na ‘banta­yan’ si De Lima pero hindi naman umano ito pipigilin kung sakaling lumabas ng bansa.,Kasama rin sa lookout bulletin sina dating Justice Undersecretary Francisco Baraan III, dating Bureau of Corrections (BuCor) Director Franklin Jesus Bucayu, Presidential Security Group (PSG) member Sgt. Joenel Sanchez, dating Presidential Anti-Organized Crime Commission Executive Director Reginald Villasanta at dating driver-bodyguard ng senadora na si Ronnie Dayan.",,
"Mga pari, p—ng -nang buwisit! — PDU30",,"Muling bumuga ng maanghang na kataga at ang pinagbalingan ni Pangulong Rodrigo Duterte sa pagkakataong ito ay ang mga pari ng Simbahang Katolika na sumisita at bumabatikos sa inilunsad niyang giyera kontra ilegal na droga.,Sa pagtatalumpati ng Pangulo nang bumisita ito kahapon ng hapon sa Camp Abendan – Police Regional Office (PRO) 9, Mercedes, Zamboanga City ay binanggit nito na hindi siya umaabuso para patayin ang kapwa Pinoy nang walang dahilan.,“Harap-harapan sabihin ibaba mo ‘yan about six to one year use of shabu can shrink the brain may armas ‘yan may humahabol sa kanya…it’s paranoia invariably they are harmed they will kill you, abuso ko lang ‘to why should I kill my countrymen,” sabi ni Duterte.,Nagpaabot ng mensahe ang Pangulo sa mga pari gayundin kay Davao Archbishop Emeritus Fernando Capalla na tumatayong co-convenor ng Bishops-Ulama conference, isang grupo na nagsusulong ng kooperasyon sa pagitan ng Muslim at Kristiyano.,“…kaya ito si Capalla, Bishop namin doon (sa Davao), pareho man kami mga kabit din sila Obispo, ako mayor…mga pari p—ng -na buwisit, mga pamoral-moral. Paano ko pigilan ‘yan? Patay ang Pilipinas,” ani Pangulong Duterte.",,
"‘Pag Pasko, P30-P50M ang pera sa Building 14!",,"“Pag Christmas season, 30 to 50 million (pesos) maliit na po ‘yun,” isang bahagi ng testimonya kahapon ni Jaybee Sebastian, isa sa high-profile inmate sa New Bilibid Prison (NBP).,Ayon sa kanya, hindi lamang ginawang “sin city” ng mga astig na preso ang NBP kundi Central Bank dahil sa milyun-milyong piso na umiikot sa loob ng kulungan araw-araw.,Sa pagharap ni Sebastian sa ikaapat na pagdinig ng House committee on justice ukol sa paglaganap ng ilegal na droga sa pambansang kulungan, sinabi nito na dahil sa dami ng perang umiikot ay mayroon silang money counting machines sa loob.,Sa pagtatanong ni Manila Rep. Edward Maceda, sinabi ni Sebastian na kapag Pasko ay maliit umano ang P30 mil­yon hanggang P50 mil­yon na umiikot sa Building 14 pa lamang kung saan nakakulong ang mga high-profile inmates na kinabibilangan ng mga Chinese drug lords.,“`Pag Christmas season, 30 to 50 milyon maliit na po ‘yun,” kung saan inihalimbawa nito ang kanyang sarili na mayroong sariling pera na umaabot ng P3 million hanggang P5 million na kanyang ipinapautang at tumutubo ng P300,000 kada araw.,Sinabi rin ni Sebastian kay Surigao del Sur Rep. Robert Ace Barbers na umaabot ng hanggang P10 milyon ang naipapatalo ng mga preso sa sugal tulad ng dais sa Building 14.,“Noong panahon po na tinatawag naming Pas­ko, kasi ako mismo saksi ako, dyan sa Building 14, huwag na na­ting isama ang maximum security compound no, 50-katao lang kami dyan, witness ako na nagkakatalo ng P4 to P10 mil­yon isang gabi sa dais,” ani Sebastian.",,
"‘Killer clowns’ sa US, UK kinatatakutan",,"Nagkalat na sa maraming dako ng mundo ang nauusong ‘kil­ler clowns’ na nagdudulot ng pangamba sa publiko.,Ayon sa ulat, inum­pisahan ng ilang mga walang magawang indibiduwal sa bansang Amerika ang pananakot kung saan ay nagbibihis payaso ang mga ito at may bitbit na patalim at palakol.,Sinasabing pakay ng mga ito na takutin ang kanilang bibiktimahin na tila ay akma nilang papatayin ang mga ito.,Sa ilang estado ng US kabilang ang South Carolina at New York ay nakita ang mga killer clowns habang nasa kakahuyan.,Dahil dito, naaalarma na ang mga awtoridad dahil sa mga serye ng nasabing pagbibiro.,Inihalimbawa pa nito ang pagkakaaresto sa da­lawang menor-de-edad na nanakot sa mga estudyante habang nakasuot bilang clowns.,Mula Estados Unidos ay ginaya na ito sa maraming lugar sa Uni­ted Kingdom.,Partikular na sa Newcastle, Caernarvon, Manchester, Sheffield, Liverpool, Sudbury, Claxton at Leeds.",,
"Suspek sa pananaksak tumalon sa creek, tigok",,"Patay ang isang lalaki na suspek sa pananaga makaraang sa kanyang pagtakas ay mag-dive ito sa mababaw na creek sa San Pedro City, Laguna kamakalawa ng gabi.,Idenaklarang dead-on-arrival sa Gavino Alvarez Lying in Center ang suspek na si Ronaldo Tuazon Ta­lingdan, 44-anyos, habang ginagamot din sa kaparehong ospital ang biktimang si Joseph Bacunawa Ca­lisay, 36.,Batay sa report ng San Pedro Police, bandang alas-10:00 ng gabi, nakikipag-usap lamang sa kanyang kaibigan ang biktima sa Brgy. United Bayanihan nang biglang dumating ang suspek na armado ng itak.,Walang sabi-sabing pinagtataga nito ang biktima na tinamaan sa kaliwang kamay at kaliwang tagiliran.,Mabilis na tumakbo ang biktima para sa kanyang kaligtasan samantalang mabilis ding tumakbong patakas ang suspek patungo sa direksyon ng creek.,Mala-superman na nag-dive ito sa creek subalit bumagsak ito sa mababa at mabatong bahagi ng ilog na naging dahilan ng kanyang mga grabeng pinsala sa ulo at iba’t ibang bahagi ng katawan na ikinasawi nito.",,
Duterte ‘craziest prexy on earth’ — Listverse,,"Na-feature si Pangulong Rodrigo Duterte sa isang social media at artikulo na may titulong ‘10 Reasons The Philippines Has the Craziest President On Earth’.,Base sa nasabing website, ang listverse.com ay orihinal top 10 site na mayroong tinatayang walong milyong readers sa buong mundo.,Sa artikulong isinulat ni Mark Oliver at lumabas nitong Oktubre 9 sa listverse.com, tinipon nito ang ‘quotable lines’ ni Duterte na bagama’t sinasabing bahagi lang ng kanyang mga joke ay may “dark reality in the Philippines, and it’s much more terrifying than you might imagine”,Inilagay sa top 10 ang kontrobersiyal na pahayag ni Duterte hinggil sa pag-gang rape sa isang Australian na biktima ng hostage-taking sa Davao noong 1989, kung saan mistulang nagpahayag ng pagkadismaya ang Pangulo sa panghahalay sa biktimang si Jacqueline Hamil at sinabing dapat “nauna ang Mayor”.,Nasa top 9 ang pagsasabi ni Pa­ngulong Duterte na sariling pera niya ang gagastusin niya sa kaniyang mga babae kung saan binanggit sa artikulo ang naging pag-amin ni Duterte na maliban sa asawa nito ay nagkaroon pa ng ibang babae nang magtungo sa Estados Unidos at nagkaroon pa ng dalawang girlfriend.,Ang ika-8 ang pahayag ni Duterte na wala itong pakialam sa karapatang-pantao kung saan nabanggit sa artikulo ang quote ng Pangulo pahayag na “forget the laws on human rights” kung saan ipinangako nitong papatayin ang 100,000 katao sa ilang buwan ng pa­nunungkulan nito.,Nasa top 7 naman ang pagkumpara ni Duterte sa kanyang sarili kina Adolf Hitler at Idi Amin, kung saan inilahad ang pagsasabi ng Pangulo na kung si Hitler ay nakapang-masaker ng tatlong milyong Jews, handa umano itong patayin ang tatlong milyong adik sa bansa.,Sa top 6, ang pagmumura ni Pangulong Duterte kay US President Barack Obama, na naging kontrobersiyal at nag-headline pa sa international media na nasundan sa top 5 sa pagbabanta ni Duterte na kakalas na ang Pilipinas sa United Nations.,Sa top 4 naman ang pagmumura ni Duterte kay Pope Francis nang duma­law ito sa bansa dahil sa matinding traffic na idinulot nito sa Metro Manila maliban pa sa pag-away sa Simbahang Katoliko.,Habang nasa top 3 ang paghikayat umano ni Duterte sa mga mamamayan na patayin ang mga kilalang adik kung saan isinaad sa artikulo ang pagdami ng mga natatagpuang patay sa mga lansa­ngan sa bansa mula nang maupo sa pwesto si Duterte at ang mga ito ay nilalagyan ng karatulang “Pusher ako Wag Tularan”.,Sa top 2 ay inilagay ang pangako umano ni Duterte na papatayin ang kanyang mga anak kung mapapatunayang gumagamit ang mga ito ng iligal na droga. Nakasaad pa sa artikulo na sa nga­yon, wala pa namang napapatay na sariling anak si Duterte, pero isang apat na taong bata na si Althea Babon ang nasawi nang dahil sa drug war ng administrasyon.,Ang nasa top 1 ang pahayag nito na bilang Presidente ng bansa ay bibigyan nito ng pardon ang sarili.",,
"‘Wag lang kwento, nasa’n ang ebidensya? — CBCP",,"Hinamon ng Catholic Bishops’ Conference of the Philippines (CBCP) ang mga nag-aakusa kay Sen. Leila de Lima na maglabas ng sapat na ebidensya kaugnay ng pagkakasangkot nito sa ilegal na droga sa New Bilibid Prison (NBP) at hindi dapat umasa sa pahayag ng mga tumetestigo sa Kamara.,Ito ang sinabi ni Rodolfo Diamante, executive secretary ng CBCP-Episcopal Commission on Prison Pastoral Care, kung saan iginiit nito na dapat suportado ng mga ebidensya ang lahat ng ibinabatong akusasyon kay De Lima at hindi dapat basta maniwala ang publiko sa mga ipinahahayag ng mga inmates ng Bilibid.,“With my knowledge and working relationship with her, I could not believe that she is behind the drug dealings trade in the NBP,” sabi ni Diamante sa panayam matapos ang World Day Against Death Penalty sa CBCP Chapel.,“I am basing it on the character of the person, based on my own knowledge. The consistency of the character of this person from the time I got to know her when we were working with her, I have not heard of any anomalies,” dagdag pa nito.",,
‘Yung ‘Agot mentality’ ang gustong baguhin ni PDU30,,"Bagama’t nakakairita umano ang terminolohiyang ‘psychopath’ na gi­namit ng aktres na si Agot Isidro sa kanyang Facebook post na pinagpasa-pasahan sa Twitter hanggang mag-trending, sinabi kahapon ng Malacañang na ito mismong mentalidad na ito ni Agot Isidro ang gustong baguhin at pihitin ni Pangulong Rodrigo Duterte sa isinusulong niyang “independence” ng Pilipinas mula sa nakasanayang pagsandal sa iba.,“Let’s not refer to that (sagot sa tanong na ‘the term ‘psychopath’ do you find it offensive?’), that’s… those are, those are…It’s a little… it’s really going to the edge ‘no. It’s really going to the edge. But, but more than that, I think the President sees… has a higher perspective and sees that this is… while it can be irritating, it’s, it’s something that, just demonstrates where she is in terms of, in terms of being a patriot or a nationalist,” paghahayag ni presidential spokesperson Ernesto Abella.,Ayon kay Abella, ang mental attitude ni Isidro ang siyang gustong ma­bigyan ng kaliwanagan ni Pangulong Rodrigo Duterte.,“Ms. Isidro is entitled to her own opinion. However, precisely her position is the kind of mental attitude that the President wants to address, which is when he mentioned that we tend to have a mendicant or a beggar’s mentality. We tend to be afraid about losing aid, when this is exactly what he wants to address, that we become independent, mentally, emotionally, internally, and be willing to risk a bit of sacrifice so that we can establish our own independence, in terms of policy and not be dependent on foreign aid,” paliwanag ng tagapagsalita.,Ang mga ipinahaha­yag aniya ng Pangulo ay paghamon sa “sense of patriotism” ng bawat Pinoy.",,
‘Oplan Galugad’ sa medium security compd.,,"Kahit doble ang higpit­ sa pagbabantay, hindi pa rin maubus-ubos ang mga kontrabandong nakukumpiska sa loob ng bilibid, kahapon muling­ nagsagawa ng ‘Oplan Galugad’­ ang mga tauhan ng Bureau of Correction (BuCor) at Philippine National Police Special ­Action Force (PNP-SAF) at katambak pa rin ang mga kontrabando ang nasamsam sa medium security compound sa loob ng New Bilibid Prison (NBP) kahapon ng umaga.,Ayon kay BuCor Director Rolando Asuncion­ dakong alas-10:00 ng umaga nang isagawa ang raid sa loob ng selda ng mga preso sa medium security compound na kung saan nakakumpiska ng 18 cellu­lar phones, iba’t ibang uri ng mga patalim tulad ng kutsilyo, ice pick, improvised knife at mga baraha.,Sinabi ni Asuncion na halos tumagal nang dala­wang-oras ang kanilang isinagawang pagsalakay sa mga kubol at selda ng mga preso sa nasabing piitan.,Aniya sa kanilang hakbangin ay nais nilang ibangon ang nadungisang imahe ng mga kawani ng NBP, na hindi lahat aniya dito ay tiwali.,Ayon pa kay Asuncion, 13 pang preso na nasa medium security compound na sangkot sa droga ang kanyang inilipat sa building 14 sa maximum security­ ­compound matapos ibul­gar ni dating Manila Police Nonilo ‘Nonnie’ Arille sa isinagawang­ pagdinig ng Justice Committee sa Kamara.",,
BASHER WAR SA ‘AGOTweet’,,"Muling nagkrus ang landas ng mga supporters at kritiko ni Pangulong Rodrigo Duterte sa social media. Sa pagkakataong ito, ang kanilang battle ground ay ang nag-trending na post ng aktres na si Agot Isidro kung saan tinawag nito na “psychopath” ang Pangulo ng Pilipinas.,Nasa nakaliwang bahagi ang screenshot ng kontro­bersyal na Facebook post ng aktres na umusok sa Twitter kahapon.,Mula sa Malacañang, ayaw mang patu­lan ni presidential spokesman Ernesto Abella ang FB post na tinawag na ring “AGOTweet”, agad naman nitong idinepensa ang bagong foreign policy ng Pangulo na siyang ina­atake ng aktres. “While she (Isidro) is entitled to her own opinion, it also reveals the kind of attitude that the President is addressing — dependency on foreign aid. He wants the Filipino people to gain true independence, economically, mentally and socially.”,Lec Maglalang @ericamaglalang: Agot Isidro just said what most of us wanted to say. Lovet.,JDF @SluttyMe: Brave Agot Isidro! … go girl! #LabanMadam,Mang Inasar @Mang_INASAR: Huwag matakot! Maki-Agot! #SupportAgot,Lina F. Sales ?@loycaloy45: we have freedom of speech so why stopping anyone to speak? Marami nang galit e sa nangyayari sa pilipinas ngaun!,The Game @degeneratejon: Agot Isidro has more balls than Cayetano, Aguirre, Pimentel, Gordon, Alvarez and most members of our congress, combined. #Respect,Kristoffer Pasion @PanalongIndio: Thank you Agot Isidro, for pointing out that the Emperor has no clothes on. We should all do the same.,Margareth Alvarez @TheraGram72: Agot surely knows she will be bashed but still ­exercised her right to ­express! I respect her for this!#ImWithAgot,mayangpula @imojen21: Ang sinabi ni Agot Isidro ay nasa isipan din ng bawat Pilipino. She just had the courage to be bullied by Duterte supporters. Kudos Agot!,Faithful @faithful268: salamat Agot at ikaw ang naging boses ko at nang karamihan na natatakot magsalita.saludo ako sa tapang mo!!,*Tatts ?? @IngeniosusMe: Susunod nyan,may sex video at may issue na rin si Agot Isidro tungkol sa drugs..fabricated lol..poor lady just saying her views,Sanggre Pirena Teng @avesapirena: Totoo naman di ba? Or pasikat lang talaga yang Digong “craters” bwahwahwahwahwahwwh,coffeejelly @coffeejellyace9: NApuno na ng Dilaw na ihi ang utak ni Agot nabaliw na 🙂 affected si Agot adik kadi nahuhuli na ang mga adik na artista paranoid na.,d’vampirequeen @itsmesher2012: and you are BAOG!who are you to call him Psychopath.ikaw ata ang kailangan magpa checkup!,BUD RANTE @DDRANTE: u need Zoloft. U just signed your ??? In Phil. history. How fare ya!!!,Maria Shayla @sh3ysh3y: I dont think Agot Isidro has a background of Psych 101. She should Criticize Unproductive Leni Robredo Than President Duterte.,Jesus Fernando@C @PAPATIBS: naka druga lang yan.. DRUGLOD kaya family nya…………………………………..ANG PROBINSYANO… hahahahaha,JP Mendoza-Tan @JoelTan28587147: another sore loser like Jim P.,LIZ @ilovelancef: soli mo na Lang agot Ang binayad Ng yellowtards Sayo galing pa nga Sa Yolanda funds,Nico Robin @iam_Nico_Robin: random people calling the highest elected that way was not only disrespecting the pres but the majority who voted,aryxclaire ?@aryxclaire: ano nmn dw ang naitulong ng agot isidro n yn s bansa.. wl nmn yt ako nririnig n nag donate sya ng pgkain s mga ngugutom,Atty. Matt ?@mirasga: i didn’t know she’s this ignorant as well.",,
PDU30 mainit na tinanggap sa Basilan,," — Mainit na tinanggap kahapon ng mga taga-Basilan province si Pangulong Rodrigo Duterte sa kanyang pagbisita doon kasama ang ilang miyembro ng gabinete.,Hinarap ni Duterte ang mga magsasaka at miyembro ng Lamitan (City) Agrarian Reform Beneficiaries Coope­rative, at sa Isabela City.,Namigay ito at si Agriculture Sec. Manny Pinol ng mga farming equipment tulad ng mga traktora at 70 bangka para sa mga mangingisda.,Naglaan din ang Pangulo ng mga palay at mais gayundin ng fertilizer.,Kasama rin sa iti-turnover ng pa­ngulo ay ang dalawang farm tractors at nasa 70 units ng bangka para naman sa mga mangingisda at agar-agar farmer.,Naroon din ang mga politikong loya­lista ni defeated presidential Libe­ral Party candidate Mar Roxas.,Sa Zamboanga City, nakipag-usap din si Duterte sa mga parak sa Camp Abendan at tulad ng mga sinasabi niya sa mga nakaraang pagbisita sa iba’t ibang kampo ng pulisya at militar ay sinigurado nito ang kanyang suporta sa mga ito basta gawin lamang ng maa­yos ang kanilang tungkulin sa bayan.",,
Riot sa NBP tutuldukan na,,"Siniguro ng pamunuan ng PNP-Criminal Investigation and Detection Group (CIDG) na sa linggong ito ay matatapos na nila ang isinasagawang imbestigasyon kaugnay sa nangyaring riot sa New Bilibid Prison (NBP) noong Setyembre 7.,Sinabi ni CIDG Director, Chief Supt. Roel Obusan, nakahanda naman nilang iprisinta sa mga mamba­batas ang ilang detalye ng kanilang imbestigasyon sa nangyaring riot na ikinasawi ng isang high profile inmate na si Tony Co at ikinasugat ng tatlo pang convicted drug lords na sina Peter Co, Jaybee Sebastian at Vicente Sy.,Pero nilinaw ni Obusan na tanging ang progress report lamang ang kanilang maibabahagi sa mga mam­babatas dahil hindi pa natatapos ang imbestigasyon.,“Umaasa po kami na maiintindihan ito ng mga kongresista dahil hndi pa tapos ang probe, kaya kung ano pa lang ang aming hawak na progress report iyon pa lang ang aming maipiprisinta,” paliwanag pa ni Obusan.,Ayon kay Obusan, noong Biyernes pa sana natapos ang imbestigasyon pero may mga panibagong angggulo na lumabas na dapat masagot ng mga preso ng dinala sa Camp Crame kaya inaalam pa ito.,Tiniyak ni Obusan na sa linggong ito ay matatapos na ang imbestigasyon at malalaman na kung ano talaga ang puno’t dulo sa riot sa national penitentiary.",,
4 traffic enforcers suspendido sa kotong,,"Sinuspinde ng Metropolitan Manila Development Authority (MMDA) ang apat na traffic enforcers matapos mangotong sa ilang motorista sa kahabaan ng EDSA.,Ayon sa MMDA-Legal and Legislative Administrative Services, nirekomenda nilang sampahan ng kasong admi­nistratibo ang sinuspindeng sina Traffic Constables Crisaldo Lopez; Victor Santos; Mark Richard De Guia at Resty Padel.,Nabatid na si Lopez ay nasa regular employee status, na nakatalaga sa Traffic Discipline Office, Southern Traffic Enforcement District (TDO,STED), ng MMDA at ito ay nakuhanan ng CCTV camera na na­ngongolekta ng pera mula sa isang motorista sa MIA Road at Roxas Boulevard noong Oktubre 7 ng taong kasalukuyan.,Samantalang sina De Guia, Santos at Padel ay kapwa nakatalaga sa EDSA Special Traffic and Transport Zone, na nakuhanan naman ng video na hindi nag-isyu ng vio­lation ticket sa kanilang nahuling motorista at nakikipag-negosasyon dito noong Oktubre 8.,Ang apat na MMDA traffic constable ay sinailalim sa 90-araw na preventive suspension at oras na mapatunayang nagkasala ang mga ito ay sisibakin sa kanilang serbisyo.,Papatawan din ng kaukulang parusa ng MMDA, ang nadakip na si Dexter Lucas, 43, nakatalaga sa MMDA Motorcycle Unit dahil sa umano’y patutulak ng droga.,Si Lucas ay nadakip ng mga awtoridad noong Linggo (Oct 9) ng alas-kwatro ng madaling-araw sa Muñoz Edsa sa Quezon City.",,
"MMDA na nagpanggap na pulis, timbog",,"Isa umanong empleyado ng Metropolitan Manila Development Authority (MMDA) ang naaresto ng mga tauhan ng pulisya sa isinagawang buy-bust operation sa Lungsod ng Quezon kahapon ng umaga.,Sa ulat ng Quezon City Police Department (QCPD) Station 2 ay ganap umanong alas-11:00 ng umaga nang magkasa ng buy-bust operation ang mga tauhan ng Station Anti-Illegal Drugs ng nasabing himpilan sa Muñoz, Brgy. Katipunan, QC.,Target nilang mahuli si Dexter Lucas na isang empleyado ng MMDA na nagpapanggap na miyembro ng Philippine National Police-Highway Patrol Group (PNP-HPG). Agad namang nahuli si Lucas nang hindi na nanlaban sa mga awtoridad.,Nakuha sa kanyang pangangalaga ang ilang pakete ng pinaghihinalaang shabu.,Narekober din sa kanya ang isang motorsiklo na may markang pagmamay-ari ng PNP na kanyang minamaneho at ginagamit sa kanyang pagpapanggap nang siya ay maaresto.,Sa ngayon ay nasa kustodiya na ng QCPD Station 2 sa Masambong ang suspek habang kasalukuyang inihahanda ang patung-patong na mga kasong isasampa sa kanya ng mga awtoridad.",,
Sariling misis bad trip kay Trump,,"Mismong ang asawa ni Republican presi­dential candidate D­o­nald Trump ang umalma kaugnay ng pambabastos nito sa mga kababaihan base sa kumalat na video clip ng negosyante.,Ayon sa ulat, tinawag ni Melanie Trump ang pahayag ng asawa na ‘unacceptable and offensive’ ang pahayag nito.,“The words my husband used are unacceptable and offensive to me. This does not represent the man that I know. He has the heart and mind of a leader,” ayon kay Melanie.,Umaasa naman ang dating Slovenian model na tatanggapin ng mga tao ang paghingi ng kanyang asawa ng paumanhin at nanawagan ito na mag-focus na lamang ang mga tao sa mas mahahalagang isyu na kinahaharap ng kanilang bansa at ng buong mundo.,Una rito, pagkatapos na lumabas ang kontrobersiyal na video clip ng presidential candidate ay pinayuhan ito ng kanyang mga kapartido na umatras na lamang sa pagtakbo sa pinakamataas na posisyon sa US.,Sa kumalat na video, ipinagmalaki ng real estate mogul na tinangka nitong makipagtalik sa babaeng may asawa na.,Dagdag nito, hindi ito nagtagumpay sa binaba­lak at nilait pa ang babae dahil nang muling magkita ang mga ito ay nag-iba na ang katawan ng babae at pangit na ang dibdib.",,
Mga pulis gigisahin sa Senate EJK probe,,"“Pinapatay nila mga drug pusher baka mamaya pumatay na sila ng mga pulitiko, pumatay na sila ng ibang tao.”,Ito ang pangambang isinatinig kahapon ni Sen. Richard Gordon, chairman ng Senate committee on justice and human rights, kaya’t sa susunod na hearing ng extrajudicial killings probe ay ang mga opisyal­ naman ng Philippine ­National ­Police (PNP) ang isasalang.,Ito’y makaraang tuluyan nang bitawan ang self-confessed Davao Death Squad (DDS) member na si Edgar ­Matobato at ibasura ang testimonya nito.,Sinabi ni Gordon na hihingan niya ng paliwanag ang PNP officials sa mga napatay nila sa operasyon laban sa droga.,“Kailangang nagpapaliwanag ang mga pulis dahil sila ang binigyan natin ng baril para sa mga kalaban ng gobyerno,” ayon sa senador sa isang radio interview.",,
Duterte ‘serial killer’ president,,"Front page ng isang French newspaper ang Pangulo ng Pilipinas. Bumubulaga ang litrato ni Pangulong Rodrigo Duterte sa October 7 issue (Sabado) ng “The Liberation” na isang French daily.,Ang titulo ng artikulo tungkol sa Philippin­e president: “Rodrigo Duterte: Le President ­serial killer”. Isang Arnaud Vaulerin ang sumulat ng 4-pahinang artikulo. Kumalat sa social media kahapon ang tungkol sa naturang pahayagan.,Isinasaad sa balita ang anti-drugs campaign ng kasalukuyang admi­nistrasyon kung saan umabot na sa mahigit 3,000 drug pushers at users ang napapatay.,Nakapaloob din sa nasabing ulat ang pagkastigo ni Pangulong Duterte kina US President Barack Obama, Pope Francis, European­ Union at sa United ­Nations gayundin ang komento hinggil sa paha­yag ng Pangulo sa mass murder sa mga Jews sa ilalim ng pamumuno ni German dictator­ Adolf Hitler.,Agad namang umal­ma ang Malacañang kung saan tinawag ni presidential spokesman Ernesto Abella na ires­ponsable ang lumabas na artikulo ng nasabing dayuhang pahayagan.,“It’s irresponsible the way they have termed it and the way they have carelessly used this word and their media power to paint the Philippines in such a way,” sabi ni Abella.,Ang panibagong pag-atake sa administrasyong Duterte ay pinakahuli sa hanay ng mga foreign media.",,
Bomba pa more vs De Lima,,"Mayroon pang pasasabugin umano ang isa sa mga witness na hawak ng Department of Justice (DOJ) laban kay Sen. Leila de Lima hinggil sa koneksyon umano nito sa illegal drug trade sa New Bilibid Prison (NBP).,Ito ang isiniwalat ­kahapon ni House justice committee vice chairman Rep. Vicente Veloso sa isang panayam kahapon ukol sa iniimbestigahan nilang illegal drug trade sa NBP noong panahon ni De Lima sa DOJ.,Ayon kay Veloso, kung darating ngayong araw na ito ang presong si Jaybee Sebastian at si Ronnie Dayan sa pagpapatuloy ng imbestigasyon, posibleng tapusin nila ang pagdinig.,Pero pagbubunyag ni Veloso, mayroon pa umanong “nakakatakot” na rebelasyon si dating Bureau of Correction ­(BuCor) acting director Rafael Ragos kaya malamang ay muli itong iharap sa imbestigasyon ng Kamara.,“Halimbawa itong si Ragos, ‘yung dating BuCor OIC director. The may pangalawa kasi ­siyang affidavit, supple­mental affidavit, na medy­o mas nakakatakot,” pagsisiwalat ni Veloso.,Magugunita na si Ragos­ ay kabilang sa unang­ witness ng DOJ na humarap sa imbestigasyon ng Kamara sa paglaganap ng droga sa NBP kung saan sinabi nito na nagdeliber siya ng dalawang tig-P5 milyon sa bahay ng dating SOJ (De Lima) sa Parañaque City kung saan si Dayan diumano ang tumanggap habang nasa pintuan ang kanilang dating amo na nakamasid lang.,“Well in a way, mas mabigat, yes. Kasi mas marami ang sinasabing mga deliveries. Halimbawa­, maliban du’n sa September 5 na affidavit n’ya (Ragos)..itong bagong September 26 na affidavit n’ya ay nagsasabi na may deliveries sa January, February, March..(hindi binanggit ang taon),” ayon pa kay Veloso.",,
"Arms deal sa China, Russia may problema",,"Inihayag ni Defense Sec. Delfin Lorenzana na mahaharap sa opera­bility issues ang Armed Forces of the Philippines (AFP) sakaling ituloy ang gagawing procurement ng Pilipinas sa bansang Russia at China sa halip sa Estados Unidos na dating major supplier.,Dito, aminado ang defense chief na hindi madali ang pagbili ng mga bagong armas lalo na sa bagong source nito dahil dadaan sa mahaba-habang proseso pa dahil magkaiba ang teknolohiya na ginagamit ng AFP na hindi compatible sa mga armas na gamit ngayon ng mga sunda­long Pinoy.,Inihayag din ni Lorenzana na ang mga ammunition na gamit ng China at Russia ay hindi compatible sa gamit na armas ng Armed Forces of the Philippines (AFP).",,
HOSTAGE DRAMA SA CAVITE MALL,,"Dalawa ang nasawi kasama ang hostage t­aker habang isa pa ang sugatan sa naganap na hostage taking sa loob ng SM City, D­asmariñas, kahapon na halos dalawang oras na tumagal ang tensyon sa loob ng naturang mall dahil sa away mag-asawa.,Nabatid na mag-ala-una ng hapon nang pasukin ng suspek na si Carlo Marcus Lacdao, 32-anyos, ang loob ng mall dahil sa hinahanap nito ang dating asawang si Erna Lacdao, residente ng Brgy. Burol Main sa nasabi ring lungsod.,May ilang buwan na umanong hiwalay ang mag-asawa at hinihinalang matinding selos pa rin ang dahilan kaya’t mula Dulag, Leyte ay umuwi ng Cavite ang suspek, posible umanong naburyong ito nang hindi agad nakita sa loob ng mall ang kanyang asawa, na nagtatrabaho doon bilang cleaner/maintenance.,Ayon kay dating Cavite governor Jonvic Remulla, na nagtu­ngo sa lugar ng hostage taking, hinahanap umano ni Lacdao ang asawa at umano’y lo­ver ng kanyang misis sa mall habang nagmumura at sumisigaw ang suspek saka nang-hostage ng 12 katao sa loob ng comfort room subalit nakapuslit ang iba.,Unang sinaksak ng suspek ng kanyang dalang 12-inch na kut­silyo ang isa sa kanyang mga biktima na si Jollabelle Suma­lin ng Magu­yam, Silang, Cavite at dalawang hindi pa nakikilalang lalaki na inabot nito sa loob ng comfort room, agad dinala sa Asia Medic Hospital ang mga biktima ngunit nasawi ang isa sa 2 lala­king biktima na kinila­lang si Roberto Rosales, 48-anyos.,Hinostage naman nito ang biktimang si ­Mylene Balajadia, na naging daan para mapilitan ang mga operatiba na barilin ito nang malagay sa ma­tinding panganib ang hawak nitong hostage.,Napag-alaman din na kaya hindi agad nakita ng suspek ang dating asawa ay dahil sa takot ang huli sa una, dahil sa banta nitong papatayin siya pati na rin ang dalawa nilang anak na babae.",,
"Papeles sa BOC, BIR, DTI pinabilis na!",,"Makakaramdam na, ayon kay Pangulong Rodrigo Duterte, ng ginhawa ang mga kababa­yang magpoproseso ng mga dokumento sa ilang ahensya ng gobyerno dahil sa pinaiksing araw na proseso.,Sa pagtatalumpati kamakalawa ng gabi sa “Mentor Me” program ng Department of Trade and Industry (DTI) sa Grand Ballroom sa Marco Polo Hotel sa Davao City, inanunsyo ng Pangulo ang mga pagbabagong nangyayari sa ilang tanggapan ng gobyerno kabilang ang Bureau of Customs (BOC), Department of Trade and Industry (DTI) at Bureau of Internal Revenue (BIR).,Kabilang sa pinaiksing araw ng pagpoproseso ng papeles ay ang mga sumusunod na tanggapan: BOC na ginawa na lamang tatlong araw; BIR na sampung araw at DTI na dalawang araw mula sa dating mahabang mga araw na inaabot o kung minsan ay bumibilang pa ng buwan.,Binanggit din ng Pangulo na base sa kanyang ginawang pag-aaral ay sa mga local government units (LGUs) tumatagal at nabibinbin ang proseso ng mga dokumento.,Sa mga LGUs rin, ayon sa Pangulo, nagmumula ang corruption kaya tumatagal nang todo ang pagpoproseso ng mga dokumentong hinihingi ng publiko.",,
Pa’no naman ‘yung iba? — solon,,"Umapela si Albay Rep. Edcel Lagman sa gobyernong Duterte na bigyan din ng increase sa allowance ang ibang mga kawani ng pamahalaan.,Ayon kay Lagman, hindi lamang ang mga sundalo at pulis ang dapat na dinadagdagan ang allowance na nagresulta sa mas malaking ‘take home pay’ dahil may kanya-kanyang bigat din ang ibang mga trabaho sa pamahalaan tulad ng mga guro, nurses, social workers, barangay health workers, garbage collectors at mga street sweepers.,“Kung may dagdag man sa allowance ang AFP at PNP ay hindi dapat ito maging disadvantage ng ibang propesyon,” paliwanag ni Lagman.,Paglilinaw ng kongresista hindi siya tutol sa dagdag na combat at incentive pay sa AFP at PNP kundi nais lamang nitong maging patas sa iba.,Nakapaloob sa Executive Order No. 3 na ang combat duty pay ng AFP ay tumaas nang 500% o P3,000 mula sa dating P500 kada buwan habang 782.35% naman ang itinaas sa PNP o P3,000 mula sa P340 kada buwan.",,
"DISKARTE SA TRAPIK, NGANGA!",,"Kung pinag-ukulan lang ng prayo­ridad na pansin ang problema sa trapiko ng Metro Manila, hindi sana nakanganga hanggang ngayon ang publiko sa lalo pang tuminding perwisyo.,Para kay Sen. Grace Poe, kulang at mahina ang naging diskarte ng gobyernong Duterte sa isa sa pinakamalaking problema ng Metro Manila na inasahan sanang mareresolba rin agad ng inihalal na si Pangulong Rodrigo Duterte.,Ito’y bilang pagpalag ng senadora sa paninisi sa kanila sa Kongreso sa diumano’y mabagal na usad ng pagbibigay sa Pangulo ng emergency powers para masolusyunan ang bangungot na trapik.,Si Poe ang chairperson ng Senate committee on public services na duminig sa panukalang pagbibigay ng emergency powers sa Pangulo upang masolusyunan ang problema sa trapik.,Bagama’t aminado ang senadora na kailangan ang emergency powers upang magiging mabilis ang pagresolba sa problema ng trapiko ngunit marami naman umanong paraan at solusyon na maaaring gawin na hindi kailangan ng emergency powers kahit pansamantala at habang wala pa ito.,“Mayroon naman pwedeng gawin na hindi na kailangan ng emergency powers, tulad niyan, suriin na ninyo ano ba talaga ang problema sa train, mukha yatang kinakapos ang Busan na ito. Ngayon pa lang isipin na ninyo baka naman kailangan na silang palitan,” ayon sa senadora.,Gayundin ang pagkakaroon ng central traffic authority na kailangan lamang ang koordinasyon sa mga local government upang malinis ang mga lansangan mula sa mga nakaharang at nakaparadang sasakyan na isa sa pinagmumulan ng trapik.,“You don’t need emergency powers to talk to a mayor to say, this is unreasonable and you really need to clear roads. So ‘yung mga bagay na ganun, sana gawan na nila ng paraan ngayon,” ayon pa kay Poe.,Bukod dito, paliwanag ng senadora, wala sa kanila ang problema sa mabagal na pag-usad at pagpapatibay ng panukala bagkus nasa Department of Transportation (DOTr) ang problema dahil sa malabo nitong isinumiteng proposed emergency bill na nangangailangan pa ng masusing paliwanag.,Maging sila ay gusto na ring bilisan ang pagpapatibay nito ngunit may mga probisyon sa proposed bill na kailangan pang linawin ng DOTr, hindi lamang sa kanila, kundi maging sa publiko.,Dahil dito, ayon pa sa senadora, hindi umano tamang ipunto na dahil sa kawalan ng emergency powers ay hindi na mabibigyan kahit ng pansamantalang remedyo ang problema sa trapiko.,“I think that it shall not all be blamed on the lack of emergency powers but they should also look at what they can do at this moment to ease traffic,” dagdag pa ni Poe.,Una nang sinabi ni Poe na target nilang mapagtibay ang emergency power bill sa Disyembre o bago ang Christmas break ng Kongreso.,Kamakalawa ay matatandaang naglatag na ng mga “susubukang remedyo sa trapik” ang Metropolitan Manila Development Authority (MMDA), gaya ng pag-alis ng window hours sa EDSA at C-5 road na nangangahulugang buo na ang coding period mula alas-siete ng umaga hanggang alas-siete ng gabi sa dalawang pangunahing highway. May dry run nito sa Oktubre 27 at 28 at opisyal na ipatutupad sa Oktubre 31.,Ibabawal na rin ang ‘mall sale’ sa weekdays (Lunes hanggang Biyernes) at ang weekend sale naman ay ililimita simula midnight ng Sabado hanggang midnight din ng Linggo. Sisimulan ito sa Oktubre 21, 2016 hanggang Enero 9, 2017.,Ililipat din ang mall hours mula alas-11:00 ng umaga hanggang alas-11:00 ng gabi simula sa Nobyembre 1, 2016 hanggang Enero 9, 2017.",,
China kumuha rin ng lupang panambak sa WPS sa Mindanao?,,"Ipapatawag ng Senado ang mga lokal na opisyal ng Palawan at Mindanao upang magpaliwanag sa ulat na kumuha sa kanila ang China ng lupang ginamit upang malikha ang mga artipisyal na isla sa loob ng pinagtatalunang lugar sa West Philippine Sea (WPS).,Ipinabatid ni Sen. Richard Gordon, chairman ng Senate Blue Ribbon Commitee, ipapatawag niya sa susunod na hearing ng komite ang mga lokal na opisyal ng Agusan at Surigao sa Mindanao at Palawan upang magpaliwanag kung may kinuhang lupa ang China sa kanilang lugar bilang panambak sa ginawang artificial island.,Bagama’t iniimbestigahan pa ng komite ang ulat na kumuha ng lupang panambak ang China sa lalawigan ng Zambales, hindi naniniwala ang senador na isang lalawigan lang ang kanilang pinagkunan.,“Di pa napatunayan ‘yan kaya hinahanap ko ngayon du’n sa susunod na imbestigasyon, tawagin ‘yung Agusan, tawagin ‘yung Surigao, tawagin ‘yung Palawan baka may nagtatapon dya’n ng lupa. Hindi naman kaya lang ng Zambales yan,” wika ni Gordon.,Si Sen. Panfilo Lacson ang nagtulak para imbestigahan ang isyung ito dahil sa maituturing umano itong ‘breach of our national security’.",,
Come here… Halikayo dito!,,"Kinumpirma ni Pangulong Rodrigo Duterte na nagpadala na ito ng liham sa mga kumukwestyon sa kanyang kampanya kontra iligal na droga upang mag-imbestiga.,“I invited the Human Rights, Obama, the State Department and the EU. Come here, investigate me. Hali-halika dito. Halikayo… but in return, allow me also to ask you questions sabi ko para tabla. I mean, you cannot have your cake, pin me down and eat it, too. O ano kayo? Sinisuwerte kayo mga buwang,” sabi pa ni Duterte.,Aminado rin ito na kahit paano ay may epekto sa kanyang giyera kontra droga ang pag-alma ng international community kaya nagpasya siyang sulatan ang mga ito.,Hindi rin aniya siya papayag na maisahan ng kanyang mga kritiko dahil alam niya ang kanyang ginagawa.,“You think you are brighter than me, ah ‘yan ang problema. Akala siguro niya puti kayo, eh, ‘di dito kayo sa akin. Sabi nila first round pa lang. I murdered 1,800 or 1,700? Ngayon, I’ll just tell them, who was my tenth victim? What was his name? Where did I kill him? For what and how? Hindi ko masabi p****** i** umuwi ka na animal ka sipain kita diyan. Huwag mo akong bwisitin. Hindi mangyaring mas bright sila sa akin. Maniwala kayo. Ako ganito-ganito lang ako 70,” hirit pa ng Pangulo.,Sa isa pang okasyon kamakalawa sa Davao City, tinawag naman ng Pangulo na bastos ang US at European Union (EU) dahil sa pakikialam sa kanya at muling napuno ng mura ang talumpati nito sa launching ng prog­ramang “Mentor Me” ng Department of Trade and Industry (DTI).,“Ang ayaw ko dito sa mga p**** i**** ‘to, kasi bastos eh. You do that, you behave that and I said we will stop the aid—your aid assistance. Hoy mga u***, you get your assistance, give it to the Somalians and the—they need it more sa mga refugee who are dying there,” pasaring ng Pangulo sa international group na kumukondena sa nangyayaring patayan sa bansa.",,
"DOJ: Bank records na lang, selyado na ang kaso vs De Lima",,"Hinihintay na lamang ng Department of Justice (DOJ) ang ‘bank records’ para makumpleto at masigurong ‘airtight’ ang kasong isasampa laban kay Sen. Leila de Lima.,Ang bank records ay magmumula umano sa Anti-Money Laundering Council (AMLC) upang maestablisa kung totoong nangyari ang sinasabing deposito ng diumano’y ‘drug money’ sa account ni De Lima at itinuturong mga taong malalapit dito.,“I want an airtight case and we need the bank documents for this. Actually, we already completed all the testimonies and evidence and there’s a probable cause. But I have to see the contents of the second AMLC report on bank accounts,” ani DOJ Sec. Vitaliano Aguirre.,Maliban kay De Lima ay kasama rin sa kakasuhan ng DOJ sina dating Undersec. Francisco Baraan, Ronnie Dayan, drug lord Jaybee Sebastian at dating Bureau of Corrections (BuCor) Chief Franklin Bucayu.,Kahapon ay kinumpirma ni Aguirre na dadalo na sa susunod na hearing ng Kamara ang high-profile inmate ng New Bilibid Prison (NBP) na si Sebastian.,Bagama’t wala pa umanong isinusumiteng affidavit ang convicted drug lord ay naniniwala ang kalihim na wala nang sagabal para humarap ito sa congressional hearing na naunang naantala dahil sa pagkakasaksak nito sa Bilibid riot noong Setyembre 28.",,
"Abu Sayyaf na Malaysian, nadaklot",,"Naaresto kamakalawa ng gabi ang isang Malaysian National na pinaghihinalaang miyembro ng Abu Sayyaf Group (ASG) sa isinagawang operasyon sa Lungsod ng Quezon.,Sa ulat ni Chief Insp. Roque Merdigia, ng Criminal Investigation and Anti-Transnational Crime Unit Detection Group (ATCU) ay ganap umanong alas-kuwatro ng hapon nang maaresto si Amin Aklam na isa umanong miyembro ng international terrorist group na ASG sa kahabaan ng Cotabato Street, Brgy. Culiat ng nasabing lungsod.,Ayon pa sa pulisya ay kasama umano ang suspek sa listahan ng mga most wanted persons na affiliated sa ASG na ibinigay ng Department of National Defense (DND) at Department of Interior and Local Government (DILG).,Nahaharap si Aklam sa mga kasong kidnapping with frustrated murder na isinampa sa Jolo, Sulu, Regional Trial Court (RTC) Branch III.,Nitong nakaraang buwan lang ay inihayag ni Philippine National Police (PNP) Chief Director General Ronald dela Rosa ang pagkakaroon nga umano ng ASG member sa Metro Manila.,Ginawa ni Dela Rosa ang rebelasyong ito sa presentation ng P6 million worth ng high powered firearms mula sa gun running group sa Lungsod ng San Juan noong nakaraang buwan.,Ayon pa sa kanya, ang mga nakum­piskang mga armas ay binili sa ASG.",,
Militar tikom sa tropang Kano sa Zambo,,"ZAMBOANGA CITY — Tikom ang bibig ng mga opisyal ng Western Mindanao Command sa balitang pag­lisan ng mga sundalong Amerikano sa Zamboanga City matapos na kanselahin ni Pangulong Rodrigo Duterte ang isang joint patrol sa South China Sea at ang mga nakalinyang war games sa pagitan ng dalawang bansa.,May maliit na kampo ang mga sundalong Kano sa loob ng Western Mindanao Command na dating headquarters ng Joint Special Operations Task Force-Philippines, at maging sa Edwin Andrews Air Base ng Philippine Air Force (PAF) dito bukod pa ang kampo nito sa loob ng headquarters ng militar sa bayan ng Jolo sa Sulu at Basilan province.,Mahigpit ang seguridad sa mga kampo ng Kano at maging ang mga heneral ng Armed Forces of the Philippines (AFP) ay hindi makapasok sa mga ito kung walang clearance mula sa US Embassy.,Iniingatan din ng mga Kano ang kanilang spy drones or unmanned aerial vehicles na kanilang ginagamit laban sa Abu Sayyaf Group (ASG) at posibleng sa mga kalapit na bansa tulad ng Malaysia at Indonesia na kung saan ay aktibo ang mga terorista.,Namataan umano sa Zamboanga ang C-17 Globemaster cargo plane ng US Air Force at hinihinalang naghahakot na ito ng mga kagamitan mula sa iba’t ibang kampo.",,
Beach wedding sa gitna ng bagyo,,"Itinuloy ng isang ‘couple’ sa Florida ang kanilang pinapangarap na beach wedding sa kabila ng pa­nanalasa ng Hurricane Matthew sa Cocoa Beach.,Hindi napigil ang magkasintahang sina Jaime Gurnavage at Ryan Gordon na ipagpaliban ang kanilang kasal sa kabila na nagkaroon ng sapilitang paglikas sa mga residente, kanselasyon ng mga flights at kawalan ng kuryente sa libu-libong kabahayan at kahit pa may apat nang nasawi sa hagupit ng bagyo.,Ginanap ang pag-iisang dibdib ng magkasintahan kahapon at ito umano ang petsang kanilang napili dahil sumisimbolo ang nasabing numero sa infinity.,Desidido ang couple na ituloy ang kasal sa kahit ano pa mang paraan na seremonya.,Nakatakda naman mag-honeymoon ang dalawa sa Key West matapos ang kanilang kasal.",,
Bebot rumaraket gamit si Sen. Ping,,"Isang babae na nagpakilalang ‘staff’ umano ni Senador Panfilo Lacson ang dinakip ng mga awtoridad sa isang entrapment sa Bulacan makaraang mangikil ng pera sa isang pamilya kapalit ng pagpapalaya sa isang nahuling suspek sa pagdadala ng baril at mga bala.,Kinilala ni P/Chief Supt. Aaron Aquino, Ac­ting Regional Director ng Police Regional Office 3 (PRO3) ang naarestong si Dina Castro y Joson, 34-anyos, kasama ang dalawang iba pa na sina Roberto Fajardo, 51 at Ariel Balotro, 35, sa isinagawang entrapment operation sa mismong prosecutor’s office sa Malolos City, Bulacan dahil sa pangingikil ng pera sa pamilya ni Roel dela Cruz na nadakip kamakailan dahil sa kasong paglabag sa Comprehensive Law of Firearms and Ammunition o RA 10591.,Ayon kay P/Chief Supt. Aquino, tumawag sa kanya ang suspek na si Castro at nagpakilalang staff umano ni Senador Lacson at nagtanong hinggil sa kaso ni Dela Cruz na kanilang nahuli.,Dito na nila nalaman nang nahikayat umano ng mga suspek ang ina at hipag ng nakapiit na suspek na si Dela Cruz na magbigay ng P320,000 kapalit ng pangakong mailalakad nito para mapabilis ang resolusyon ng kaso at mapalaya ang huli.,Sa kabilang dako, nilinaw ng tanggapan ni Senador Lacson na hindi kilala at hindi konektado sa kanila ang grupo kasabay ng paniniyak na hindi kinukunsinti ng senador ang ganitong iligal na gawain.",,
Tulak sa text nalambat,,"Arestado ang isang hinihinalang pusher makaraang isumbong ito ng isang concerned citizen sa pinakabagong programa ng Laguna Police laban sa kriminalidad na “Ibato mo, Text mo”.,Kinilala ang naaresto na si Leo del Rosario, 38-an­yos, residente ng Brgy. Malinta, Los Baños, Laguna.,Batay sa text na natanggap ng Los Baños Police mula sa texter na nagsasaad na, “Paki validate po ung Leo del Rosario & Kim Kirby Bandoy ng Brgy. Malinta, Los Baños, Laguna. Mga drug personality po ‘yan. Napapansin po kasi dito sa amin na napapadalas napo ang daan dito sa eskinita namin ng umaga/hapon gabi madaling-araw na magkasama sila. 3 po sila hindi lang po namin kilala ung isa. Salamat po.”,Isa pang texter ang nag-text naman ng, “Magandang umaga PNP isumbong ko po dto sa amin mron png ngbebenta ng shabo dto sa mura lng dhl inuubos na rw nya istaks dhl takot na cya at panay huli ang mga polis aksyonan po naman. Nka hubad po cya ngayn d2 s Purok 1 ng Brgy. Malinta. Ang pangalan nya po ay c Leo del Rosario.”,Agad nagkasa ng isang operasyon ang Los Baños Police na nagpositibo naman.,Naghihimas na ngayon ng malamig na rehas sa Los Baños Lock Up Jail ang suspek.",,
"Nangako ang langit, anyare?",,"“Nangako ang langit pero ano’ng nangyari, mga pangakong napako?”,Hirit ito kahapon ni Sen. Antonio Trillanes IV na umaasang mamulat na ang taumbayan sa umano’y mga ‘boladas’ lang ni Pangulong Rodrigo Duterte at lantarang panloloko sa publiko.,Kasabay ito ng bagsak na gradong ibinigay ng senador sa unang 100 araw na panunungkulan ng Pangulo.,Ayon kay Trillanes, sa dami ng ipinangako ng Pangulo na kanyang gagawin sa loob ng 100 araw mula nang siya’y maupo ay puro napapako lamang.,Inihalimbawa ng senador ang sinabi nitong pagresolba ng trapiko at talamak na smuggling ngunit wala namang nakitang pagbabago partikular ang trapik na lalo pa umanong lumala.,Puro lamang umano daldal at yabang ang Pa­ngulo kung kaya’t umaasa umano siyang tuluyan nang mamulat ang taumbayan.,“Sana mamulat na ang mga Filipino, pinagloloko ho kayo,” diin ng senador.,Sinita pa ni Trillanes ang pagiging mayabang ng Pangulo matapos na murahin at makipag-away sa mga lider ng ibang bansa na hindi isinaalang-alang ang magiging epek­to nito sa bansa.,Dagdag pa ng senador na sa ginawang pakiki­pag-away ng Pangulo sa ibang bansa partikular ang bantang pagkalas sa alyansa nito sa Estados Unidos ay nakakaapekto na sa ekonomiya ng bansa na kung saan sinasabing marami ng investors ang umaatras at nag-alis ng kanilang pera sa bansa.",,
Drug war wagi!,,"Buhos ang suporta ng publiko sa kampanya kontra ilegal na droga ng gobyernong Duterte pero mahalaga ang buhay ng mga drug suspects ayon sa inilabas na survey ng Social Weather Station (SWS).,Sa isinagawang survey ng SWS nitong Setyembre 24-27, lumalabas na 84 na porsiyento ng mga Pinoy ay satisfied sa laban sa ilegal na droga ng pamahalaan na hinati sa dalawa, 54% ay very satisfied at 30% ay somewhat satisfied.,Walong porsiyento naman ng mga respondents ay dissatisfied na hinati rin sa dalawa, apat na porsiyento ang somewhat dissatisfied at 4 porsi­yento ang very dissatisfied habang ang natitirang 8% ay undecided.,Isinagawa ng SWS ang survey sa pamamagitan ng face-to-face interview sa may 1,200 mga kababayang may sapat na gulang sa iba’t ibang bahagi at may sampling error margin na +3 sa national percentage at +6 sa Metro Manila, “Balance of Luzon”, Visayas at Mindanao.,Lumabas rin sa survey na 71% ng respondents ang naniniwalang mahalaga ang mga drug suspects ay nahuhuling buhay. Nasa 22 porsiyento naman ang nagsasabing “somewhat important”, 5 porsiyento ang sumagot ng “somewhat not important” at dalawang porsiyento ay “not important at all”.,Nasa 83% naman ng mga respondents ang nagsasabing ang kampanya kontra ilegal na droga ng pamahalaan ay hindi nagdidiskrimina sa antas ng kabuhayan, 13% ang nagsasabing nakatutok ito sa mahihirap at apat na porsiyentong puntirya nito ay mayayaman.,Samantala, happy naman ang Malacañang sa very good rating ni PDU30 na isa umanong malinaw na pruweba na nagtitiwala ang mara­ming Filipino sa aksyon ng Pangulo.",,
Bawal na ang ‘weekdays sale’,,"Ipagbabawal na ang weekdays sale sa mga shopping malls upang ma­kabawas ng ­matinding trapik sa mga lansangan sa Metro Manila nga­yong buwan hanggang kapaskuhan.,Ito ang pahayag kahapon ng ­Metropolitan Manila Development Authority (MMDA) ma­­tapos ­makipagpulong ka­hapon ang ­pamunuan ng Department of Trans­por­­­tation-Inter ­Agency Council for Traffic ­(DOTr-­IACT) sa ­lahat ng operator ng mga shopping malls sa buong ­Metro Manila.,Ilan sa napagkasunduan ay sisimulan ito sa Oktubre 21 ng taong kasalukuyan hanggang Enero 9, 2017.,Nabatid na tuwing weekdays (Lunes, Martes, Miyerkules, Huwe­bes at Biyernes) ay ba­wal na ang mga “sale” sa mga shopping malls.,Dapat na ipatupad ang mga ‘sale’ tuwing weekends na lamang na magsisi­mula ng alas-12:01 am ng Sabado hanggang 11:59 pm ng Linggo.,Kasama rin sa napagkasundun ng IACT, MMDA at mga ­operator na ang lahat ng shopping malls sa Metro ­Manila ay magbubukas ng alas-11 ng umaga at magsasara naman ng alas-11 ng gabi si­mula Nobyembre 1, 2016 hanggang Enero 9, 2017.,Ang naturang hakba­ngin ay may kaugna­yan sa buwan ng kapaskuhan na asahang makakaranas ng matinding trapik ang buong Metro Manila.,Sa pamamagitan ­aniya ng naturang regulasyon ay makakabawas ito ng masikip na daloy ng trapiko.",,
Mahinang piso? Pabor sa’tin ‘yan — solon,,"Dinepensahan ng isang mambabatas si Pangulong Rodrigo Duterte na walang kinalaman ang naging asal nito sa international community sa paghina ng piso sa dolyar at sa katunayan ay pabor pa sa bansa ang paggewang ng piso ngayon sa P48.23.,“A weak peso is good for our exporters who earn in dollars. It is also beneficial to our overseas workers and their families here. It is likewise helpful to our booming and highly and labor-intensive outsourcing sector that generates income in dollars,” pahayag ito ni Surigao del Sur Rep. Johnny Pimentel.,Sinabi pa ni Pimentel na miyembro ng House economic affairs committee na hangga’t ang pagbaba ng piso ay dala ng market forces at hindi ito ‘sudden drop’ ay mananatili itong positibo para sa bansa.,Naniniwala si Pimentel na wala ring epekto sa domestic ang paghina ng piso lalo at mababa pa rin naman ang presyo ng langis sa merkado.",,
Iba’t ibang grado sa unang 100 days ni PDU30,,"Binigyan ng ‘incomplete’ na grado ng Dean ng San Beda College Graduate School of Law si Pangulong Rodrigo Duterte dahil kumikilos pa rin ito na tila alkalde ng isang bayan.,Sanhi nito, sinabi ni Fr. Ranhillo Aquino, ‘incomplete’ ang gradong ibinigay niya kay Pangulong Duterte para sa 100 araw na panunungkulan nito. Binanggit din ng pari na malaki ang suliranin ngayon ng bansa sa usapin ng foreign policy at sa pagnenegosyo dahil maraming dayuhang mamumuhunan ang umaalis.,“Incomplete ang ibibigay ko, this is always be my concern, no doubt the President is eager regarding sa droga and corruption but nakaligtaan ang maraming importanteng mga aspekto ng national life, in other words what I predicted before is coming through that our President in many ways is acting like a local town mayor and has not yet made the necessary transition to be national leader, for example our foreign policy is a mess now that is very dangerous, one more thing because of convicting signals sa Malacañang ang nangyayari there is some instability in the market and investors are afraid to come to the Philippines,” ayon kay Fr. Aquino sa panayam ng Radyo Veritas.,Samantala, hindi naman bilib si Bayan Muna Rep. Carlos Zarate sa naging takbo ng 100 days ni Pangulong Duterte dahil nakapokus lamang ito sa kriminalidad at mahina sa lara­ngan ng transportasyon at ekonomiya.,Nabigo umano si Pangulong Duterte sa unang 100 araw ng trabaho niya bilang Pa­ngulo ng bansa, ayon sa pangunahing kritiko nito sa Senado.,Ang rason ni Sen. Leila de Lima, nakapokus lamang si Pa­ngulong Duterte sa war on drugs at ‘war on De Lima’, at napabayaan na ang problema ng ekonomiya, kahirapan at trapik.",,
Mabigat na parusa sa nang-aabuso sa senior citizens,,"Sa mga nang-aabuso sa mga nakatatanda o senior citizens, panahon na upang mag-isip-isip dahil may kaakibat na itong mabigat na kaparusa­han oras na tuluyan nang maisabatas ang panukalang isinusulong ngayon sa Senado.,Sa isang pag-aaral ng University of the Philippines, lumitaw na mismong kanilang mga anak, asawa at apo ang nangu­nguna sa nagmamaltrato sa mga nakatatanda.,Kaya naman, isinusulong ngayon ni Senador Sonny Angara ang Se­nate Bill 1012 o ang Anti-Senior Citizen Abuse Act of 2016, na magpapataw ng mabigat na parusa sa sinumang mapapatunayang nang-aabuso sa mga nakatatanda.,Layon ng panukala na pangalagaan ang mga senior citizens mula sa iba’t ibang uri ng pang-aabuso at bilang pagkilala sa kara­patang pantao at sa kapaka­nan ng mga nakatatanda.,“Kilala ang mga Pi­lipino sa tradisyong paggalang sa matatanda, kaya’t nakalulungkot na dumarami ang mga insidente ng pang-aabuso sa kanila,” ayon kay Angara.,Sa panukala, nakasaad ang mga pang-aabuso tulad ng pisikal na pananakit tulad ng pa­nanampal, panghahampas, pambubugbog, ma­lakas na panunulak, pa­ngangaladkad, paninipa, pangungurot, pamamaso, pagpapainom ng ‘di na­rarapat o nauukol na gamot, sapilitang pagpapakain, at iba pang uri ng pisikal na pagpapahirap.",,
Dry run ng bagong number coding scheme sa Metro Manila,,"Magsasagawa ng dry run ang Metro Manila Development Authority (MMDA) sa ipapatupad na bagong number coding scheme sa Oktub­re 27 at 28, sa kahabaan ng Epifanio delos Santos Avenue (EDSA) at C5.,Sa bagong number coding scheme, aalisin na ang ‘window hours’ na mula alas-10 ng umaga hanggang alas-tres ng hapon na ang ibig sabihin ay bawal na bumiyahe ang naka-number coding na sasakyan mula alas-siete ng umaga hanggang alas-siete ng gabi.,Ayon kay Metro Manila Development Authority (MMDA) General Manager Tim Orbos, layunin nito na mabawasan ang volume ng mga sasakyan na dumadaan sa EDSA at C5.,Sa MMDA data, sa EDSA lamang ay umaabot sa 7,500 na sasakyan ang dumadaan o bumabagtas kada oras sa isang direksyon, gayong may capacity lamang ito para sa 6,000 vehicles.,Bunsod nito, mangangailangan ang Department of Transportation (DOTr) ng karagdaganang 13,700 traffic aides upang mas epektibong magmando ng trapiko.,Ayon kay Philippine National Police–Highway Patrol Group (PNP-HPG) head Chief Supt. Antonio Gardiola, sa kasalukuyan ay nasa 2,300 ang bilang ng traffic enforcers na karamihan ay mula sa MMDA. Nasa 1,034 ang nakaposte sa EDSA, 17 sa Mabuhay Lanes at ibang lansangan.,Ang bagong number coding scheme ay opisyal na ipatutupad sa Oktubre 31.",,
TOKHANG SA ISLAMIC CENTER SA QUIAPO: 7 PATAY,,"Naging madugo ang isinagawang ‘One time, Big time’ operation ng iba’t ibang operating agency na pinamunuan ng Manila Police District (MPD) matapos na mapatay ang pitong katao at bitbitin ang may 263 na kalalakihan, kabilang ang isang pinaghihinalaang commander ng Bangsamoro Islamic Freedom Fighter (BIFF), kahapon ng umaga sa Quiapo, Maynila.,Kabilang sa mga nasawi sina Barangay Chairman Nohg Faiz Macabato, chairman ng Brgy. 648; Kagawad Malic Bayantol; Gaus Macabato, na may P1 mil­yon patong sa ulo; at apat na hindi pa nakikila­lang kalalakihan na isinugod sa Justice Jose Abad Santos General Hospital (JJASGH) na pawang idineklarang dead on arrival.,Nalaman na alas-singko pa lamang ng umaga ay pumosisyon na ang mga tauhan ng MPD Police Station 3, 8, Special Weapons and Tactics (SWAT), National Capital Region Police Office (NCRPO), Highway Patrol Group (HPG) at Manila Traffic and Parking Bureau (MTPB) sa paligid ng Palanca St. bahagi ng P. Casal hanggang sa may Vietnam Alley.,Sa imbestigasyon ni SPO2 Jonathan Bautista, ng MPD-homicide section, nagsimula umano ang kaguluhan nang tangkain ng mga pulis na isilbi ang isang warrant of arrest laban sa isang Darius Macabato.,“Tumanggi daw ‘yung chairman hanggang sa magkaroon ng mainitang sagutan na nauwi na sa barilan kung saan tinamaan ‘yung chairman sa dibdib at isa pa na nagtangkang tumulong bago isinugod sa Ospital ng Maynila,” ayon kay Bautista.,Umabot hanggang alas-9:30 ang isinagawang operasyon kung saan 263 pang kalalakihan ang binitbit para sa beripikasyon kung saan kasama umano dito ang isang kumander ng BIFF na si Sambetory Macaraas Sarip, 33, base sa ID na nakuha sa kanya at uniporme ng BIFF.,Sa operasyon nakakumpiska ng dalawang .9mm na baril, 2 granada, 6 na .38 revolver, dalawang sumpak at mga shabu sa clearing operation. Nabu­king din sa clearing operation ang mga kinarnap na sasakyan sa lugar kung saan ipinapalit ng droga ang mga ito sa mga drug pushers na nagkakanlong sa lugar.",,
Sen. Zubiri: Magpa-drug test tayong lahat,,"Kung ayaw pangalanan ni presidential son at Davao City Vice Mayor Paolo Duterte ang senador na tumitira umano ng cocaine, iginiit ni Sen. Juan Miguel Zubiri na makabubuting sumailalim na lang sa drug test ang mga senador.,Ayon kay Zubiri, dapat umanong ipag-utos ni Senate President Aquilino “Koko” Pimentel III na sumailalim sa drug test ang mga senador para mawala ang hinala ng publiko na may kasama silang adik sa Senado.,“Ang hamon ko sa Senado ay magpa-drug test lahat ng senador para sa ganun mawala ‘yung duda na may senador na gumagamit ng ipinagbabawal na gamot,” giit ni Zubiri sa pa­nayam ng ,.,Sinabi ng senador na sumailalim na siya sa drug test noong Hulyo nang isampa ang resolusyon para hilingin sa mga nagtatrabaho sa gobyerno, kabilang na ang mga mambabatas na sumailalim sa drug test.,Hinimok naman ni Sen. Richard Gordon si Vice Mayor Duterte na sumulat na lang kay Senate President Pimentel at magpaliwanag sa sinasabi niyang senador na tumitira ng cocaine.",,
"Quiapo drug bust, 2 bulagta",,"Bumulagta ang dalawang hinihinalang drug pusher makaraang manlaban umano sa mga tauhan ng Manila Police District-Police Station 3 (MPD-PS 3) sa isinagawang buy-bust operation, kahapon ng umaga sa may Concepcion Aguila corner Pasaje del Carmen Sts. sa Quiapo Maynila.,Kinilala ni SOO1 Bernardo Cayabyab, imbestigador ng MPD-homicide section ang mga suspek na sina alyas Jun Tausug at Alyas Jerome.,Nabatid na dakong alas-10:30 ng umaga nang magkasa ng buy-bust ope­ration ang MPD-PS 3 nang makahalata na pulis ang katransaksyon bumunot ng baril ang dalawa dahilan para paputukan sila ng mga pulis.,Sa impormasyon na nakuha sa mga kapitbahay ng biktima kilala sa kanilang lugar na gumagamit ng droga ang dalawa pero mababait naman daw itong mga kapitbahay at hindi nanggugulo sa kanilang lugar.,Nakarekober ang mga pulis ng 2 kalibre .38 na baril at mga drug pa­raphernalia sa kanilang tahanan.,Sa kabilang dako, binalaan ni Manila Mayor Joseph Estrada ang mga barangay chairman at iba pang barangay officials, kasunod ng nangyaring drug raid kamakalawa ng umaga sa Quiapo area na nagresulta ng pagkasawi ng isang barangay chairman.,Sinabi ni Estrada na walang sasantuhin sa kanilang kampanya laban sa iligal na droga.,“I warned them already, n’ung araw pa,” sabi ni Estrada sa mga opisyal ng barangay na sangkot sa droga. “Magsilbi sana itong warning sa kanila. Walang ‘sacred cow’ sa ating anti-drug campaign. Wala kaming sisinuhin,” diin pa ni Erap.",,
PATALSIKIN N’YO AKO!,,"Matapang na hinamon kahapon ni Pangulong Rodrigo Duterte ang pamahalaan ng Estados Unidos at European Union na patalsikin siya sa puwesto dahil sa pagtututol ng mga ito sa kanyang kampanya kontra illegal drugs.,Sa kanyang pagdalo sa National Banana Congress 2016 na ginanap sa SMX Convention Center, SM Lanang Davao City kagabi, muling bumuga ng banat si Duterte laban sa Amerika partikular kay US President Barack Obama, sa EU at Human Rights dahil sa umano’y ipinakikitang pagtrato ng mga ito sa Pilipinas na mistulang utusan na sunud-sunuran at basahan na tinatapak-tapakan.,“The America and the EU at itong Human Rights kung magsalita they reprimand you as if ako ang boy nila…I am not your servant, do not do it to me. When I was mayor, you can criticize me,” paghahayag ni Pangulong Duterte.,Kasabay nito, hinamon ni Duterte si Obama at ang EU na patalsikin siya sa puwesto.,“You want to oust me? You want to use the CIA (Central Intelligence Agency)? Go ahead. I said I put at stake my honor, my life, and the presidency. What happens to me is really a part of my destiny. If I am ousted, then that is part of my presidency,” ani Digong.,“But for as long as I am there do not treat us like a doormat because you will be sorry for it. I will not stick with you, I can always go to China invite them I have met (Russian Prime Minister Dmitry) Medvedev during the summit. We can buy the things that we need. I open up the Philippines… I do not want to antagonize but I said try to give us the independence. You do not go around, reprimanding a head of state as if you were talking…tsk…,” pagpapaliwanag ni Duterte.,Binanggit ding muli ng Presidente ang kasunduang pinasok ng Pilipinas sa pagitan ng Amerika.",,
LRT-1 nagkaaberya,,"Muli na naman nainis ang libu-libong pasahero na hindi agad na nakasakay matapos magka-aberya ang tren ng Light Rail Transit (LRT) 1 kahapon ng umaga.,Halos isang oras na natigil ang operasyon ng LRT 1 mula Monumento patungong Balintawak at Roosevelt Station bandang alas-6:30 ng umaga.,Gayunman patuloy naman ang operasyon ng LRT 1 mula Monumento patungong Baclaran (south bound vice versa).,Dahil sa nasabing a­berya labis na naapek­tuhan naman ang mga commuters na tatawid sa kabilang linya ng EDSA dahil ang LRT Station ay siya ring ginagamit na tawiran ng mga tao patu­ngo sa kabilang bahagi ng EDSA na pansamantala namang isinara.,Ayon kay Rod Bulario, operations manager ng Light Rail Manila Corporation (LRMC) nag-malfaction ang signalling system ang nasabing tren.,Kaya’t makalipas ang mahigit sa isang oras bandang alas-8:09 ng umaga ay naibalik ang normal na operasyon ng LRT 1.,Ilan din sa mga ma­nanakay ang nagpasya ng bumaba ng istasyon para maghanap ng kanilang alternatibong masasakyan patungo sa kani-kanilang trabaho.",,
Piraso ng Malaysian plane natagpuan,,"Nanggaling umano sa nawawalang Malaysia Airlines Flight MH370 ang debris na natagpuan sa Mauritius noong Mayo.,Ito ang kinumpirma ng Malaysia base sa ginawang pagsusuri ng Australian Transport Safety Bureau (ATSB) sa naturang debris.,Ayon kay Malaysian Transport Minister Liow Tiong Lai, ang natagpuang debris ay ang trai­ling edge splice strap ng Boeing 777 plane.,Magugunita na mister­yo­­s­ong nawala ang MH370 noong Marso 2014 habang patungong Beijing, China mula sa Kuala Lumpur lulan ang 239 katao.",,
"Tirador ng sapatos, timbog",,"Tuluyang ­nakalaboso ang isang drug surrende­ree sa Baguio City dahil naman sa pagnanakaw ng sapatos sa La Trinidad, Benguet kamakalawa.,Kinilala ang suspek na si Ricky Ilardi, 33, ng Tawang, La Tinidad, Benguet.,Base sa report ng pulis­ya, nagtungo sa barangay ang isang Reymart Pa­nganiban, ­estudyante, dahil sa pagkawala ng kan­yang isang pares ng sapatos na ibinilad ­la­mang nito matapos labhan.,Dito na kumilos ang barangay dahil na rin sa mga insidente ng nakawan ng sapatos sa lugar hanggang matukoy ang suspek at marekober ang nawawalang sapatos sa bahay nito.,Sa paghahalughog ng mga barangay kasama ang ilang rumespondeng pulis, maraming pares ng sapatos ang narekober at isang liquefied petroleum gas (LPG) tank na hinihinalang nakaw din.,Nang siyasatin ang pagkatao ng suspek, natuklasan na isa ito sa nasa listahan ng pulisya na sumuko kamakailan dahil sa pagkakasangkot sa iligal na droga.",,
Capiz pinutakte ng peste,,"Inatake ng pesteng waya-waya o brown plant ­hopper ang mga palayan sa lalawigan ng Capiz kung saan umabot na sa P184.6 milyon ang halaga ng ­naging pinsala nito.,Ayon kay Capiz Provincial Agriculture Officer Sylvia dela Cruz, umabot na sa kabuuang l10,864 ektarya ng palayan ang partially damaged dahil sa peste habang nasa 28 ektarya naman ng palayan ang totally damage.,Dahil sa madalas na pag-ulan at sinabayan na rin ng pag-ani ng mga magsasaka, bahagyang natigil ang pag-atake ng peste pero malaki pa rin ang pangamba na maaring umatake muli ang mga peste sa second cropping.,Dahil dito, pinayuhan ng provincial agricultures office ang mga magsasaka na huwag pabayaan na nakatiwangwang ang kanilang mga palayan.",, 2 BAHAY BUMAGSAK
"2 pa, tumba sa drug op sa QC",,"Dalawang drug personalities na naman ang nasawi makaraang manlaban sa mga operatiba ng Quezon City Police District (QCPD) habang nagsasagawa ng anti-drug operations sa lungsod kahapon ng madaling-araw.,Sa report ng QCPD-Criminal Investigation and Detection Unit (CIDU), isa sa dalawang nasawing suspek ay isa lang ang natukoy na alyas ‘Roy’, nasa pagitan ng edad na 25-30, may taas na 5’2, katamtaman ang katawan, may tattoo na dragon sa braso; habang ang isa ay nasa pagitan ng 25-26-anyos may taas na 5’1.,Sa pagsisiyasat ni PO3 Anthony Tejerero, may hawak ng kaso, nangyari ang insidente dakong ala-1:15 ng gabi sa bisinidad ng BGJ Emission Testing Center na matatagpuan sa No. 1151 Quirino Highway Brgy. Kaligayahan, Novaliches, Quezon City.,Nagsasagawa ang tropa ng Station Anti-Illegal Drugs-Special Operations Group (SAID-SOTG) ng PS5 sa pangunguna ni P/Chief Insp. Melvin Madrona ng buy-bust operation laban sa suspek umanong si Roy sa nasabing lugar.,Nagsilbing poseur buyer­ umano si PO2 Eduardo­ Yap subalit nang iabot ang P200 kapalit ang droga ay nakatunog umano ang mga suspek na may iba pang mga operatiba dahilan upang manlaban sila at paputukan ang mga pulis hanggang sa mauwi sa palitan ng putok na ikinasawi ng dalawa.,Sa pagsisiyasat sa crime scene, narekober ang kalibre .9mm na pistola, isang kalibre .38 baril, mga basyo ng bala, anim na plastic sachet ng shabu at paraphernalia.",,
"Ex-driver ni De Lima, imo-monitor ng DOJ",,"Ilalagay na ni Justice Secretary Vitaliano Aguirre sa look out bulletin ng Bureau of Immigration (BI) si Ronnie Dayan, dating driver ni Senator Leila de Lima, kapag patuloy nitong binalewala ang isinasagawang imbestigasyon ng House Committee on Justice kaugnay sa paglaganap ng ilegal na droga sa New Bilibid Prison (NBP).,Ang pahayag ay ginawa ni Aguirre matapos na hindi sumipot si Dayan sa pagdinig dahilan para atasan siya ng mga mam­babatas na magpaliwanag sa loob ng 24 na oras para hindi siya ma-contemp.,“Hindi siya (Dayan) nagpapakita doon sa House eh, baka kung saan pumunta at umiwas sa processes ng ating batas,” ayon kay Aguirre.,Sa ilalim ng lookout bulletin, inaatasan ang lahat ng immigration officers na masusing maki­pagkoordinasyon sa Department of Justice (DOJ) at sa National Bureau of Investigation (NBI) sa anumang pagtatangka ni Dayan na umalis ng bansa.,Gayunman, nabatid na ang BI ay walang kapangyarihan na pigilang bumiyahe ang isang tao maliban na lamang kung may utos ang korte.",,
GRANADA SUMABOG SA BINONDO,,"Nasugatan ang isang security guard matapos madamay nang tamaan sa inihagis na granada sa harapan ng isang fruit stall kahapon ng mada­ling-araw sa Sto. Cristo St. Binondo, Maynila.,Sa inisyal na imbestigasyon ni PO3 Arnaldo Bernardo, ng Manila Police District-Police Station 11 (MPD-PS 11), naganap ang insidente dakong alas-3:20 ng madaling- araw sa harap ng Selmor Lili (Fruit dealer) na nakaokupa sa Doña Pacita Bldg. na matatagpuan sa 104-ao5 Sto. Cristo St. corner Lavezares St. Binondo, Maynila.,Nakilala naman ang nasugatang security guard na si Romualdo Ramos, nagbabantay sa Winsie Enterprises, isa pang fruit dealer na umookupa sa gusali.,Sa salaysay ni Lamberto Busalpa Jr.,40, fa­mily driver ng Winsie Enterprise, natutulog umano siya nang magising dahil sa narinig na malakas na pagsabog at dito niya nakita si Amos na may sugat sa kanang paa kaya kaagad nilang isinugod sa Justice Jose Abad Santos General Hospital (JJASGH).,Nabatid na dahil sa lakas ng impact ng pagsabog nadamay na nasira ang ‘window glass’ ng China Bank at kaliwang pinto at salamin ng Isuzu delivery truck na may plate number na RAM 231 na pag-aari ng Selmor Lili fruit dealer at isang ford Explorer na kulay itim na pag-aari ng Winsie Enterprise na bahagyang tinamaan sa kaliwang bahagi. Ayon naman kay PO3 Alejandro Pancho, ng Explosive Ordinance Division (EOD) ang narekober na safety lever sa pinangyarihan ng insidente ay mula sa MK2 Fragmentation Hand Grenade (FHG).,Base sa kuha ng CCTV ng Brgy. 281 Zone 26, nakita ang isang hindi nakikilalang lalaki na nakasuot ng kulay puting T-Shirt, maong pants at bull cap na naghagis ng Granada sa harap ng fruit stand at saka tumakbo patungo sa Lavesarez St. at tsaka sumakay sa motorsiklo na nanggaling sa Ilang-Ilang St., Binondo na minamaneho ng isang lalaki na nakasuot ng crash helmet .,Patuloy na nagsasagawa ng imbestigasyon ang pulisya sa motibo ng paghahagis ng granada sa Selmor Lili fruit dealer na pag-aari ni James Choi na wala naman sa lugar nang maganap ang insidente.",,
De Lima kay Durano: Who u?,,"Pinasinungalingan ni Sen. Leila de Lima na tumanggap siya ng P1.5 milyon mula sa napatay na bigtime drug lord ng Cebu na si Jeffrey Dias alyas Jaguar sa pamamagitan ni dating SPO3 Engelberto Durano.,Ayon kay De Lima, hindi niya kilala si Durano at isang malaking kasinungalingan ang sinabi nito sa House Committee on Justice na inabot sa kanya ang pera nang dumalaw siya sa kubol ni Jaybee Sebastian sa New Bilibid Prison (NBP).,“Sino ‘yang Durano? First of all I don’t know him. I have not met him. So kasinungalingan ‘yan. Never akong tumatanggap kahit ano lalo na from the so-called drug money. Sa mga acts of corruption hindi ako nagiging involved kahit anong klaseng acts of corruption,” diin ng senador sa isang ambush interview.,Aniya, ipinaberipika na niya ang katauhan ni Durano at base sa inisyal na impormasyon, isa raw itong tiwaling dating pulis na kamag-anak ni Pangulong Rodrigo Duterte.,“Now meron ako natanggap na information kanina na ‘yang Durano na ‘yan I think is no longer in the active service pero police siya. Napaka-corrupt daw na police ‘yan. Taga-Danao daw ‘yan, Danao City and relative daw ‘yan ni Pangulong Duterte,” paglalahad ng senador.,Inamin naman ni De Lima na dumalaw siya sa kubol ni Sebastian sa NBP, pero hindi siya nagtatagal dito at hindi si Sebastian lang ang kasama niya sa kubol.,“I will never be there na ako lang at kakausapin ng solo one on one si Jaybee. Walang ganoon,” diin ng senador.,May suspetsa si De Lima na tinuruan ng gobyerno si dating Bureau of Corrections (BuCor) director Franklin Bucayo para sabihin sa Kamara na nagbababad siya sa kubol ni Sebastian.,Bilang reaksyon, sinabi ni Presidential Communications Office (PCO) Secretary Martin Andanar na wala silang impormasyon kung kaanak ni Duterte si Durano.",,
Mga Kwentong OFWs: Placement agency papanagutin,,"Matapos na ikulong ng halos isang buwan sa kanilang quarters, sa wakas  ay nakauwi na sa bansa ang sampung mga kababaihang overseas Filipino workers (OFW) na nagtrabaho sa King Fajad Specialist Hospital kamakalawa ng gabi sa Ninoy Aquino International Airport (NAIA), Terminal 1 sa Pasay City.,Dakong alas-nuwebe ng gabi nang dumating sa NAIA Terminal 1 ang sampung Pinay workers kung saan sinalubong sila ng mga tauhan ng Overseas Welfare Workers Administration (OWWA).,Ayon kay Yolanda Peñaranda, hepe ng Repatriation Division ng OWWA, ang nasabing mga Pinay ay halos isang buwan ikinulong sa loob ng kanilang  kuwarto matapos ireklamo ng mga ito ang Sraco Company na kumuha sa kanila  na hindi nagpapasuweldo sa kanila ng tama.,Ayon kay Mercy Giron, isa sa sampung OFW, noong nakaraang buwan ay nagsadya sila sa Philippine Overseas Labor Office (POLO) sa Alcobar upang ireklamo ang kanilang kompanya gayundin ang Ozim Placement Agency na may tanggapan sa Malate Manila.,Ngunit nang malaman umano ng Sraco company at ang counterpart na agency na Ozim ay tinakot sila.,Habang nasa POLO sila ay mayroong duma­ting na nga mga tauhan ng Department of Social Welfare and Development (DSWD) na tumulong sa kanila at binigyan sila ng pansamantalang tirahan.,Ngunit hindi pa sila nakakatagal sa kanilang tinirahan ay kinuha muli sila ng Sraco agency na nasa Damman na sinasabing kakausapin umano sila.,Ngunit ikinulong sila sa isang quarters nang halos isang buwan.,Sinabi pa ni Giron na umaabot sa P25,000 ang placement fee na ibinayad nila sa Ozim Placement Agency sa Pilipinas.,Ayon pa kay Joan Cruz, nasa hustong gulang, nagreklamo sila dahil sa  matinding hirap na dinanas sa Dammam at hihingiin nila ang karapat-dapat na kompensasyon na para sa kanila.,“Halos sampung buwan po kami nagtiis sa sweldong patingi-tingi at kulang na kulang po ang sinusuweldo namin dahil binabawasan ng kompanyang kumuha sa amin” ani ni Cruz.,Aniya nasa halagang 700 Saudi Riyal ang kanilang sinusuweldo subalit sa kanilang kontratang pinirmahan ay 1,500 Saudi Riyal.,“Hindi po nasunod ‘yung pinirmahan na­ming kontrata, tapos sa 700 saudi Riyal na suweldo namin ay binabawasan pa ng agency” dagdag pa nito.,Hanggang sa kinompronta nila Cruz at Giron ang kompanyang Sraco kung bakit ganun na lamang kaliit ang kanilang sinusuweldo at makailang ulit pa silang tinatanong, ngunit ipinagpapabukas lagi sila kaya sa ika-siyam na buwan nilang pagtatrabaho hindi na sila nakatiis at nagkaisa silang sampu na magsumbong at magharap ng reklamo sa POLO laban sa kanilang kompanya at sa agency.,At dito na sila nakatanggap ng pananakot mula sa kompanya at sa counterpart ng agency nila dito sa Pinas.,Dahil sa tulong ng POLO-OWWA sa Alcobar ay napauwi ang 10 Pinay na nagtrabaho sa nasabing pagamutan sa ilalim ng Sraco Company.,Sinabi naman ni ­Peñaranda na tutulungan ng OWWA ang sampung OFW sa kanilang reklamo.",,
"Mga artista sa droga, i-operate na! — Bato",,"“Matitigas ang ulo nila ayaw pa nilang sumuko pwes i-operate na sila.”,Ito ang galit na pahayag ni PNP chief Director General Ronald ‘Bato’ dela Rosa kasunod ng kautusan na dapat nang i-operate ng Philippine National Police (PNP) ang mga artistang matigas ang ulo at ayaw pang sumuko.,Ayon kay Dela Rosa, hindi na dapat pang ipa-Tokhang ang mga artista na matagal nang sinabihan na sumuko na lamang kaysa magkapahiyaan.,Bagaman sa ngayon, hinihintay pa ni Dela Rosa ang listahan ng mga artistang sangkot sa droga mula kay Pangulong Rodrigo Duterte, tiniyak nitong may listahan man o wala ay tuloy pa rin ang kanilang trabaho lalo na’t isa-isa nang nahuhuli ang mga artistang sangkot sa ilegal na droga.,“Kahit wala pa sa akin ang listahan, may mga intelligence report kaming tinatanggap na nagsasabing ang artistang ito ay gumagamit o nagbebenta kaya ang ginagawa namin ay pinakikiusapan silang iprisinta na lamang ang sarili kaysa mapahiya pa. Pero may ilan ay ayaw pa nila kaya dapat na hulihin sila,” pahayag pa ni Dela Rosa.",,
Sino itong nagko-cocaine na senador?,,"Hinamon kahapon ng mga senador si Davao City Vice Mayor Paolo Duterte na pangalanan ang senador na sinasabi nitong gumagamit ng cocaine.,Ito ang panawagan nina Sens. Panfilo Lacson, Antonio Trillanes IV at Juan Edgardo “Sonny” Angara dahil paghihinalaan ng publiko ang 24 na senador sa blind item ni Vice Mayor Duterte.,“He just put all 24 senators on the spot with his very serious accusation. He should therefore name him or her immediately, ,otherwise all of us will be looked upon as a possible suspected cocaine user,” ayon sa text message ni Lacson.,“Hopefully he can name the senator because kapag ganun there are 24 senators, then 24 suspects. Ako I’m willing to take a drug test, anytime, anywhere,” giit ni Angara na nagsabi pang ang huling drug test niya ay noong nire-require pa ang drug test sa renewal ng driver’s license.,Itinanggi naman ni Senate President Aquilino ‘Koko’ Pimentel III na gumagamit siya ng ilegal na droga, kasabay ng pagsasabing hindi na dapat pinapatulan ang isyung ito kung ito’y tsismis lang.,“Kapag serious na ang allegation o ang issue then patulan natin. Hindi ‘yung mere talk or comment,” diin ni Pimentel.,Upang matapos ang pagtuturuan, hinamon ni Senate majority leader Vicente ‘Tito’ Sotto III na sumailalim silang lahat sa drug test.,Kabilang sa sumailalim na sa drug test ay sina Sens. Sotto, Lacson, Gregorio Honasan at Juan Miguel Zubiri.",,
P1.5M INABOT KO KAY DE LIMA — PRESO,,"Idiniin ng isang inmate si Sen. Leila de Lima na tumanggap ng P1.5 mil­yon mula sa napatay na bigtime drug lord ng Cebu na si Jeffrey Dias alyas Jaguar.,Sa naganap na pagdinig sa Kamara, sinabi ng inmate na si dating PO3 Engelberto Durano na siya mismo diumano ang nag-abot ng pera kay De Lima sa loob ng kubol ni drug lord Jaybee Sebastian. Ang pera na galing umano kay Jaguar ay inilagay niya sa loob ng ,kahon at binalutan niya ng wrapper para magmukhang regalo.,Nang iabot umano niya ang kahon ay wala namang sinabi si De Lima subalit habang papalayo ito mula sa kubol ay nasilayan niya si De Lima na tumayo at pakendeng-kendeng umano habang nakataas ang kamay kaya naman nasabi n’ya sa sarili na “parang DI” si Secretary De Lima na nilagyan nito ng Visayan version na “TI”.,Sa pagtatanong ni Kabayan partylist Rep. Harry Roque ay ipinamuwestra n’ya kay Durano kung paano ang aksyon ni De Lima kaya naman inakto ito ng inmate sa harap ng mga mambabatas at nang tanungin kung ano ang pakahulugan n’ya sa DI, sinabi nito na Dance Instructor at kung ano ang ibig sabihin ng TI ay Tikong Ingko na sa bisaya na may pakahulugan na “malanding matanda”.,Sinabi ni Durano na 2011 nang una nitong makilala si De Lima at tuwing bibisita umano ang kalihim sa NBP ay nakakausap nito si Dayan hanggang sa aminin nitong nagkakaroon s’ya ng problema sa pinansyal kaya naman ipinakilala umano niya si Dayan kay Jaguar na noon ay kalalaya lamang.,Kalaunan ay kay Jaguar na umano kumukuha ng supply ng shabu ang kaibigan ni Dayan na si Joenel Pederio, isang drug lord na nakabase sa Zamboanga del Norte at dahil sa magandang transaksyon sa pagitan ng dalawa na nagsimula noong Pebrero 2014.,Lalo umanong na­ging malapit si Jaguar kay Da­yan hanggang bago ang campaign period para sa 2016 election ay inoperan ito ng proteksyon para sa kanyang illegal drugs business kapalit naman umano ng tulong para sa kandidatura ni De Lima.,Sa pagkakaalam umano ni Durano ay aabot sa P27.3 milyon ang naipadala ni Jaguar kay Dayan na ipinadaan sa ilang BDO bank accounts.,Pero ayon kay Durano, nawala umano ang itinabi niyang deposit slips sa isa sa mga ‘surprised raid’ sa loob ng Bilibid.,Idinetalye naman ng isang inmate sa loob ng NBP na umaming asset ng PNP-Criminal Investigation and Detection Group ang kalakaran ng bentahan ng illegal drugs sa national penitentiary at ang mga nalalaman nitong mga impormasyon ay ipinara­ting n’ya mismo kina Pa­ngulong Rodrigo Duterte at PNP chief Dir. Gen. Ronald dela Rosa sa isang liham noong Agosto 2016.,Si dating PO3 Nonilo Arile na convicted sa kasong kidnapping ang ikatlong testigo ng Department of Justice (DOJ) na humarap sa pagpapatuloy ng imbestigasyon ng Kamara ukol sa paglaganap ng illegal drugs sa loob ng NBP at sa kanyang salaysay inilahad nito na moro-moro lang ang naging mga raid sa loob ng kulungan.",,
‘VERY GOOD’ SI PDU30! — SURVEY,,"Kumabig ng 64% net satisfaction rating o ‘very good’ na grado sa 1,200 respondents ng isang survey si Pangulong Rod­rigo Duterte sa unang 100-araw ng kanyang panunungkulan.,Ang survey na ginawa ng Social Weather Station (SWS) sa iba’t ibang panig ng bansa noong Setyembre 24 hanggang 27 ay lumitaw na 76% ng mga taga-Luzon, Visayas at Mindanao ang kuntento sa performance ng Pangulo sa kanyang unang 100 araw ng panu­nungkulan habang 11% naman ang hindi kuntento kaya’t kung susumahin ay 64% ang neto. Mayroon namang 13% ang undecided kung matutuwa sila o hindi sa performance ng Pangulo.,Ipinagmalaki naman ng Malacañang na naungusan ni Pangulong Duterte ang first 100-day record ng mga sinundang pangulo gaya nina ex-Pres. Joseph Estrada, Gloria Arroyo at Noynoy Aquino. Tanging si da­ting Pangulong Fidel V. Ramos lamang ang hindi nito naungusan dahil 66% ang grado nito.,“Apparently the perception of people that he is doing his job, that the people trust what he is doing. It simply is saying that the people in spite of the noise continue to trust the President,” ani presidential spokesman Ernesto Abella.,Sabi naman ni Presidential Communications Sec. Martin Andanar, “This is not surprising at all as the President was overwhelmingly elected in the May polls on the strength of his platform of ‘tunay na pagbabago’ or real change anchored on a strong anti-drugs, anti-crime and anti-corruption agenda.”,Sa isang press briefing din sa Malacañang, pinuri-puri rin ni Australian businessman Peter Wallace, na nabigyan na ng Filipino citizenship dahil sa apat na dekadang paninirahan at pagtatayo ng business community sa Pilipinas, si Pangulong Duterte.,“I’ve been studying this man for quite some time. I’ve known him for quite some time. This is a man who genuinely cares for this country and genuinely cares for its people. And what I particularly like, he cares for what really matters like in the provinces where we have the poorest of the poor and the people suffering the most,” ani Wallace na founder ng Wallace Business Forum.",,
I WILL DIE TO PROVE I AM INNOCENT!,,"Sa harap ng pagbuhos ng resources at kaalyado ng administrasyong Duterte para siya ay ipahiya at mapakulong, nanindigan si Sen. Leila de Lima na handa siyang magpakulong o kahit mamatay para patunayan na inosente siya sa lahat ng ibinibintang sa kanya.,Sa kanyang pagdalo sa isang democracy forum ng St. Scholastica’s College sa Maynila, binigkas nito ang isang tula na sinulat ni Samih Al Qassem na may titulong “Enemy of the Sun” para panindigan na patuloy niyang papalagan ang kamalian ni Pangulong Rodrigo Duterte hanggang sa kanyang huling hininga.,“…I shall not compromise. And to the last pulse of my veins, I shall resist,” diin ng senador sa huling bahagi ng tula. “I will die to prove my innocence,” dagdag nito.,Matatandaan na ipinagyabang na ni Pangulong Duterte at ni Justice Sec. Vitaliano Aguirre na makukulong si De Lima dahil umano sa nakuha nitong pakinabang sa kinita ng mga drug lord sa New Bilibid Prison (NBP) sa pamamagitan ng driver-turned-lover umano nitong si Ronnie Dayan.,“Ipakukulong pa daw ako. If it is the price of standing for the truth then I’m honored to be jailed. That’s why I challenge him already last week, arrest me now,” anang palabang senadora.,Aniya, ginagamit na ngayon ng administrasyon ang lahat ng resources ng gobyerno para siya ay idiin sa pamamagitan ng pag-iimbento ng mga istorya. “Kulang na lang ay pagsisi nila ang paghihiwalay ni Brad Pitt and Angelina Jolie. Ang haba naman ng hair ko. Sabi pa nila, nagmamahal na dolyar pero si President Duterte nagmumura pa rin,” biro pa nito.,Naniniwala ang senadora na hindi titigil ang Pangulo at kanyang mga galamay hangga’t hindi siya napapabagsak. “Ayaw niyang (Duterte) may kumokontra sa kanya kaya gusto nilang patahimikin gamit ang paninira at pag-iimbento ng istorya. This is what happens to those who oppose the President. Pagkatapos ko, sino ang susunod na bubusalan ng bibig?” tanong ng senadora.",,
"PNP official, ‘floating’ dahil sa pambabastos",,"LAOAG CITY, Ilocos Norte — Nahaharap sa kasong Act of Lasci­viousness ang isang chief of police matapos ireklamo ng tatlo sa kanyang mga tauhang babae.,Kinilala ni Philippine National Police (PNP) Provincial Director Senior/Supt. Jose Melencio Nartatez, Jr., ang hepe na si Police Senior Insp. Jaymart Algeria, hepe ng Piddig Police, Ilocos Norte.,Batay sa reklamo ng dalawang Non-Uniformed Personel (NUP) at isang Police Officer 1, malimit umano silang binabastos sa pamamagitan ng paghipo sa maselang bahagi ng kanilang katawan at ­sexual innuendos habang sila’y nasa loob at labas ng police station.,Ang tatlong biktima ay agad na nagreklamo sa PNP Provincial Director upang matigil na ang ginagawang ­pambabastos ng nasabing opisyal.,Naisampa na ang kasong Act of Lasciviousness sa Provincial Prosecutor’s Office at administrative case sa Provincial Internal Affairs Service (PIAS).,Si Algeria ay nasa floating status sa PNP Provincial Command sa kasalukuyan habang di­nidinig ang kanyang ka­so.",,
Bgy. Chairman binaril habang tumatakbo,,"Planado at ­kalkulado ng dalawang hindi naki­lalang suspek ang galaw ng isang barangay chairman na kanilang pinagbabaril hanggang mamatay habang nagdya-jogging kahapon sa Carmona, Cavite.,Kinilala ang biktima na si Barangay Chairman ­Danilo Tenedero ng ­Maduya, na tatlong beses pinagbabaril ng mga hindi nakilalang salarin.,Batay sa paunang imbestigasyon ng Carmona Police, nagdya-jogging sa bisinidad ng tinatawag na Sanctuario ang biktima nang lapitan ng gunman at sunud-sunod na pinaputukan.,Bulagta agad ang biktima dahil sa mga tama ng bala sa ulo at katawan, bago mabilis na tumakas ang gunman at sumakay sa nag-aabang na motorsiklo ng kasabwat nito.",,
Parañaque number coding iniurong sa isang buwan,,"Iniurong sa Nobyembre 3 ang pagpapatupad ng pamahalaang lokal ng Lungsod ng Parañaque ang kanilang Unified Vehicular Volume Reduction Program (UVVRP) o number coding scheme sa anim na lansangan matapos amyendahan ng konseho ang aprubadong ordinansa.,Sinabi ni Parañaque City Mayor Edwin Olivarez na sinuspende nila ang number coding scheme para sa isang buwan matapos tutulan ng mga residente ang ­unang council ordinance na hindi nagbigay ng window hours para sa mga sasakyang may bawal na plaka.,Sa halip na epektibo ng Oktubre 1, inilipat ang pangkalahatang implementasyon ng number coding scheme sa Nobyembre 3 o pagkatapos ng Todos Los Santos nang walang gagawing dry run.,Ayon kay Mar Jimenez, City Public Information Office chief, sakop ng coding scheme ang Dr. A Santos Ave­nue o mas kilala sa tawag na Sucat Avenue; Quirino Ave.; Ninoy Aquino Ave., ang kalsada patungong Ninoy Aquino International Airport (NAIA); Dona Soldedad Road; East Service Road at West Service Road.,Sa ilalim ng inamyendahang traffic code resolution, napagpasyahan ng konseho na iwasto ang ibinigay na period mula alas-siyete ng umaga hanggang alas-nuwebe ng umaga at alas-kuwatro ng hapon hanggang alas-siyete ng gabi na naunang window para sa mga pribadong sasakyan.",,
Tirik-biyahe ulit sa MRT,,"Libu-libong pasahero ang naperwisyo ng halos isang oras na pagkakatirik ng biyahe ng Metro Rail Transit (MRT)-3 kahapon ng rush hour sa umaga.,Ayon sa Department of Transportation (DOTr), dakong alas-5:50 ng umaga nang ihinto ang ope­rasyon na siyang dahilan para maipon ang mga mananakay sa mga istasyon ng MRT-3.,Inip at inis ang inabot ng mga pasahero kaya’t makaraan ang 30 minutong paghihintay sa hindi dumarating na tren ay nagpasya na ang ilang pasaherong bumaba ng istasyon para maghanap ng alternatibong masasakyan patungo sa kani-kanilang destinasyon.,Paliwanag ng DOTr, may nakitang sira sa riles sa pagitan ng Cubao at Shaw Boulevard southbound lane kaya’t itini­gil ang operasyon upang maiwasan ang pagkakaroon ng aksidente.,Agad namang inayos ang nakitang problema at dakong alas-6:45 ng umaga ay naibalik na sa normal ang operasyon.,Pero bago ang stop operation ay nagkaroon na ng aberya ang biyahe ng MRT-3 nang magkaroon ng technical problem ang isang bagon sa Cubao station.,Agad namang naisakay sa kasunod na tren ang mga naapektuhang pasahero at mabilis na hinatak ang nagkaproblemang bagon.",,
Mag-utol na babae patay sa kidlat,,"Patay ang magkapatid na babae matapos na tamaan ang mga ito ng kidlat habang nakasilong sa kanilang kubo kamakalawa ng hapon sa Ligao City, Albay.,Kinilala ang mga biktimang sina Eufemia, 42, at Elvie Brezuela, 36, pawang residente ng Brgy. Nasisi ng nasabing lungsod.,Sa inisyal na ulat ng pulisya, mag-aalas-dos ng hapon nang bumuhos ang malakas na ulan at dagdag pa ang matatalim na kidlat sa nasabing lugar kaya su­milong muna ang magkapatid na Brezuela sa kanilang kubo mula sa kanilang ginagawa.,Subalit isang matalim na kidlat ang pumuntirya sa mga ito kaya agad nangisay ang magkapatid.,Nakuha pang isugod sa pinakamalapait na pagamutan ang mga biktima subalit idineklara na rin silang dead-on-arrival dahil sa lakas ng boltaheng pumasok sa kanilang katawan.",,
MAYORS’ DAY!,,"Nagmistulang mayors’ day kahapon dahil tatlong alkalde ang nakulong, kinasuhan at pinatawan ng suspension kaugnay ng iba’t ibang kasong kinakaharap sa Cagayan de Oro City, Surigao del Norte at Albuera, Leyte.,Nasa kustodiya at nakakulong na ngayon sa Leyte Sub Provincial Jail sa Baybay City, si Albuera, Leyte Mayor Rolando Espinosa.,Ito ang kinumpirma ni Chief Insp. Jovie Espenido, hepe ng Albuera Police matapos isilbi kahapon ng umaga ang warrant of arrest na inilabas ng korte kaugnay sa kinakaharap na kasong illegal possession of firearms ng nasabing alkalde.,Ayon kay Espenido, dalawang arrest warrant ang inilabas ng korte, una ay para sa kasong illegal possession of firearms at ang isa ay hinggil sa possession of illegal drugs.,Sa pagdakip sa alkalde, isinailalim na rin sa boo­king process si Espinosa kabilang ang pagkuha ng mug shots at finger prints.,Samantala, sinabi ni Espenido na patuloy ang paghahanap ng mga awtori­dad sa anak ng alkalde na si Kerwin Espinosa na nahaharap din sa parehong kaso.,Walang inirekomendang piyansa si Judge Carlo Arguelles ng Baybay City Court sa kaso ni Espinosa,Samantala, 90-days suspension ang ipinataw ng Sandiganbayan Third Division laban kay Dapa, Surigao del Norte Mayor Peter Ruaya upang hindi nito maimpluwensyahan ang kinahaharap na graft case na nag-ugat sa maanomalyang pagbili sa P13M halaga ng municipal heavy equipment.,Batay sa datos ng Sandiganbayan, inapruba­han umano ng Municipal Bids and Awards Committee (BAC) ang pagbili ng mga equipment kahit pa man hindi ito kabilang sa Municipal Annual Procurement Plan for 2008. Nakapagtataka din umano na nai-deliver na agad ang mga heavy equipment kahit pa man wala pang BAC procurement proceedings.,Kinontra ni Ruaya ang suspension order ng San­diganbayan. Giit ng alkalde hindi na masasabing maiimpluwensyahan nya ang imbestigasyon sa nasabing kaso dahil lahat ng mga ebidensya ay namarkahan na gayundin naiprisinta na ng prosekusyon ang mga ebidensya.,Gayunman, iginiit ng Sandiganbayan na mandatory ang pagpapatupad ng preventive suspension alinsunod sa Section 13 ng Republic Act No. 3019 o Anti-Graft and Corrupt Practices Act na nag-aatas sa mga public official na mahaharap sa kasong fraud sa public funds na suspindihin habang dinidinig ang kanyang kaso.,Sa Cagayan de Oro, kinasuhan ng Office of the Ombudsman sa Sandiganbayan ng kasong graft si Cagayan de Oro City Ma­yor Oscar Moreno matapos pumasok sa isang kasunduan sa pagitan ng Ajinomoto Philippines Corporation para ayusin ang tax liability ng kumpanya.,Bukod sa alkalde kasama din sa kinasuhan ang isa pang kawani ng lalawigan na si Public Services Officer II Glenn Bañez.",,
"Espinosa, walang special treatment",,"Mariing ­nagpaalala si Judge Carlos Arguelles ng Baybay City Regional­ Trial Court (RTC) na walang dapat maging special treatment na ibibigay kay Albuera Mayor ­Rolando Espinosa.,Ayon kay Arguelles, bagama’t isang public official si Espinosa, dapat lamang na itrato ito bilang isang ordinaryong detainee.,Nakakulong na ang kontrobersyal na alkalde sa Leyte Sub-Provincial Jail sa Baybay City matapos makitaan ng probable cause sa kasong RA 9165 o may kinalaman sa iligal na droga at RA 10591 o ang illegal possession of firearms. Nag-ugat ito nang marekober noong Agosto 10 ang aabot sa 11 kilong shabu na may market value na P88 million at ang 44 na high powered firearms sa bahay nito sa Barangay Benolho sa ba­yan ng Albuera, Leyte.,Wala namang inirekomendang piyansa mula sa nabanggit na kaso.,Kasabay nito, hinamon­ naman ni C/Insp. Jovie Espenido, hepe ng Albuera PNP, ang pamunuan ng Leyte Provincial Jail na magbigay ng magandang seguridad kay Mayor Espinosa kagaya nang pagbibigay ng police security ng Albuera PNP dahil na rin sa banta sa buhay nito.",,
5 patay sa away ng 2 angkan,,"Lima katao ang nasawi sa awayan ng dalawang­ magkalabang pamilya sa Sitio Langaray, Brgy. Manaul, Sumisip Basilan kahapon ng umaga.,Base sa ulat sa Camp Crame, alas-7:40 ng umaga nang maganap ang engkuwentro ng magkakalabang angkan ng pa­milya Abdulmuin at Alih.,Mula sa angkan ng pamilya Abdulmuin, nasawi sina Illang Manisan at Serny Julti habang mula naman sa angkan ng pamilya Alih ay napatay sina Immah Abubakar, Antotong Ismael at Kasim Talhata.,Nagtamo ng mara­ming tama ng punglo ng M6 armalite rifle ang mga nasawi.,Dahil sa pangyayari, inalerto na ng pulisya sa lugar ang kanilang puwersa upang maiwasang maipit­ ang mga inosenteng­ sibil­yan kung sakaling muling magka-engkuwentro ang mga magkakalabang ­angkan.",,
"2 daliri ni baby, nagunting ng nurse",,"ZAMBOANGA CITY — Isang ama ang nagreklamo sa pulisya matapos na magunting at maputol umano ang dalawang daliri sa paa ng kasisilang nitong sanggol sa pagamutan sa Pagadian City sa Zamboanga del Sur.,Nabatid na aksidente umanong nagunting ng isang nurse ang mga daliri ng baby nang palitan niya ito ng benda sa kaliwang paa.,Sinabi ng amang si Charles del Mar, 22, na nagduda na umano sila ng kanyang asawa nang inabot ng ilang oras bago naibalik ang sanggol mula sa pagpapaligo rito. At nalaman lamang nila ang naganap nang ipatawag sila sa tanggapan ng Hofileña Hospital at doon sinabi sa mag-asawa ang sinapit ng kanilang sanggol.,Agad namang isinailalim sa isang operasyon ang bagong silang pa lamang na baby.,Nakilala naman ang nurse na si Riza Dominasac na nagtago pa diumano ngunit nahuli rin ng pulisya kinalaunan sa bahay ng kapatid matapos itong ituro ng sariling ama.,Humihingi umano ng kapatawaran ang pagamutan sa kinasapitan ng baby.",,
GRADE 9 ARESTADO SA CARNAP,,"Arestado ang isang Grade 9 student ng ­Ramon Avancenia High School matapos nitong tangkaing tangayin ang isang Honda scooter na nakaparada sa Dentistry­ Science Building ng Centro Escolar University- kamakalawa ng umaga sa may Concepcion Aguila malapit sa panulukan ng Rafael Sts., San Miguel, Maynila.,Nasa kustodiya na ng Manila Police District – Anti Carnapping Section ang suspek na si Juhary Casan alyas ‘Pogi’, 19, Muslim, Grade 9 student at taga-980 Arlegui St. Quiapo, Maynila matapos sampahan ng kasong paglabag sa Republic Act 6539 kilala bilang Anti – Carnapping Law of 1972 sa Manila Prosecutors Office ng biktimang si Yves Louise Rebulado, 19, estudyante ng CEU at resi­dente ng 2517 Floresca St. Pandacan, Maynila.,Sa imbestigasyon ni PO2 Ryan Paculan, ng MPD-ANCAR, nangyari umano ang insidente dakong alas-11:45 ng umaga sa nabanggit na lugar kung saan naaktuhan ng lady guard na si Sabrina Jean Melic, ang suspek na sinususian ang motorsiklong Honda scooter na may plakang 4782 XP.,Kaagad umanong pini­gil ng mga guwardiya ang suspek at dinala sa security office at saka pinunta­han sa kanyang klase ang biktima para ipaalam dito na tinangkang karnapin ang kanyang motorsiklo at nasa kanilang tanggapan ang suspek.,Sa panayam sa suspek, inamin nito na isang ‘Aiza’ na kanyang ka- batchmate ang nagbigay­ sa kanya ng susi para karnapin ang motorsiklo ng biktima.",,
Morales brothers patay sa Oplan: Galugad,,"Nasawi ang tatlong­ magkakapatid na ­binansagang ‘Morales brothers’­ matapos manlaban sa mga tauhan ng Manila Police District-Police Station 11 na nagsagawa ng Oplan Galugad at buy-bust opera­tion kahapon ng umaga sa Delpan Road, Binondo, Maynila.,Kinilala ni P/Supt. Amante Daro, station commander ng MPD-PS 11, ang mga suspek na sina JC, 33; Armando, 30 at Domingo Morales, 28, na pawang tinamaan ng bala sa iba’t ibang bahagi ng katawan at dead on the spot.,Nabatid na naganap umano ang buy-bust ope­ration dakong alas-11:30 ng umaga kung saan isang pulis ang umaktong poseur buyer pero nakahalata ang mga suspek na police operation ang transaksiyon kaya nakipagbarilan sila sa mga pulis na nagresulta ng kanilang kamatayan.,Nakuha sa crime scene ang 3 kalibre ng .38 baril at 50 gramo ng shabu.,Ayon sa pulisya matagal na umanong sinu-­surveillance ang magkakapatid na umano’y nasa drug watchlist ng pulisya.",,
"Kerwin, nasa Malaysia pa",,"Inihayag kahapon ng pumunuan ng Philippine National Police (PNP) na makikipag-ugnayan sila sa International Police (InterPol) para madakip na ang wanted sa Eastern Visayas drug lord na si Kerwin Espinosa.,Ayon kay PNP chief, Director General Ronald­ dela Rosa, nakatanggap sila ng report na nasa bansang Malaysia pa rin si Kerwin kaya napagpasyahan nilang maki­pag-ugnayan na sa InterPol para mapabilis ang pag-aresto dito.,“Hindi pa lumalabas­ ng Malaysia si Kerwin­ base na rin sa nakuha na­ming record mula sa immi­gration ng Malaysia,”­ wika ni dela Rosa.,Kamakalawa ay ina­resto na ang ama ni Kerwin na si Albuera, Leyte Mayor Rolando Espinosa, sa bisa ng warrant of arrest na inilabas ng korte dahil na rin sa illegal possession­ of firearms at iligal na ­droga.",,
Night spot susuyurin sa droga,,"Target din ng Bulacan Police ang mga beer garden at panggabing establisyemento sa Bulacan dahil hindi inaalis na sa mga lugar na ito nagkakaroon ng mga iligal na transaksyon sa droga at tututukan din ang lumalalang prostitusyon sa probinsya.,Ayon sa impormasyong nakalap ng Abante, magsasagawa rin ng operasyon sa mga night spots sa Bulacan lalo na sa mga night club na sinasabing front ng prostitusyon at lungga ng mga commercial sex wor­kers dahil hindi inaalis na dito nagaganap ang mala­laking transaksyon sa droga.,Nakumpirmang malaking porsiyento ng mga sex workers sa Bulacan ang gumagamit ng droga kaya magsasagawa ng operasyon ang intelligence operatives ng Bulacan Police para masakote ang mga supplier ng shabu at ibang uri ng droga sa mga panggabing establisyemento sa lalawigan.",,
"Star-struck lady cops, inaaral pa ang kaso",,"Pinag-aaralan na ngayon ng pamunuan ng PNP kung may nilabag na panuntunan at kung anong partikular na kasong nilabag ng dalawang policewomen na nakipag-selfie sa inarestong aktor na si Mark Anthony Fernandez sa Angeles City, Pampanga.,Ayon kay PNP Spokesperson Sr. Supt. Dionardo Carlos, sa ngayon ay nagsasagawa na ng masusing imbestigasyon ang PNP upang alamin kung may nilabag ang dalawang babaeng pulis na nagpa-picture sa aktor habang pino-process ang mga dokumento nito sa loob ng Angeles City Police Station 6 matapos arestuhin nang makuhanan ng may isang kilo ng marijuana.,Base sa inisyal na pahayag ni dela Rosa, posibleng maharap sa kasong “conduct unbecoming of a police officer”­ ang dalawang babaeng pulis.,Napag-alaman na lumabas sa social media ang larawan ng dalawang policewomen na nakasuot pa ng uniporme kasama ang actor na nagkaroon ng masamang impresyon sa publiko.,Maging si PNP Chief Director Gene­ral Ronald dela Rosa ay hindi rin nagustuhan ang inasal ng dalawang policewomen. Reaksyon ni dela Rosa, tiyak na pangit ang magiging impression ng publiko at akalain na iba ang pagtrato ng pulis kapag artista ang naaresto.,“Pero naitindihan ko naman sila ­(dalawang policewomen), malamang na star-struck sila, nakalimutan nila na sila ay pulis kaya nagpapakuha ng larawan, baka idol nila,” wika ni dela Rosa.,Agad namang pinag-report sa PNP Region 3 ang dalawang babaeng pulis at pinagpaliwanag sa naging asal kasabay ng pagpapaalam na hindi maganda ang kanilang ginawa.,Tatlong araw matapos maaresto si Mark Anthony Fernandez, binisita ito ng kanyang inang aktres na si Alma Moreno.,Emosyonal ang pagtatagpo ng aktres at ng anak sa halos 5-oras na pamamalagi sa detention cell ng nasabing police station.,Tumanggi naman si Moreno na magbigay ng anumang pahayag.",,
"Tulak na school bus driver, arestado",,"Bumagsak sa loob ng kulungan ang isang school bus driver na ginagawang sideline ang pagtutulak ng iligal na droga sa Cubao, Quezon City kamakalawa ng gabi.,Kinilala ni Quezon City Police District (QCPD) Director P/Senior Supt. Guillermo Eleazar ang suspek na si Alan Monico Ganotan, 49, may-asawa ng No. 95 Harvard St., Brgy. E. Rodriguez, Cubao.,Sinabi ni Eleazar, na base sa kanilang impormasyon, ginagamit ni Ganotan ang pagiging driver ng school bus sa kanyang iligal na transaksyon dahil mismong sa kanyang sasakyan umano nagaganap ang bentahan ng iligal na droga.",,
Walang special treatment kay Fernandez,,"Walang ibinibigay na special treatment sa aktor na si Mark Anthony Fernandez.,Ito ang paglilinaw kahapon ni Chief Inspector Francisco Guevarra, Jr., hepe ng Angeles City Police Station 6 kung saan nakadetine ang nasabing aktor.,Ayon kay Guevarra, bilang konsiderasyon lamang kaya ikinulong sa bakanteng selda para sa mga babaeng inmates si Fernandez pero hindi ito nanga­ngahulugan na binibigyan na ng special treatment.,Si Fernadez ay i­naresto noong Lunes ng gabi matapos mahulihan ng mahigit isang kilo ng marijuana sa kanyang kotse matapos sitahin sa checkpoint sa Angeles City, Pampanga.,Samantala, kaugnay naman sa nakipag-selfie pa sa aktor ang dalawang policewomen, sinabi ni Philippine National Police (PNP) spokesperson Sr. Supt. Dionardo Carlos na kaagad nila itong iim­bestigahan at kapag may nakitang paglabag ang dalawang policewomen ay kaagad nilang bibigyan ng kaparusahan.",,
"“Ang babae, hindi pag-aari na gagamitin lang!” — De Lima",,"Panauhing pandangal kahapon si Sen. Leile de Lima sa 1st Buhay at Babae forum sa Commission on Human Rights (CHR) sa Quezon City at dito ay hinikayat nito ang mga kababaihan na huwag manahimik lang sa pagmamalabis at panunuya ng kalalakihan, lalo na sa mga sex jokes.,“Hindi tayo pag-aari na gagamitin para himasin ang pagkalalaki ng mga taong kulang sa pag-iisip, kulang ang pagkalalaki o kulang sa pagi­ging tao,” diin ng senadora.,Inalala ng senadora na noong naging pinuno siya ng CHR ay marami siyang tinulungan na naging biktima ng karapatang pantao pero hindi niya inakala na darating ang panahon na pati siya ay magiging biktima.,“Pinaramdam sa akin ng kapalaran na may isang aspeto ng pagkababae na hindi ko pa pala lubos na naranasan: ang maging biktima,” ani De Lima.,Dahil dito aniya, natuklasan din niya ang iba niyang pagkatao.,“Iyong parte ng pagkatao ko na napapainda sa mga suntok ng kalaban. Iyong parte na napapahinto at napapatahimik paminsan-minsan, lalo na kapag wala sa mata ng publiko. Iyong parte ng pagkatao ko na, para lamang makaalpas sa pinakamasasakit na dagok, ay kinaila­ngang maging manhid at tuod… pansamantala. Opo, maging manhid…pan­samantala,” pahayag nito.",,
AMLA budget tablado dahil sa frozen Binay accounts,,"Bigong makalusot ang panukalang budget ng Anti-Money Laundering Act (AMLA) para sa taong 2017 matapos ihirit ni House minority leader Danilo Suarez na ipagpaliban muna ang pag-apruba rito dahil sa pag-abuso sa kapangyarihan nang i-freeze ang mga asset at bank accounts na ipinaparatang pa lamang kay dating Vice President Jejomar Binay noong kasagsagan ng Makati parking building scam probe.,Naniniwala si Suarez na umabuso sa kapangya­ri­han at naging biased ang AMLA, partikular laban kay Binay, dahil tila namimili naman umano ng kakasuhan ang ahensya.,Sa naganap na ­plenary deliberation sa AMLA budget sa Kamara ay ginisa ni Suarez si AMLA budget sponsor Albay Rep. Joey Salceda, at partikular na ipinunto ni Suarez ang panggigipit ng ahensya sa dating bise presidente kung saan naka-freeze ang account nito sa suspetsang ang laman ng account ay proceeds o kinita mula sa kinukuwestiyong overpriced na Makati parking building.,Diin pa ni Suarez, sa 200 accounts na iniuugnay kay Binay ay isa lamang ang napatunayan na pagmamay-ari ng dating pa­ngalawang pangulo kaya naman nagmamakaawa na ang tunay na may-ari ng nasabing mga account na alisin na ang freeze order upang magamit nila ang kanilang pera.,“Ang nag-trigger dyan ay ‘yung hearing sa Senado na nagsabing overpriced ang bidding ng structures sa Makati, wala naman nangyari sa imbestigasyon. Let’s put an end to this issue. Ang AMLA umabuso na sa kanilang kapangyarihan, kawawa ang mga tunay na account holder,” paliwanag ng kongresista.,Nagpasaring pa si Suarez na sini-single-out lamang ng AMLA si Binay gayong sa kaso umano ng Disbursement Acceleration Program (DAP) na pinangunahan nina dating Pangulong Noynoy Aquino at dating DBM Sec. Butch Abad na idineklarang unconstitutional ng Korte Suprema ay hindi naman pinakialaman ng AMLA.",,
Teacher binoga,,"Inaalam ngayon ng pulisya kung may kina­laman sa iligal na droga ang pamamaril at pagpatay sa isang guro sa Pagadian City.,Sa ulat ng Pagadian City Police, masusing iniimbestigahan ang insidente ng pagpatay sa biktimang si Logan Nativi­dad, isang high school teacher at sinasabing isang bading.,Sa imbestigasyon, galing sa pakikipag-inuman kamakalawa ng gabi ang biktima nang pag-uwi nito ay hinarang ng isang hindi pa nakikila­lang lalaki at biglang pinaputukan ng tatlong beses sa katawan sanhi ng agarang kamatayan.,Batay sa pagsisiyasat, ilan sa kakilala ng biktima ang nagbunyag na gumagamit umano ito ng iligal na droga kaya ito ang sentro ng imbestigasyon ng pulisya.",,
De Lima kinasuhan na!,,"Nagsampa ng kasong kriminal at administratibo sa Office of the Ombudsman ang isa sa mga “high profile inmate” na si Jaybee Sebastian laban kay Sen. Leila de Lima at da­lawa pang opis­yal ng New Bilibid Prison (NBP) sa Muntinlupa City.,Ayon kay Atty. Eduardo Arriba, abogado ni Sebastian, kasong graft, violation of Ethical Standards for Public Official, torture, gross negligence at abuse of authority, ang kanilang isinampa laban kina De Lima, dating Bureau of Corrections (BuCor) Director Rainier Cruz at NBP Supt. Richard Schwarzkopf.,Lahat ay nag-ugat sa pagsisiwalat ng senadora na “asset” umano ng gobyerno si Sebastian kung saan ini­lagay ng mga ito sa peligro ang buhay ng inmate.,Sinabi pa ni Arriba na iniuugnay rin umano ng kanyang kliyente si De Lima sa kalakaran ng droga sa loob ng Bilibid.,Hinggil pa rin sa pagsasangkot kay De Lima sa Bilibid drugs, nag-execute ng supplemental affidavit si National Bureau of Investigation (NBI) Deputy Director Rafael Ragos, ayon kay Justice Sec. Vitaliano Aguirre.,“Nag-execute siya (Ragos) ng supplemental affidavit na nag-e-enumerate ng instances na hindi lang dala­wang beses s’yang nag-deliver ng pera. Sinabi n’ya sa kanyang supplemental affidavit na ilang beses s’yang nag-deliver ng pera kay Ronnie Dayan,” ayon kay Aguirre na ang tinutukoy ay ang driver-boyfriend diumano ni De Lima.",,
White House dedma kay Duterte,,"Dedma lang ang White House sa panibagong li­tanya o banat ni Pangulong Rodrigo Duterte laban kay US President Barack Obama na sinabihan ng una na ‘Mr. Obama, you can go to hell!’ at bantang puputulin ang ugnayan ng Pilipinas at Estados Unidos.,Sa halip, sinabi ng White House na nananati­ling nakabukas ang linya ng diplomatic communications sa pagitan ng Amerika at Pilipinas.,Ayon kay White House spokesman Josh Earnest, matatag ang alyansa sa pagitan ng Pilipinas at US na kapwa napapakinabangan ng dalawang bansa.,Bukod rito, wala naman umanong natatanggap ang Washington na formal communication mula sa Pilipinas kaugnay sa anumang pagbabago sa bilateral relation ng dalawang bansa.,Gayunpaman, binigyan-diin ng White House na sa kabila na kanilang pinoprotektahan ang relasyon sa Pilipinas, hindi magdadalawang-isip ang Amerika na ipagbigay-alam sa atensyon ni Pangulong Duterte ang pagkakabahala ng US sa nangyayaring extrajudicial killings sa bansa.,“Even as we protect this strong alliance, the administration and the United States of America will not hesitate to raise our concerns about extrajudicial killings.",,
"Durugistang artista, gutumin!",,"Para kay Sen. Vicente ‘Tito’ Sotto, hindi na dapat kunin ng mga film producers ang serbisyo ng artistang gumagamit ng ilegal na droga.,Kaalinsunod ito sa sunud-sunod na pagkakaaresto ng mga perso­nalidad sa entertainment industry matapos na masangkot sa paggamit ng illegal drugs o ilan ay nagtutulak pa.,“Panawagan ko sa mga producers na kapag nalaman na gumagamit ng droga huwag nang kunin para madala at magsitigil na,” ayon pa kay Sotto.,Pinakahuli sa mga nalambat ay ang aktor na si Mark Anthony Fernandez na nahulihan ng marijuana.",,
“`Yaan n’yo s’ya! Dyan nga s’ya nanalo eh!”,,"Istilo na umano ni Pa­ngulong Rodrigo Duterte ang tirahin o banatan ang sinumang gusto nitong tirahin kung kaya’t hayaan na lamang umano ito dahil nagpakatotoo lamang ito sa kanyang sarili.,Depensa ito ni Senate President Aquilino ‘Koko’ Pimentel III sa bagong patutsada naman ng Pangulo partikular ang pagsabi nito kay US President Barack Obama na, “You can go to hell,” na dulot pa rin sa pambabatikos nito sa nangyaya­ring extrajudicial killings kaugnay sa pinaigting na kampanya ng pamahalaan kontra droga.,Ayon pa kay Pimen­tel, kung tutuusin, ang naturang istilo ng Pangulo ang nagpanalo sa kanya noong nakaraang halalan.,“That’s the style of the President. Let him be himself because he will be more effective, he is not pretending to be somebody else,” ayon pa kay Pimentel.,Ngunit ­naniniwala naman ang senador na darating ang araw na magkakaroon din ng pagbabago na bunga na rin ng na­tututunang pagkakamali at maging sa reaksyon na rin ng publiko.,Paliwanag naman dito ng Malacañang, “Hyperbole lang ‘yun. Ang ibig sabihin lang nu’n huwag n’yo kasi pakialaman ‘yung campaign namin against drugs. Pakialaman niyo ang inyong bansa,” paliwanag ni chief presidential legal counsel Salvador Panelo kahapon.",,
VP Leni may payo kay PDU30,,"Kung hihingin ang kanyang payo, sinabi ni Vice President Leni Robredo na papayuhan nito si Pangulong Rodrigo Duterte na pigilin at pag-isipan muna nang mabuti ang sasabihin lalo kung patukoy sa international community dahil ang anumang sabihin nito ay bahagi na ng polisiya.,“Parati lang sigurong ipapaalala sa kanya, saka sa amin na public officials na lahat ng sinasabi namin at ‘di personal sa amin, lahat ng sinasabi namin ay policy. We have personal feelings but we should not state them in public,” pahayag ni Robredo nang hingan ng reaksyon sa pa­tuloy na pagbibitaw ng masasakit na salita ni Pangulong Duterte sa international leaders kung saan ang huli ay nang sabihan nito si US President Barack Obama ng “Go to hell”.,Iginiit ni Robredo na ang tiwala ng international community sa Pilipinas ay dapat na pangalagaan.,“Pwedeng pagsumikapan na mabuhay ng sarili pero ‘di natin parameters ‘yun as a nation, as a nation ay kinikilala natin na miyembro tayo ng international community,” giit pa ni Robredo.,Pero si Sen. Panfilo ‘Ping’ Lacson, tila suko na sa tigas ng ulo ng Pangulo na pinayuhan na rin mismo ng kanyang mga kaalyado na huwag nang masyadong maingay at madakdak.,“That’s his call. And kung ayaw n’ya mag-shut ng mouth, it’s up to him,” reaksyon ni Lacson.",,
P2.7M ECSTACY HULI SA LADY PUSHER,,"Umaabot sa P2.79 milliong halaga ng ecstasy ang narekober sa a­pat na drug personalities na naaresto kabilang ang live-in partner ng isang Dutch national sa magkakasunod na buy-bust operation ng mga operatiba ng Quezon City Police District (QCPD) sa Makati City at Cavite.,Sa report ni QCPD Director P/Senior Supt. Guillermo Eleazar, nakilala ang mga suspek na sina Maria Ronela Evangelista y Almozara, 29, ng No. 304 JKL Bldg., Don Pedro, Brgy. Poblacion; Joseph Areogapita y Tarala, 36, ng No. 221 B7 West Rembo; Maureen Bermejo y Altamia, 41, ng No. 917 Prime Tower, Makati City; at ang live-in partner ng isang Dutch national na si Arvie Cabaya Cruz y Lipalam, 26, ng No. 145 Tramo St., Brgy. Caingin Maliksi II, Bacoor City, Cavite.,Ayon kay Eleazar, si Cabaya Cruz ay live-in partner ni Martin Fre­derick De Jong, na nauna nang naaresto ng mga ahente ng National Bureau of Investigation (NBI) sa kahalintulad na kaso noong Hunyo 3, 2016 at ngayon ay nakakulong sa Makati City Jail.,Sinabi ni Sr/Supt. Ele­azar na naaresto ang mga suspek ng mga operatiba ng District Anti-Illegal Drugs-Special Operation Task Group (DAID-SOTG) at District Special Operation Unit (SOU) ng QCPD.,Sinabi ni Eleazar na unang isinagawa ang buy-bust operation sa mga suspek na sina Evangelista, Areogapita, at Bermejo sa Block 7, T. Alonzo St., Brgy. West Rembo, Makati city noong Oktub­re 3, 2016, dakong alas-singko ng madaling-araw.,Nasamsam sa mga suspek ang dalawang medium size zip lock plastic sachet na naglalaman ng 200 maliit na kulay asul na ecstacy tablets o “cookie monster” na may market value na P300,000 at isang plastic sachet ng shabu na nagkakahalaga ng P3,000.,Sa pagkakaaresto sa tatlo, ikinanta naman ni Bermejo ang live-in partner ng Dutch national na si Cabaya Cruz na siyang supplier niya ng party drugs, kung kaya’t mu­ling ikinasa ang pangalawang buy-bust operation ng mga operatiba laban sa huli.,Dakong alas-2:30 ng hapon nitong Oktubre 4, 2016 nang muling ikasa ng tropa ng DAID-SOTG at SOU ang buy-bust operation laban kay Cabaya Cruz sa isang fast food chain sa kahabaan ng Roxas Blvd., Service Road, Brgy. 76 Zone 10, Pasay City.,Nasamsam kay Caba­ya Cruz ang dala­wang medium size zip lock plastic sachet na naglalaman ng 200 tableta ng cookie monster ecstasy na may market value na P300,000, isang Samsung cellular phone, isang genuine P1,000 at boodle money na P100,000.,Sa puntong ito ng pagkakaaresto kay Cabaya Cruz, ay hindi parin tumigil ang mga operatiba ng QCPD DAID-SOTG at SOU, at muling nagsagawa ng follow-up o­peration sa bahay mismo ng suspek sa Bacoor, Cavite kung saan narekober mula sa isang suitcase ng Dutchman ang umano’y karagdagang 1,460 kulay asul na ecstasy tablets.,Paliwanag ni Sr/Supt. Eleazar, isinagawa ng QCPD ang buy-bust o­peration matapos makatanggap mula sa mapagkakatiwalaang source na talamak parin umano ang bentahan ng party drugs sa Eastwood, Quezon City na kinasasangkutan ng isang foreign national.",,
‘Pag lalaki… ‘Pag babae…,,"Naglabas ng sentimiyento ang isang senadora sa umiiral na double standard sa ating lipunan lalo na kung may isyu tungkol sa sex video kung saan papuri ang hatol sa kala­lakihan habang kondena naman sa kababaihan.,Sa isang privilege speech, pinuna ni Sen. Risa Hontiveros na palaging agrabyado ang kababaihan sa kalalakihan sa iba’t ibang laban.,Kapag nagkaroon daw kasi ng laban ng opinyon, sinabi ni Hontiveros na kapag lalaki ay sinasabing “assertive and decisive” sila subalit kapag babae, “hysterical at shrill”.,“Sa pag-abante ng career: ‘Pag lalaki, go-getter. ‘Pag babae, bad mother,” himutok ng senador.,“Kaya naman: ‘Pag ang lalaki may sex video, macho, matinik. ‘Pag babae, malaswa, malandi,” paliwanag ni Hontiveros.",,
Same sex bill deretso pa rin,,"Sa kabila ng maraming batikos, hindi natinag si House Speaker Pantaleon Alvarez sa desisyon nitong maghain ng panukala sa Kamara para sa same sex marriage. Sa katunayan nagtalaga na ito ng legal team para pag-aralan ang lahat ng aspeto sa isusulong nitong bill.,Ayon kay Bataan Rep. Geraldine Roman, ang kauna-unahang transgender solon, pag-aaralan ng Kamara ang lahat ng formula para sa legal na pagsasama ng mga indibidwal na parehas ang kasarian kasama na umano rito ang isyu ng ari-arian at posibilidad ng pag-aampon.,Si Roman ay naki­pagpulong kahapon kay Alvarez kaugnay sa nasabing isyu at hindi umano ito magpapakaipokrito dahil noon pa man ay ito ang ipinaglalaban nila, ang magkaroon ng pagkakapantay-pantay ng karapatan sa pagitan ng dalawang indibidwal na pareho ang kasarian.,Nilinaw ng mambabatas na hindi same sex marriage ang kanilang gagamitin bagkus ay same sex civil union o partnership.,Pero para kay Novaliches Bishop Emeritus Teodoro Bacani Jr., “Naku napakalaking pag-aaksaya ng pera at panahon ng mga tao, wasting time and money ng ating bayan, talagang maliwanag sa Bibliya na ang kasal ay para lamang sa lalaki at babae, hindi naman lalaki sa lalaki, tingnan mo naman ang body structures hindi magkapareho, gaya-gaya tayo sa ibang bansa (Western countries)…sa Africa nga, hindi maka-first base ‘yang same sex marriage na ‘yan kasi marunong silang tumutol.”,Maging ang minority bloc ay dismayado sa hakbang na ito ni Alvarez.,“Bakit pa natin pag-uusapan ‘yan, madi-divide ang House at ma-refocus ang atensyon. Duterte administration is concentrated on drugs, health, peace and order, education and employment. Panggulo lang ito,” reaksyon ni House minority leader Danilo Suarez.",,
"Matobato ‘damaged good’, out na sa Senado",,"Maituturing na isa nang “damaged good” si Edgar Matobato, ang self- confessed member ng Davao Death Squad (DDS).,Kaya naman, ayon kay Sen. Richard Gordon, chairman ng Senate Committee on Justice and Human Rights, ayaw na niyang pabalikin pa ito sa isinagawang pagdinig ukol sa umano’y extrajudicial killings (EJK).,Kinansela na ang itinakda sanang pagdinig kahapon at ngayong araw.,Ayon kay Gordon, ayaw na niya at ng mayoryang senador na paharapin pa muli sa pagdinig si Matobato dahil isa na itong damaged good at napatunayan na ring pawang kasinungalingan lamang ang mga pinagsasabi nito.,Magmi-meeting pa umano ang komite kung itutuloy pa ang pagdinig ngunit mayorya sa mga miyembro ng komite ay ayaw ng paharapin si Matobato.,Kamakalawa ng gabi, nabalot ng tensyon ang pagdinig matapos na magkainitan sina Gordon at De Lima na nauwi pa sa pagwo-walkout ng huli.,Nag-ugat ito makaraang lumitaw sa kasagsagan ng pagdinig ang impormasyon ukol sa kasong kidnapping with ransom na isinampa laban kay Matobato sa National Bureau of Investigation (NBI) noong taong 2000.,Paniwala ni Gordon, itinago ni De Lima ang naturang impormasyon matapos lumitaw na noon pa umano alam ito ng senadora ngunit hindi nito binanggit sa nagdaang pagdinig.,Ito ang dahilan ng pag-init ng ulo ni Gordon at inakusahan nito si De Lima ng pagtatago ng impormasyon o “concealment” of information.,Ngunit hindi matanggap ni De Lima ang naturang akusasyon ni Gordon at nagkasagutan ang dalawa hanggang sa tuluyan nang mag-walkout ang senadora.,Isa pa sa ikinainit ng ulo ni Gordon ay ang pag-alis umano ni Matobato nang walang paalam sa komite.,Pero para kay Sen. Antonio Trillanes IV, pinagtatakpan na lamang ni Gordon ang pagkapahiya.,Umaga pa lamang, ayon pa kay Trillanes ay iminungkahi na niyang pagharap-harapin na si Matobato at ang 16 na taong isinangkot nito sa Davao Death Squad (DDS), ngunit hindi naman umano pumayag ang komite.,“Ayaw nilang pumayag kasi confident sila na hindi makilala ni Matobato,  ang kaso umamin ‘yung tao na kilala nila si Matobato kaya napahiya sila,” ani Trillanes.,Si Sen. Manny Pacquiao naman na lumiban sa kanyang training para dumalo sa hearing ay nainis sa inasal ni Matobato.,“Parang insulto sa atin ‘yan na isinakripisyo natin ‘yung mga importanteng dapat nating gawin para lang dito sa isyu na ito para matapos,” himutok ni Pacquiao.",,
"9 sa peace and order, puro question mark na sa iba; He is bringing down the country… — Bishop Bacani­",,"Kung hindi sana na­ging maingay si Pangulong Rodrigo Duterte, marami na itong nagawa sa kanyang unang 100 araw sa kanyang trabaho imbes na sumalag sa mga kontrobersyal niyang pahayag.,Ayon kina Sens. Richard Gordon at Juan Miguel Zubiri, parang nasa “roller coaster” ang unang 100 araw ni Pa­ngulong Duterte dahil habang nagtatagumpay ito para maayos ang peace and order sa bansa, hindi naman niya natututukan ang problema ng trapik, trabaho at ekonomiya.,“Dapat gamitin niya ang oras para maumpisahan sa trapik, magawa na niya unti-unti ‘yung sa trapik. ‘Yung gagawin sa edukasyon. Katulad nu’ng sa tax reform maraming matutuwa doon dahil bababa ang tax sa lahat ng tao,” paliwanag ni Gordon.,“Yun ang ibig sabihin ng roller coaster, mara­ming dapat nagagawa pero ang nangyayari sumasalag ka pa rin. Hindi ka na dapat sumasalag,” dagdag pa ng senador.,Giit pa ni Gordon, kahit hindi pa naaaprubahan ng Kongreso ang emergency power, maaari namang kumilos ang Pa­ngulo para mapagaan ang trapik sa Metro Manila.,Nagbigay naman ng gradong 9 mula sa pinakamataas na 10 si Zubiri sa peace and order, pero blangko sa iba pang ka­tegorya dahil sa mga “bruskong” pananalita ni Duterte na siyang ikinaalarma ng maraming mamumuhunan at international community.,“In terms of peace and order, in terms of criminality and drug war, I would give the President a 9,” ani Zubiri.,Sa personal na assessment naman ni Novaliches Bishop Emeritus Teodoro Bacani Jr., “Sa drugs merong tagumpay na nakakamit pero may napakasamang resulta sa ating bayan dahil sa EJK. Hindi maipagkakaila ‘yan ay nangyayari at masasabi nating ito ay ginagawa ng mga taong may kaugnayan sa droga, higit 3,000 na ang napatay dahil sa droga.,Maganda ang layunin, may magandang epekto pero mas malaki ang epektong masama gaya sa ekonomiya at sa ating reputasyon, napakasama na ng reputasyon natin sa mundo, he is bringing down the country while claiming that he is trying to liberate us from evil…” sa panayam ng Radyo Veritas.",,
PH ‘DI LALABAS SA US TREATY,,"Hindi umano kakalas ang kasalukuyang admi­nistrasyon sa RP-US Mutual Defense Treaty.,Ito ang tiniyak ni Presi­dential Communications Office (PCO) Secretary Martin Andanar matapos ang ginanap na regular cabi­net meeting kamakalawa ng gabi sa pangunguna ni Pa­ngulong Rodrigo Duterte  kung saan tinalakay ang Enhanced Defense Coope­ration Agreement (EDCA).,“Ang EDCA, well, napag-usapan ito, pero private. Masyadong closed door iyong usapan. Pero ang posisyon po ng ating Pangulo dito ay hindi tayo lalabas doon sa ating Mutual Defense Treaty na kasama ng ating mga kaibigang Amerikano,” pahayag ni Andanar.,Sa kabila ng nasabing posisyon ay sinabi ni Andanar na pag-aaralan ng Mutual Defense Board ang pangangailangan ng bansa sa umiiral na Joint Military exercise sa pagitan ng tropang Amerikano at Pinoy.,Kaugnay nito, walang plano ang Estados Unidos na muling magbukas ng military bases sa Pilipinas at hindi rin ito nakalagay sa EDCA.,Ito ang  inihayag ni Molly Koscina, US Embassy press attache matapos ang babala ni Pangulong Duterte na ipatitigil niya ang implementasyon ng EDCA, na ipinahayag nito sa kanyang speech sa ginanap na 37th Maskara Festival sa Bacolod.,Sinabi ni Koscina na hindi pa opisyal na naipapaabot sa kanila ang binabalak ni Pangulong Duterte sa EDCA.",,
Wala kaming hawak na sex video — Aguirre,,"Walang ipiprisintang sex video sa pagdinig ng Kamara sa Huwebes, Oktubre 6, ang Department of Justice (DOJ) dahil wala naman umano silang hawak na kopya ng video diumano ni Sen. Leila de Lima at bodyguard-boyfriend na si Ronnie Dayan.,Sa isang panayam ni Justice Sec. Vitaliano Aguirre kahapon sa Kamara, inamin nito na napanood niya ang video na kuha umano sa cellphone ni Dayan ngunit sa tanong kung ipapakita nila ito sa pagdinig ay negatibo umano dahil wala naman ito sa kanyang possession o pag-iingat.,“No, we are not going to present anything about the sex video. Maliwanag na hindi kami magpe-present. In case other people would present the video during the House inquiry, whether it will be played or not, depende na sa committee. Wala kaming say. We’re just going to present witnesses but we are not in possession of any video,” paliwanag ni Aguirre na matatandaang una nang nagpahayag na ang kontrobersiyal na sex video ang mag-eestablisa ng relasyon ni De Lima kay Dayan na una nang itinuro ng mga testigong inmates na siya umanong kolektor ng drug money na hinihinalang para kay De Lima na noon ay Justice secretary.",,
REHAB NOT AN OPTION! — PDU30,,"Tahasang sinabi kahapon ni Pangulong Rodrigo Duterte na hindi opsyon para sa kanya ang rehabilitasyon para sa mga taong sangkot sa illegal drugs.,“Ako talaga galit ako sa droga because sirain n’yan ang next generation. Ang anak mo pinaaral mo only to realize na sira na ang ulo. Constant use of shabu for 4 months to 1 year will shrink the brain. Rehabilitation is not an option. ‘Yan ang ayaw ko,” pahayag ng Pangulo sa talumpati nito kahapon sa Makati City sa Sulong Pilipinas Local Governance Series: LGU Consultations on Peace and Order, and Social Development na dinaluhan ng mga lokal na opisyal mula sa Luzon.,“‘Wag na tayo magbolahan. Ang kawawa nito the thousand walang pera. Ang masakit ‘yung mga nagtatrabaho sa labas,” pagpapatuloy ng Pangulo.,Kaya sa mga batikos at puna, kahit ng mismong mga kaalyado na masyado nang naiingayan sa kanyang ‘patay-patay’ na pananalita, sinagot ito ni Pangulong Duterte.,“Sabi nila stop making noise but I will not stop because I have the momentum. There is no law… na magbanta ako ng mga kriminal. Sino’ng magkaso sa akin, may immunity ako? …If I do not interdict this problem now I will have to compromise the next generation… Hanggang may pusher sa kalye hindi ako titigil,” matigas nitong pahayag.,“Pero sandali lang ‘yan pag huminto ka balik na naman ‘yan because of money,” diin pa nito.,Muli ay hinagip din ng Pangulo ang American government, partikular si US President Barack Obama, sa panghihimasok sa kanyang giyera kontra droga.,“Itong American napaka-ipokrito… Dinadaan nila sa human rights. You cannot stop me. It is my sacred duty. Rehab is always a social health issue kaya buti kayong mayayaman.,“Wala akong respeto sa Amerika. Bakit hindi daw i-rehab? Easily said than done. Mr. Obama you can go to hell,” anang Pangulo.",,
GWAPING HULI!,,"Walang piyansang inirekomenda ang Angeles City Prosecutor’s Office para sa kasong isinampa laban sa aktor na si Mark Anthony Fernandez na naaresto nang mahulihan ng mahigit isang kilo ng marijuana sa isang checkpoint sa Angeles, Pampanga.,Ayon kay Chief Insp.­ Francisco Guevara, Jr., hepe ng Angeles City Police, hanggat wala pang ibinababang court detention order ay pansamantalang ipipiit ang aktor sa kanilang detention facility.,Ang aktor ay kinasuhan ng paglabag sa Dangerous Drugs Act of 2002 matapos lumabas sa resulta ng drug test mula sa Angeles City Crime Labo­ratory na positibo ito sa paggamit ng marijuana substance pero negatibo naman sa shabu.,Bandang alas-9:10 ng gabi nang maaresto ang aktor na si Mark Anthony­ Lacsamana, 37, sa tunay­ na buhay nang inspeksyunin ang minamaneho nitong dilaw na Ford Mustang nang dumaan sa isang police checkpoint sa Barangay Birhen delos Remedios, Angeles City.,Pagbukas ng kotse, tumambad sa mga pulis ang isang kilo ng marijuana na nakapatong sa passenger’s seat.,Bagama’t matigas ang pagtanggi ng aktor na kanya ang nakuhang marijuana, inamin nito na gumagamit siya ng marijuana pangontra sa cancer.,Si Fernandez na anak ng yumaong aktor na si Rudy Fernandez kay Alma Moreno ay nakatakdang isailalim sa drug test at inquest proceedings.,Napag-alaman na si Fernandez ay dati nang labas-masok sa rehab dahil sa paggamit ng iligal na droga.,Sa pahayag ni Guevarra,­ habang nagsasagawa sila ng visual search sa sasak­yan ni Fernandez nang parahin nila ito sa isang checkpoint ay nakita umano ng isa sa kanyang mga tauhan ang bag na nakabukas sa passenger seat na nag­lalaman ng marijuana.,Natunugan marahil ng aktor na napansin ng mga pulis ang mga dala nitong marijuana kaya mabilis na ipinaharurot ang kanyang kotse dahilan para magkaroon ng habulan at umabot sa San Fernando, Pampanga.,Sinabi ni Guevara na base sa mga sumbong ng ilang residente sa nasabing barangay na madalas umanong namamataan sa lugar si Fernandez.,Samantala tahasang itinanggi ng aktor na sa kanya ang isang kilo ng mari­juana na nakuha ng mga pulis sa kanyang sasakyan.,Inamin ng aktor na may dala nga siyang marijuana pero hindi aniya ganoon karami base sa ibinibintang sa kanya ng mga pulis.,Ang dala umano niya ay kaunti lamang at para­ lang sa personal consumption bilang gamot sa kanyang karamdaman pero hindi naman nito masabi kung anong klaseng sakit mayroon siya.,Inakusahan pa ng aktor ang mga pulis na itinanim lamang sa kanya ang naturang droga na ayon­ sa kanya ay nabili niya sa isang alyas ‘Francis’.,Agad naman lumutang sa istasyon ng pulisya ang dating misis na si Melissa.",,
Kasong isinampa ng kampo ni Sebastian kay De Lima suspendido,,"Sinuspende ng Office of the Ombudsman ang kasong inihain ng kampo ng convicted kidnapper at umano’y drug lord na si Jaybee Sebastian laban kay Senator Leila de Lima itong Miyerkules.,Ang kaso na iniharap ni Atty. Eduardo Arriba laban sa Senadora ay paglabag sa Section 3-E of Anti-Graft and Corrupt Practices Act, at torture umanong tinamo ni Sebastian.,Sinuspinde ang kaso dahil hindi sumipot ang asawa ni Sebastian na si Roxanne, na siyang kinatawan para iharap ang reklamo.,Sa batas ng Ombudsman, ang kinatawan ay dapat physically present sa paghahain ng kaso para magkaroon ng panunumpa at opisyal na mai-file ito.,Ang reklamo ay may kaugnayan sa paglipat kay Sebastian sa Building 14 ng maximum security compound ng New Bilibid Prison (NBP) sa kabila ng mga banta sa kanyang buhay mula sa Bilibid 19 inmates.,Kaugnay nito, bukas, Huwebes ay haharap na si Roxanne ayon kay Arriba para ituloy ang paghahain ng kaso.,Maliban kay De Lima kinasuhan din sa parehong kaso sina Ricardo Rainier Cruz, dating director ng Bureau of Corrections sa NBP at Richard Schwarzcorf, Jr., dating Superintendent ng NBP.,Samantala, sa paghahain ng naturang kaso, hiningan ng reakson dito si Senator De Lima.,Aniya bakit sa haba ng panahon ngayon lang nagsampa ng kaso ang kampo ni Sebastian.,“Why just now? He had all the opportunity in the world,” anang Senadora. “Makikita n’yo na ‘yung motivation ay para balikan ako.”",,
Use your imagination!,,"“Dapat intindihin natin ‘yung word na ‘cut ng ties.’ It’s a possibility that he could, that he might… Let’s try to use our creative imagination. ‘Wag tayo masyadong literal.”,Ganito ang naging payo ni Presidential spokesperson Ernesto Abella kaugnay sa estilo ng pananalita ni Pangulong Rodrigo Duterte.,“He said he might. It’s not a definite yes, it’s not a definite no. The breaking up may not necessarily be a breaking up of alliances. It may, but he is not saying that,” dagdag pa ni Abella.,Nagpahayag kamakailan ang Pangulo hinggil sa pagputol ng relasyon ng bansa sa Amerika.,Ani Abella, ‘expression of frustration’ lang ang karamihan sa mga pahayag ni Duterte at dapat na maghintay sa kanya ang publiko na ipaliwanag ito.,Ayon pa sa opiyal nais lang ni Duterte na maging independent ang Pilipinas at malaman ito ng mundo.,Nitong Martes naging kontrobersyal muli ang pahayag ni Duterte kontra sa US at European Union dahil sa pagpuna ng mga ito sa kanya sa pagsugpo sa iligal na droga.,“Instead of helping us, ang unang tumira, itong (US) State Department. So, you can go to hell. Mr. (Barack) ,,” pahayag ni Duterte.,Samantala may mga dumipensa sa puna sa pananalita ni Duterte tulad ni Senate Majority Leader Vicente Sotto III.,“Expression lang ‘yun eh. Bakit naman seseryosohin nila? Alanganaman pumunta siya (Obama) sa impyerno? He could have said go to heaven, expression lang ‘yun. Dapat huwag masyado sineseryoso,” ani Sotto.,Halos ganito rin ang naging pananaw ni Senate President Aquilino Pimentel III sa pagtatanggol sa Pangulo.,“That’s the style of the President. Naalala niyo during the campaign sinasabihan niyo rin ako nang ganyan na pipigilan ba natin ang Presidente? Sabi ko let him be himself, he will be more effective,” ayon kay Pimentel. “Tingnan mo nangyari, eh di nanalo siya sa eleksyon.”",,
"Babaeng pugot, bumulaga",,"Isang katawan ng babae na pugot ang ulo ang natagpuang nakahandusay sa gilid ng kalsada sa Obando, Bulacan kahapon ng madaling-araw.,Ang katawan ay nakabalot ng kumot sa Navarete Road, Barangay Pangulo sa nasabing bayan.,Bandang alas-singko ng madaling-araw nang matagpuan ng isang residente na agad ipinagbigay alam sa mga tauhan ng barangay.,Sa ngayon ay inaalam pa ng pulisya ang pagkakakilanlan sa biktima habang hinahanap pa ang ulo nito.",,
"Toblerone Gang member, sinapak ng amang parak",,"Sapak ang inabot ng isang miyembro ng Toblerone Gang sa kanyang tatay na pulis matapos masakote ang mga ito sa Biñan, Laguna kamakalawa ng umaga.,Kinilala ang suspek na si Martin Manalili na kasamang naaresto ng kanyang kasapakat na si Carlo Francisco.,Nahuli naman sa hiwalay na operasyon ang ikatlong miyembro ng gang na si John Eric Caravana matapos umanong pagnakawan nito ang isang eatery.,Bulyaw at suntok ang ipinasalubong ng tatay na pulis kay Manalili nang ipasok ito sa presinto.,Si Manalili ay natiklo na noong Abril ng nakaraang taon sa kaparehong kaso kung saan tatlong kasamahan nito ang napatay sa operasyon.,Modus ng grupo na pasukin ang mga convenience store at limasin ang pera at bago umalis ay nanakawin din ng mga ito ang mga chocolates partikular ang tob­lerone para umano sa kanilang mga “chicks” o babae.,Ayon kay Biñan Police Chief Senior Supt. Serafin Petalio, may isa pa umanong miyembro ng Toblerone Gang na kanilang tinutugaygayan sa ngayon.,Sinampahan na ng kaukulang kaso ang mga naaresto.",,
2 dinukot sa Cotabato,," — Isang negos­yante at ang kanyang mekaniko ang dinukot ng mga ‘di kilalang armado sa Cotabato City sa rehiyon ng Mindanao.,Kinilala ng pulisya ang mga biktima na sina TJ Macabalang, 30, na may-ari ng Stickerworks na gumagawa ng mga decals ng sasak­yan at motorsiklo at Wendel Pactuan, 19. Dinukot ang mga ito kamakalawa ng gabi sa Gov. Gutierrez Avenue.,Nabatid na hinihintay ng dalawa ang kanilang buyer ng motorsiklo sa harapan ng Land Bank of the Philippines nang dumating ang isang van at isang SUV na lulan ng mga armado.,Agad na hinila ng mga armado sina Macabalang at Pactuan at saka humarurot palayo sa lugar.,Hindi naman mabatid kung paanong nalusutan ng mga ito ang seguridad sa lugar gayung nasa state of emergency ang bansa.",,
Pinatay sa harap ng 2-anyos na apo,,"— Sa harap ng kaniyang apo pinagsasaksak, tinaga at binaril ng mga hindi nakilalang salarin ang isang 55-an­yos na tricycle driver noong Sabado ng hapon sa Purok 5, Magsaysay Park Subd., Brgy. Kalikid Sur sa lungsod na ito.,Sa ulat ni P/Supt. P­onciano Zafra sa tanggapan ni P/Sr. Supt. Ma­nuel Cornel, Nueva Ecija police director, nakilala ang biktima na si Juanito Aquino de Guzman,  resi­dente ng  naturang lugar na hindi na umabot ng buhay sa NE Good Samaritan Hospital.,Lumitaw sa pagsisiyasat ni SPO1 Joel Mendoza na dakong alas-tres ng hapon minamaneho ni de Guzman ang kaniyang tricycle, kasama ang dalawang taong gulang na apo na si Ezekiel de Guzman, nang hara­ngin at pinagtulung-tulungang gulpihin ng a­pat na ‘di kilalang salarin.,Nagtamo ang biktima ng taga at saksak sa katawan at ulo, tama ng baril sa dibdib., May lumang alitan umano ang dalawa.",,
‘Life’ sa Tinga drug member,,"Hinatulan ng habambuhay na pagkabilanggo ng Taguig City Regional­ Trial Court ang isang mi­yembro ng sindikato ng droga sa lungsod ng Taguig­ kahapon ng umaga.,Sa 12-pahinang desisyon ni Taguig City RTC Judge Antonio Olivete ng Branch 267, habambuhay na pagkakulong o reclusion perpetua ang naging­ hatol laban sa akusadong si Joel Tinga, nasa hustong gulang, miyembro ng Tinga Drug Syndicate, dahil sa kasong drug trafficking.,Base sa record ng korte, nadakip si Tinga ng mga tauhan ng Philippine­ Drug Enforcement Agency (PDEA) na pinamumunuan noon ni Retired General Dionisio Santiago­ sa isang entrapment operation, may ilang taon na rin ang nakalipas at nakumpiska dito ang 10 gramo ng shabu.,Kasama rin sa nadakip sina Elisa, Henry, Joana, Fernando, Allan, Carlos, Alberto at Bernardo, pawang ang mga apelyido nito ay Tinga.,Nabatid na ang Tinga drug syndicate ay nagsasagawa ng kanilang iligal na operasyon sa Taguig.",,
Kababaihan umalma vs abortion ban,,"Nagsagawa ng ma­lawakang kilos protesta ang mga kababaihan sa Poland dahil sa pagbabawal ng abortions sa kanilang bansa.,Nabatid na napuno ang halos lahat ng kalsada ng Warsaw ng mga babaeng nakasuot na kulay itim na damit.,Ang naturang protesta ay tinawag na ‘Black Protest Movement’ kung saan bukod sa mga taga-Poland ay nilahukan din ito ng mga karatig na lugar.,Ayon sa mga nag protesta, bawat kababaihan ay may karapatang mamili kung ipagpapatuloy ba ang pagbubuntis.",,
"Arrest warrant kay Matobato, ilalabas",," — Ipaaaresto umano ng korte sa Davao City ang self-confessed killer­ na si Edgar Matobato matapos itong pumalya kahapon sa pagsasakdal sa kasong illegal possession of firearms and ammunition dalawang taon  na ang nakaraan.,Hindi pa mabatid kung bakit hindi sumipot si Matobato sa Branch 3 ng Municipal Trial Court na kung saan nakasampa ang kaso laban sa kanya. Maging ang abogado nitong si Gregorio Andolana ay hindi rin nagpakita sa korte.,Sinabi ni Judge Silverio Mandalupe na magla­labas ito ng warrant of arrest laban kay Matobato at kakanselahin din nito ang piyansa ng notoryosong hitman na nagsabing isa siya sa orihinal na miyembro ng ‘Lambada Boys’ o ‘Davao Death Squad’ na siyang pumatay sa mahigit 1,000 mga kriminal sa Davao City.,Inakusahan ni Matobato si Pangulong Rodrigo Duterte na noon ay mayor ng Davao na siyang nag-uutos sa kanila na patayin ang mga kriminal at drug addict.",,
"Galit sa aso, ibinunton sa amo",,"Sugatan ang isang ginang makaraang ipagtanggol nito ang kanyang alagang aso laban sa lasing na gustong sumaksak dito sa Brgy. Pulo, Cabuyao, Laguna kamakalawa ng hapon.,Batay sa report ng Cabuyao Police, bandang alas-kwatro, nasa kanyang bahay ang biktimang si Mary Jeniffer Puno, 38-anyos, nang dumating ang lasing na suspek na si Ernesto Villa­mor, 61-anyos, na armado ng ice pick.,Agad hinila ng suspek ang kadena ng aso at nang tangka na itong sasaksakin ng suspek ay pinagpapalo naman ng biktima ng kahoy ang una.,Dahil dito, pinagsusuntok ng suspek ang biktima na nagtamo ng mga pinsala sa ulo at mukha.,Nagbanta pa umano ang suspek na nagsabing: “Galit ako sa iyo, galit ako sa aso mo, papatayin ko kayo!”,Agad namang nakahingi ng tulong sa barangay ang mga kapitbahay ng biktima at naaresto ang suspek.",,
"5 Pinoy pilgrim, patay sa Mecca",,"Kinumpirma ng Department of Foreign Affairs (DFA) na limang Filipino pilgrims na nagtungo sa Mecca, Saudi Arabia para dumalo sa taunang Hajj pilgrimage noong nakalipas na buwan ang nasawi.,Ayon kay DFA spokesman Charles Jose, base sa ulat ng Consulate General ng Pilipinas sa Jeddah, da­lawa sa lima ang inatake sa puso, habang pneumonia naman ang ikinamatay ng tatlong iba pa.,“Our consulate in Jeddah has confirmed the death of the five Filipino pilgrims in Saudi Arabia. Two died in cardiac arrest and 3 of pneumonia. Following muslim tradition and practice all were bried in KSA”, ayon kay Jose.,Sinabi ni Jose, na ang mga nasawi ay apat na la­laki at isang babae kung saan isa sa nasawi ang nadiskubreng may H1N1 o influenza virus na na-confine pa sa isang pagamutan sa Mecca.,Nabatid na ang lima ay kabilang sa may 7,000 fili­pino na lumahok sa Hajj pilgrimage., Nauna rito, iniulat ni Consul General Imelda Panolong ang pagkasawi ng limang Pinoy pilgrims sa Saudi Arabia.",,
IT graduate dinampot sa film piracy,,"Arestado ang isang computer science gra­duate dahil sa pag-upload ng mga pirated films at TV shows sa online sa Pampanga.,Sinalakay ng mga tauhan ng Philippine National Police Anti-Cybercrime Group (PNP-ACG) kamakalawa ng gabi ang bahay ng suspek na si Rainier Tamayo, sa Porac, Pampanga.,Ayon kay Supt. Jay Guillermo, PNP-ACG Public Information Officer (PIO), isinagawa ang raid bunsod ng reklamo ng international film group na pinangunahan ng Internet Fraud Watchdog (IFW) Executive Chairman Ken Gamble.,“We are investigating the piracy, a person running a number of websites that were pirating a lot of US movies, big blockbuster movies online,” pahayag ni Gamble.,Napag-alaman na nadiskubre ng IFW ang suspek mula sa website nito kung saan mula pa 2011 ito nagsasagawa ng operasyon at iniulat na kumita na ito ng $2,500 o P120,000 mula sa advertisements na pumapasok sa kanyang website na may halos 5,000 visitors kada buwan.,Narekober mula sa suspek ang mga compu­ter sets, laptops at routers.,Sinabi ni Guillermo na kapag napatunayang nagkasala si Tamayo, posible itong makulong ng mula anim na buwan hanggang 12 taon dahil sa paglabag sa Intellectual Property Code.",,
Cuban doctors wanted sa ‘Pinas,,"To the rescue ang Cuban doctors sa ating bansa upang maituro ang kanilang epektibong health system.,Ito ang inihayag ni Department of Health (DOH) Secretary Paulyn Ubial sa regular cabinet meeting kamakalawa ng gabi sa Palasyo ng Ma­lakanyang.,Para maging epektibo ang pagkopya ng DOH sa matagumpay na Cuban health system ay may ipapadalang mga Cuban doctors na aalalay sa mga Pinoy doctors na magpapatupad ng ilang pagbabago.,Pero nilinaw ng kalihim na ang gobyerno ng Cuba ang sasagot sa gastusin ng mga Cuban doctors.,Masigasig ang DOH na ipatupad sa bansa ang Cuban health system dahil epektibo ito.,Inihalimbawa ng kalihim ang ratio ng doctor sa Cuba na 6.7 sa kada 1,000 populasyon habang sa atin ay 1.2 sa kada 1,000 populasyon. Pero sa kabila nito ay matagumpay at healthy aniya ang populasyon sa Cuba.,“Alam mo iyong GDP ng Cuba ay nasa 8.8% kumpara sa atin na sa 4.51%. So ibig sabihin, iyon nga, kung healthy ang populasyon mo, healthy din iyong posibilidad na mas mala­king GDP at malakas ang ekonomiya,” paliwanag ni Andanar sa isang pa­nayam.,Para magaya ang health system ng Cuba ay humihirit ang kalihim ng karagdang pondo para sa DOH.",,
"‘Killer’ ng traffic enforcer, nadaklot sa Cagayan",,"Apat na araw matapos magtago, naaresto na ng pinagsanib na puwersa ng Aparri, Cagayan Police at Quezon City Police District (QCPD) ang suspek sa pagpatay sa traffic enforcer sa Cubao, Quezon City noong Biyernes.,Agad inilipat ng Cagayan Police sa pangangalaga ng QCPD ang suspek na si Geronimo Iquin, na isang mekaniko.,Napag-alaman na sapul pa noong Oktubre 1 nang magsagawa ng hot pursuit operations ang mga tauhan ng QCPD laban kay Iquin matapos makakuha ng impormasyon sa mga lugar na posibleng pinagtataguan nito.,Unang tinungo ng pulisya ang San Miguel Bulacan hanggang Nueva Ecija at mula Nueva Vizcaya ay nakarating sa Isabela pero bigo ang mga ito na matunton ang suspek.,Hanggang makatanggap ng tip ang pulisya na positi­bo ang presensya ng suspek sa Aparri, Cagayan­ kung saan nadakip ito na naka-check in sa Dream Land Hotel.,Matatandaan na wanted si Iquin matapos barilin at sagasaan pa ang traffic enforcer na si Ernesto Paras  na  nagbaklas ng plaka ng Honda civic na sasakyang dala ng suspek sa  sa Ermin Garcia, Cubao.",,
"Pinsan ni Colanggo, niratrat",,"Tuloy ang imbestigasyon ng pulisya kaugnay sa strafing incident sa pinsan ni convicted druglord Herbert Colanggo sa Purok 6, Barangay Carmen Annex, Ozamiz City, kahapon ng madaling-araw.,Kinilala ang sugatang biktima na si Joel Colanggo kasama ang kanyang misis at tatlong taong gulang na anak na lahat ay residente sa nasabing lungsod.,Ayon kay Supt. Surkie Serenias, ina­alam pa ng kanilang mga imbestigador kung ano ang pangunahing motibo sa krimen.,Inihayag ni Serenias na patuloy pa nilang biniberipika ang impormasyon na si Joel ay nagsilbing vice president sa Mix Lending na pagmamay-ari ng kontrobersyal na si Colanggo na nakakulong sa New Bilibid Prison.,Nakuha mula sa crime scene ang maraming empty shells mula sa M16 rifle at 9mm caliber pistol.,Napag-alaman na nasa apat na hindi kilalang suspek na lulan ng tatlong motorsiklo ang namataan ng ilang testigo.",,
Mga Kwentong OFWs: 110 pang OFWs balik-Pinas,,"Sobrang saya na nakauwi sa Pilipinas ang 110 na overseas Filipino workers (OFW) na galing sa Riyadh Saudi Arabia nang dumating sa Ninoy Aquino International Airport (NAIA) Terminal 1 kahapon ng hapon sa Pasay City.,Mismong sina Yolanda Peñaranda, hepe ng Repatriation Division ng Overseas Workers Welfare and Administration (OWWA) at Simeon ‘Jun’ Abarquez, administrative officer ng Deparment of Foreign Affairs (DFA) ang sumalubong sa mga Pinoy manggagawa.,Ayon kay Peñaranda, dakong alas-kuwatro ng hapon nang dumating sakay ng Saudia Airline Flight 860 ang 96 na OFW na nawalan ng trabaho sa pinapasukang kumpanya na Saudi Oger dahil sa umanoy pagkalugi nito.,Sa pagsalubong sa mga dumating na OFW, ipinaabot naman ni OWWA Administrator Hand Leo Cacdac ang mainit na pag-welcome sa kanila sa pagdating sa Pilipinas.,Pahayag ng mga OFW na nabigyan na sila ng P26,000 bawat isa sa kanila bago dumating dito sa bansa.,Sinabi ni Peñaranda­ na ang mga uuwi sa malalayong probinsya ay pansamantalang ibu-book ng OWWA sa isang hotel habang nagpapa-schedule ng biyahe o flight.,Ang iba namang uuwi o bibiyahe ng bus ay bibigyan ng pamasahe na malalapit lamang ang kanilang uuwian.,Umaasa naman si Cacdac na hindi masisira­an ng loob ang mga repatriated OFW at muling makahahanap ng trabaho dito sa Pilipinas.,Binigyan naman ng pagkain at tubig ang mga OFW at pamphlet na nag­lalaman ng mga impormasyon para sa mga ahensiyang pwedeng pagdulugan nila ng iba pang concerns.,Dalawang bus ang naghatid sa OWWA office sa mga Pinoy workers na may kailangan pang ayusin o iprosesong mga dokumento para sa pag-claim nila ng ibinibigay na financial assistance.,Habang ang iba naman ay sinundo ng kani-kanilang mahal sa buhay.,Nabatid na simula nang Hulyo umaabot na sa 2,352 na mga OFW ang natulungan at napauwi ng kasalukuyan administra­syong Duterte.",,
5 testigo lumantad na vs Kerwin Espinosa,,"Nakapagsumite na ng kanilang affidavit sa piskalya ang limang panibagong testigo na magpapalakas sa kaso laban sa pagiging protektor ng umano’y ilang pulis, opisyal ng gobyerno at ilang judiciary personnel sa tinaguriang top drug lord sa Eastern Visayas na si Kerwin Espinosa.,Ito ang inihayag kahapon ni Albuera Police chief, Chief Insp. Jovie Espenido,  na nagsabing hawak na nila ang mga testigo maging ang sworn affidavit na isinumite sa Prosecutor’s Office sa Tacloban City.,Kinilala ni Espenido,­ na nasa pangangalaga nila ngayon ang mga  saksi na  sina Tonypit Zaldivar,­ Denan Rondina, Galo Bobares, Nickjune Baba at Ma.,Napag-alaman na bago mag alas-otso kagabi nang dumulog sa Prosecutor’s Office ang limang witnesses kasama si Albuera Mayor­ Rolando Espinosa, ang ama ng wanted na si Kerwin.",,
KAMARA HATI SA SAME-SEX MARRIAGE,,"May natuwa, may nababahala sa same sex marriage na nais ng lide­rato ng Mababang Kapulungan ng Kongreso na isulong upang mabigyan ng kaligayahan at dignidad ang mga miyembro ng Lesbian, Gay, Bi-sexual at Transgender (LGBT).,“Naku maraming ma­tutuwa diyan,” ani Gabrie­la party-list Rep. Emmi de Jesus matapos makarating sa kanilang kaalaman ang plano ni House Speaker Pantaleon ‘Bebot’ Alvarez na maghahain ng pa­nukalang batas na payagan ang same-sex marriage sa bansa.,Ayon kay De Jesus, matagal nang inaantay ng LGBT community ang same-sex marriage kaya tiyak na magbubunyi­ umano ang mga ito kapag pinayagan nang makasal ang mga ito sa kanilang kapwa babae o kapwa lalake.,Subalit ikinahabala naman ito ni Buhay party-list Rep. Lito Atienza dahil la­labagin nito ang batas ng Diyos na ang mag-asawa ay dapat lalake sa babae at hindi pareho ang kasarian.,“We are very much bothered by Speaker­ Pantaleon Alvarez’s statement that he would sponsor a bill that would seek the legalization of same-sex marriage. Sinabi ng mambabatas na handa itong ipaglaban ang karapatan ng LGBT community subalit tutol ito na magkaroon ng same-sex marriage dahil labag ito sa batas ng Diyos.",,
‘Immunity to suspension’ inilaban sa Kamara,,"Hindi na maaaring suspendehin ng Sandiganbayan sinumang miyembro ng Mababang Kapulungan ng Kongreso na nahaharap sa kasong katiwalian sa anti-graft court sa hinaharap.,Ito ay kapag naipasa na ang House Bill 3605 na inakda nina House Speaker Pantaleon “Bebot” Alvarez, House Majority Leader Rodolfo Farinas, House Minority Leader Danilo Suarez at Kabayan partylist Rep. Harry Roque.,Sa ilalim ng nasabing panukala, nais amyendahan ang Republic Act (RA) No. 3019 o anti-graft and corrupt practices act upang mailibre ang mga congressmen na pinapatawan ng suspension ng Sandiganbayan.,Bukod sa mga congressmen ay makikinabang din ang ibang public officials sa nasabing panukala lalo na kung ang mga kaso ay nangyari sa labas sa kanilang hinahawakang posisyon.,“This bill seeks to amend Section 13 of RA 3019 by providing an exception to the imposition of preventive suspension against public officers. Said exception shall be applicable to the public officers who are no longer connected with the office wherein the offense charged as committed,” ayon sa nasabing panukala.,Lumutang ang panukala sa gitna ng suspension order na ipinataw ng Sandiganbayan laban kina Pangasinan Rep. Amado Espino Jr., at Camarines Sur Rep. Luis Raymund Villafuerte.",,
"Pagkontra kay Matobato, expected na — De Lima",,"“I don’t expect any of them to admit na may Davao Death Squad (DDS), na papatay sila, of course not.”,Ito ang reaksyon ni Sen. Leila de Lima sa todo-todong pagtanggi nina SPO3 Arthur Lascanas at dating S/Supt. Dionisio Abude, na sila’y miyembro ng DDS.,Ang dalawa ay kabilang sa pinangalanan ni Edgar Matobato, na umano’y kasama niya sa DDS.,Sa pagharap kahapon sa pagdinig ng Senate Committee on Justice and Human Rights kaugnay sa umano’y extrajudicial killings (EJK), iginit ni Lascanas na walang DDS at ito’y isang media hype lamang.,Itinanggi rin ni Lascanas ang sinabi ni Matobato na malapit at katiwala siya ni Pangulong Rodrigo Duterte at lahat umano ng utos ng Pa­ngulo partikular kung may papatayin ay dumadaan sa kanya.,“Hindi po ‘yun totoo, na malapit ako (kay Pa­ngulong Duterte), sarili kong kapatid napatay. Kung malakas ako kay mayor, bakit hindi ko natulungan sila?” ayon pa kay Lascanas.,Giit pa ni Lascanas, puro  kasinungalingan ang mga isiniwalat ni Matobato para lamang sirain ang Pangulo at  naniniwala siyang pulitika pa rin ang nasa likod ng lahat.,Pinabulaanan ni Abude, na siyang dating hepe ng Heinous Crime Division ng Davao, ang mga akusasyon ni Matobato na magkasama sila sa DDS.",,
Media ang may kasalanan — Yasay,,"Sinisisi ni Foreign Affairs Secretary Perfecto Yasay ang ilang tiwa­ling mamamahayag na sinasad­yang baligtarin ang mga nagiging pahayag ni Pa­ngulong Rodrigo Duterte kung kaya’t nalalagay sa malaking kontrobersiya ang pinuno ng bansa.,Ayon sa kalihim, sa mga isinusulat ng mga mamamahayag nagi­ging iba ang pahayag ni Duterte at nawawala ang tunay na kahulugan ng pahayag nito.,“The misconception or misunderstanding or misinterpretation is not on the basis of what the President has said, but on the basis of what is written on the media,” sabi ni Yasay sa pahayag nito sa telebisyon.,“There is a deliberate scheme or distortion or attempt to distort the statement of the President to make the public misunderstand what he is saying,” dagdag pa nito.,Tugon ito ni Yasay matapos na humingi ng public apology sa Jewish community dahil sa na­ging pahayag nito nang dumating si Pangulong Duterte sa bansa mula sa bansang Vietnam kung saan handa umano nitong lusawin ang nasa 3 milyong drug addicts sa bansa at gayahin ang ginawa ng kilalang lider ng Germany na si Adolf Hitler sa pag-massacre sa tatlong milyong Jews.,Giit pa ni Yasay na ilang miyembro ng media ang nagtutulak kay Duterte para magsalita ng maaanghang na pahayag.,Apela pa ng kalihim sa mga mamamahayag na linisin ang hanay nito upang hindi na mangyari ang nasabing insidente.",,
"P3,000 combat pay sa pulis at sundalo",,"Ipinalo sa P3,000 ang combat duty pay at itinaas din ang combat incentives ng mga pulis at sundalo.,Ito’y matapos pirmahan ni Pangulong Rodrigo Duterte ang Exective Order No.3 na pumupuntiryang itaas ang natatanggap na combat pay at iba pang insentibo sa hanay ng Philippine National Police (PNP) at mga miyembro ng Armed Forces of the Philippines (AFP).,“Officers and enlisted personnel of the Armed Forces of the Philippines (AFP) performing combat duties/activities and uniformed personnel of the Philippine National Police (PNP) engaged in actual police operations as defined in regulations to be issued by the Secretary of National Defense and the National Police Commission, respectively, are entitled to receive Combat Duty Pay,” ayon sa  Executive Order na nilagdaan noong Setyembre 26, ngayong taon.,Itinakda sa P3,000 ang fixed rate o halagang matatanggap kada buwan ng mga opisyal at enlisted personnel ng AFP gayundin ang uniformed personnel ng mga PNP.,Nabatid na dati ay nasa P500 lamang ang rate kada buwan na tinatanggap ng qualified members ng AFP habang P340 ang buwanang tinatanggap ng qualified uniformed personnel ng PNP.,Dinagdagan din ng Presidente ang combat incentive pay ng mga pulis at sundalo na napapasabak sa aktuwal na operasyon.",,
"Royal visit ng Belgium sa ‘Pinas, kakanselahin",,"Posibleng hindi na matuloy pa ang nakatakdang royal visit sa Pilipinas ng mataas na opisyal­ ng bansang Belgium sa susunod na taon.,Sa ulat ng Brussels Times, binanggit ng opisyal ng nasabing bansa na pinag-aaralan ng Belgium na kanselahin na lamang ang nakatakdang royal visit sa Pilipinas na nakatakda sana sa buwan ng Mayo sa susunod na taon.,Kasunod ito ng kontrobersyal na pahayag ni Pangulong Rodrigo Duterte na kung si Hitler ay pinatay ang tatlong milyong Jews, ay kaya rin nitong pumatay ng tatlong milyong drug addicts sa bansa.,Sinabi ni Belgium State Secretary for External Trade Cécile Jodog­ne, mahirap ituloy ang nakatakdang royal visit kasunod ng mga sirkumstansiya. Nagpatawag ng emergency meeting si Jodogne para talakayin­ kung dapat pang ituloy ang pagdalaw sa Pilipinas.,Nakatakda sanang tumungo ng bansa si Princess Astrid, nakakabatang kapatid ng kasalukuyang hari ng Belgium na si King Philippe para pangunahan ang trade delegation ng Belgium. Ngunit sinabi ni Jodogne na hihilingin nito sa ibang bansa na lang isasagawa ang royal visit.,“I will ask for the vi­sit to be moved to a diffe­rent country. If Federal authorities and the two other regions don’t agree, Brussels will not send a poli­tical representative. I’m not saying no-one should go to the Philippines at all, but the problem right now is timing,” ani Jo­dogne.",,
"TRAFFIC, LRT-MRT PALPAK",,"Pinalakpakan ng Kongreso si Pangulong Rodrigo Duterte sa kanyang anti-crime campaign dahil ang trabahong nagawa nito sa naturang larangan sa unang 100 araw sa kapangyarihan ay parang isang taong achievement.,Gayunpaman, hindi maitago ni House Speaker Pantaleon ‘Bebot’ Alvarez ang pagkadismaya dahil wala aniyang naramdamang pagbabago sa problema ng trapiko sa Metro Manila at Metro Cebu sa first 100 days ng Pangulo sa Oktubre 8, araw ng Sabado.,“Personally, parang first one year na ng administration dahil ang dami nang nangyari,” ani Alvarez sa press conference kahapon partikular na sa paglaban sa kriminalidad at ilegal na droga.,“I-compare mo sa mga previous administration ‘yung first one hundred days, halos hindi mo maramdaman at least ngayon, tingnan mo ang drop ng criminality. It has dropped to 50 percent at least. Malaking bagay ito,” ayon pa sa House leader.,Subalit, hindi natutuwa si Alvarez dahil wala aniyang pagbabagong naramdaman ang taumbayan sa problema ng trapiko sa Metro Manila kasama na ang Cebu.,Kabilang sa mga ipinangako ng Duterte administration na unang reresolbahin ang problema sa trapiko sa Metro Manila na naging dahilan kung bakit nawawalan ng P2.4 billion hanggang P3 billion ang gobyerno at sambayanang Filipino.,“Sad to say na wala pa akong nararamdaman na improvement as far as traffic is concern, sa Metro Manila at maybe Metro Cebu. Pero hindi lang ito tungkulin ng national government kundi more on local government ang pag-address ng problema,” ani Alvarez.,Maliban dito, disma­yado rin umano si Alvarez sa serbisyo ng rail system dahil walang naramdaman umano ang mamamayan na pagbabago sa transport system na ito simula noong Hunyo 30.,“`Yung pag-address sa rail, `yung tren, railway system hanggang ngayon problema pa rin, may tumitirik na tren, Recently `yung line one may tumitirik na naman. Minsan hindi nagsasara, minsan naman sobrang bilis ang pagsasara, hindi ko maintindihan bakit nangyayari `yan,” ani Alvarez.,Sinabi ni Alvarez na hindi na dapat anya nangyayari ang problemang ito dahil naisapribado na umano ito ng nakaraang administrasyon subalit hanggang ngayon ay nagdudusa ang mga commuters.",,
"Pipi, bingi gagamitin ng MMDA sa trapik",,"Iha-hire ng Metropoli­tan Manila Development Authority (MMDA) ang mga pipi at bingi na ang trabaho ay mag-monitor ng mga nakakabit na close circuit television (CCTV) cameras sa mga pangunahing lansangan ng buong Kalakhang Maynila para sa daloy ng trapiko at mga aksidenteng nagaganap dito.,Ayon kay MMDA General Manager Thomas Orbos, base sa pag-aaral ng mga eksperto, ang mga may kapansanan sa pandinig at pananalita ay mas mataas at matalas ang kanilang ‘sense of sight’.,Ang mga iha-hire na mga pipi at bingi ay isasailalim sa training program ng MMDA at itatalaga ang mga ito sa Me­tro base ng MMDA, na ang magiging trabaho ay mag-monitor ng mga CCTV cameras na pawang­ nakakabit sa mga pangunahing lansangan ng Metro Manila kung saan tututukan ng mga ito ang nagaganap sa daloy ng trapiko ng Metro Manila at aksidente sa mga kalsada.",,
Augmentation team sa stranded OFWs muling pinakilos,,"Inirekomenda ni Labor Secretary Silvestre Bello, ang muling pagpapadala ng Inter-Agency Augmentation team sa Saudi Arabia para tumulong sa pagpro­seso ng repatriation ng mga overseas Filipino wor­kers (OFWs) na naiwan pa sa naturang bansa.,Sinabi ni Labor Secretary Silvestre Bello, makakatulong ang pagpapadala ng ikalawang batch ng Inter Agency team sa Saudi Arabia para suportahan ang Philippine Embassy, konsulada at mga labor officer sa pagpapatupad ng Expanded Relief Assistance Program.,Tutulong din umano ang Inter-Agency team sa pagbibigay ng protection sa claim na pera ng mga OFWs at para mapabilis ang pagproseso sa kanilang repatriation.,Samantala, iniulat din ng DOLE na kabuuang 11,350 distressed OFW na na-stranded sa Saudi Arabia ang natulungan na ng DOLE sa ilalim ng Relief Assistance Program ng ahensiya.",,
Lapid lusot sa graft case,,"Ibinasura kahapon ng Sandiganbayan ang kasong graft na isinampa laban kay dating Sen. Lito Lapid kaugnay sa anomalya sa pagbili ng P4.3M liquid fertilizer na hindi dumaan sa public bidding nang ito ay gobernador pa ng Pampanga noong 2004.,Sa pagbasura ng kaso ay kinatigan ng Sandiganbayan 1st Division ang mosyon ni Lapid na dapat ibasura ang inihaing kaso laban sa kanya ng Office of the Ombudsman sa basehang sobrang matagal ang panahon bago naihain ang reklamo na malinaw na paglabag sa kanyang karapatan para sa speedy trial.,Batay sa argumento ni Lapid, 5 taon ang inabot bago nakapaghain ng reklamo ang Field Investigation Office ng Ombudsman o taong 2006 hanggang 2011, noong 2014 umano ay mayroon nang resolus­yon ang Ombudsman para kasuhan ito ngunit inupuan lamang din ito noon lamang Oktubre 8, 2015 pormal na naisampa ang kaso, sa tagal umano ng panahon para siya ay kasuhan ay malinaw na nalabag ang kanyang karapatan at mahihirapan na siyang ipagtanggol pa ang kanyang sarili sa korte.,Nag-ugat ang kaso sa overpriced fertilizer na binili ng lokal na pamahalaan ng Pampanga na hindi umano dumaan sa bidding.,Bukod sa dating senador ibinasura rin ang kaso sa kapwa akusado nito na sina Victoria Abubakar, Leolita Aquino at Dexter Vasquez.",,
SOBRANG INGAY NG PANGULO!,,"“Maingay ang Pangulo, sobrang ingay ng Pangulo. Tama lang na ipakita niya na galit siya sa droga pero huwag na siyang mag-ingay na I will kill you, hindi tama ‘yan,” ayon pa kay Senador Richard Gordon, chairman ng Senate Committee on Justice and Human Rights.,“Kaya he is falling on his own sword, nadadapa siya sa kanyang espada dahil salita siya ng salita, napagbibintangan tuloy ang bansa na ‘yan ang nangyayari,” dagdag pa ng senador sa pagpapatuloy kahapon ng  pagdinig sa Senado kaugnay ng extrajudicial killings (EJK).,Sa pagdinig, hindi napigilan ni Gordon  bilang chairman ng komite na punahin ang ginagawang pagmumura at pag-iingay ng Pangulo hinggil sa pagpatay sa mga adik kaya binabanatan umano ng foreign media ang Pilipinas.,Napagbibintangan umano ang Pilipinas na maraming nagaganap na EJK, dahil sa labis na kadaldalan ni Duterte. Aniya, panahon na para tigilan ng Pangulo ang kanyang pag-iingay.,“Magalit siya sa akin, wala akong magagawa, but the President has duty to be a statesman,” sabi pa ni Gordon at hindi aniya ito dapat nagmumura.,“We have to protect the country from bad statements and the President has the duty to be a statesman. He must not be heard saying all bad words,” puna pa ng senador.,Nagbiro pa si Gordon na dahil umano sa walang tigil na pagmumura ng Pa­ngulo ay maaaring imungkahi niyang palitan na lamang ang Philippines’ tourism slogan  ng  “Welcome to the PI”.,“Sasabihin ko nga, baguhin na natin ang slogan sa tourism, ‘Welcome to the PI’ or “Wow PI’. Kasabay ng  pagsasabing “hopefully, marinig ni Pangulo ito at ‘huy, baka sumusobra na siguro.”,Kasabay nito, napagsabihan din ni Gordon si  PNP chief Director General Ronald dela Rosa na bilisan ang imbestigasyon nito sa mga itinuturing nilang Death Under Investigation (DUI).,Sa pamamagitan lamang umano nito mapawi ang hinalang mayroon ngang extrajudicial killings.,Samantala, pinayuhan naman  ng liderato ng Kamara de Representante si Pangulong Duterte na huwag muna itong magsalita habang hindi pa masyadong nakaka-adjust sa kanyang trabaho bilang Chief Executive.,Sa press briefing kahapon kasama si House Speaker Pantaleon ‘Bebot’ Alvarez, naniniwala si  House Majority Leader Rodolfo Farinas na hindi pa nakakapag-adjust si Duterte dahil mula sa pagiging mayor ay naging Pangulo ito ng bansa.,“Mayor s’ya ng Davao eh biglang naging Presidente dahil iniluklok s’ya ng taumbayan, minsan parang mayor pa rin ‘yung pagsasalita niya at ‘yung media naman pinapalaki,” ani Farinas.,Dahil dito dapat ani­yang pagbigyan muna ang Pangulo at hayaang makapag-adjust sa kanyang bagong tungkulin lalo na’t hindi lang Davao ang kinakatawan nito ngayon kundi buong bansa.,Pero pinayuhan ni Farinas si Duterte na huwag munang magsalita habang nag-a-adjust ito sa kanyang trabaho bilang Pangulo upang maiwasan na ma-out of context ng media ang kanyang mga binibitawang salita.,“I would advise the President, huwag na ho kayo magsalita. Magtrabaho na lang kayo,” ani Farinas.",,
7 kinalawit sa pot session,,"Arestado ang limang kelot at dalawang bebot na naaktuhan ng mga operatiba ng Cavite Provincial Intelligence Branch (CPIB) habang nasa aktong gumagamit ng iligal na droga sa Marilag Subdivision Brgy. Zone 4 Dasmariñas City Cavite.,Bago ang pangyayari ay ikinasa ng grupo nina PS/Insp. Wilfredo Taran at PS/Insp. Alexis Tuazon ang buy-bust operations, dakong alas-5:30 ng hapon kamakalawa, laban kina Jason Legaspi Hapon at Cesar Esternon, 42-anyos, dito ay nakabili ang poseur bu­yer ng isang plastic sachet ng shabu sa halagang 500, ngunit agad nakatakas si Hapon nang maramdamang parak ang mga katransaksyon.,Nang sipatin ang bahay ni Esternon na gina­wang drug den ay dinampot pa ang mga ‘sesyunistang’ sina Reynante Mendoza, Gener Dela Cuesta, Rogelio Camanag, Dexter Devera, Janice Legaspi at Liezel Blangco, na pawang mga nasa hustong gulang.",,
"59 Makati condo, establishments na-Tokhang",,"Umabot sa 59 mga high-end condominium at establisimiyento sa lungsod ng Makati ang isinailalim sa ‘Oplan Tokhang o Kapit Bisig Kontra Droga’ ng pulisya kahapon ng umaga.,Dakong alas-10:00 ng umaga nang isagawa ng mga tauhan ng Makati City Police sa pamumuno ni Supt. Alex Fulgar, Assistant to the Chief of Police for Administration (ACOPA) ang Oplan Tokhang sa Legazpi Village, Brgy. San Lorenzo Village ng nasabing lungsod.,Ayon kay Fulgar, kasama nila ang mga opisyal ng Barangay San Lorenzo Village sa pagsasagawa ng ‘Oplan Tokhang’.,Sinabi ni Fulgar nasa 5 gusali ng condominium at 5 establisimiyento na umabot sa 59 na pintuan ang kinatok at napasok sa kanilang operasyon subalit aniya dalawa lamang dito ang pinayagang makapasok na mga pulis at opi­syal na barangay.,“Umabot lamang kami ng dalawang oras sa isinagawa namin Oplan Tokhang at hindi umabot ‘yun aming target na 300 na condomi­nium at etablisimiyento kaya 59 lang ang aming napasok” ani ni Fulgar.,Karamihan pa aniya­ dito ay pawang mga kasambahay lamang ang naabutan at wala ang mga may-ari nito.,Namigay lamang ng mga leaflets na may kaugnayan sa mahigpit na kampanya kontra droga ang mga pulis at barangay.,Ayon pa kay Fulgar, payag naman silang mamigay ng mga flyers at leaflets kontra droga, ngunit mas mainam na ipadaan ito sa mga homeowners association at barangay.",,
"Bangkay ng Pinay DH na ginahasa, dumating na",,"Humagulgol at halos himatayin ang mga kamag-anak nang duma­ting kamakalawa ng gabi sa Ninoy Aquino International Airport (NAIA) Terminal 1, ang bangkay ng isang Pinay na umanoy pinahirapan at ginahasa sa Saudi Arabia.,Dakong alas-nuwebe ng gabi nang lumapag ang Oman Air na kinalulunan ng labi ng overseas Filipino worker (OFW) na si Irma Edloy, 35, taga Novaliches, Quezon City at namasukang domestic helper sa Jeddah Saudi Arabia.,Hindi mapigil ang pamilya ni Edloy sa pag-iyak lalo na ang asawang si Jonald Jotojot, dalawang anak at kapatid ni Irma na si Mayet Avila na sumalubong sa bangkay ng OFW.,Ayon kay Jotojot, matagal na nilang hinintay ang pag-uwi ng kanyang asawa sa Pilipinas subalit ang masakit nito ay umuwi ito na isa nang bangkay.,Hindi naniniwala ang mga kaanak ni Edloy na natural death ang sanhi ng kamatayan niya sa Saudi Arabia kaya’t desido silang ipa-autopsiya ang labi nito.,Sa report na-stroke si Edloy sa Saudi matapos makita sa ospital ang kanyang Saudi employer na gumahasa umano sa kanya.,Kwento ni Jotojot, Hul­yo 30 nang pumunta sa Riyadh si Irma para magtrabaho bilang domestic helper.,Ngunit, nagulat na lamang sila nang maba­litaan na nasa ospital na si Irma na ilang linggo pa lang ang nakalipas nang makarating siya sa Saudi.,Base sa nakuhang dokumento ni Jotojot, na nakasaad sa medical report na Agosto 10 nang pumunta si Irma sa isang ospital sa Saudi at sinabing nagahasa umano ito.,Agosto 14 nang dalhin naman siya sa ospital ng ambulansya at lumabas sa pagsusuri na may mga pasa siya sa bahagi ng kaliwang panga at may dugo rin sa ihi.,Kinabukasan ay ipinasok si Irma sa intensive care unit o ICU at natuklasang may pneumonia ito at na-comatose.,Giit pa ni Jotojot, naniniwala sila na binugbog at ginahasa ang kanyang asawa.,Sinabi pa ni Jotojot na dating kasambahay sa Makati City si Irma at pumunta ito sa Saudi matapos pangakuan ng 400 US Dollars na buwanang suweldo.,Nagpapasalamat naman ang kapatid ng biktima na si Mayet sa isang Pinoy nurse na nasa Saudi na siyang nagmalasakit kay Irma habang nasa ospital at lahat ng kalagayan ni Irma ay inihahatid nito sa kanya. ",,
P25 milyon cocaine naharang sa NAIA,,"Nadakma ng mga alertong ahente ng Bureau of Customs (BoC) Anti Illegal Drugs Task force (AIDTF) sa Ninoy  Aquino Internatio­nal Airport (NAIA) ang isang 22-taong gulang na Filipino na umano’y tangkang magpuslit papasok sa bansa ng  4.8 kilos ng cocaine na nagkakahalaga ng P25 milyon kamakalawa ng gabi.,Ayon kay AIDTF chief Sherwin Andrada  nakatanggap umano ng tip o timbre ang kanyang mga tauhan na isang ‘drug mule’ na nakilalang si Jon-Jon Villamin, Jr., estudyante, ang darating sa NAIA Terminal 3 lulan ng isang flight mula sa Dubai.,Sinabi ni Andrada na nag-abang ang kanyang mga tauhan na lumabas si  Villamin mula sa  Emirates flight EK 332 na dumating alas-4:30 ng hapon.,Matapos na ma-clear ang mga travel documents ni Villamin sa  immigration counter, itinimbre ng BI personnel sa mga mi­yembro ng NAIA drug interdiction task group na nag-aabang para arestuhin ito.,Sinundan ng task group si Villamin sa ca­rousel para kunin nito ang kanyang check-in luggage at inimbita­han ito sa Customs office para imbestigahan at matapos eksaminin ang luggage na diskubre na mayroon itong cocaine.,Sa interogasyon, inamin ni Villamin na ipina-dala sa kanya ng isang kaibigang Brazilian ang luggage at sinabi na mayroon tatawag sa kanya kung saan dadalhin ang luggage pagdating niya sa Manila.,Base sa isinagawang imbestigasyon, ang suspek ay nakatanggap ng panguna­hing bayad na nagkakaha­laga ng US$5,000 at plane ticket sa pagdala ng droga.",,
"Erpat ng No. 1 most wanted sa Bicol, iniligpit",,"Brutal na pinaslang ang tatay ng lider ng Concepcion Criminal Group na si Gilbert Concepcion na siyang number 1 most wanted sa Bicol region matapos itong tadtarin ng bala habang nakaupo sa harapan ng kanilang bahay Sabado ng umaga sa bayan ng Libon, Albay.,Ayon sa pulisya, siyam na tama ng bala sa iba’t ibang bahagi ng katawan ang tumapos sa buhay ni Ramon Concepcion, 58, nang pagbabarilin ito ng motorcycle riding-in-tandem na naka-bonnet sa harapan ng kanilang bahay sa Barangay Malosbolos ng nasabing bayan pasado alas-otso ng umaga.,Matatandaang si Gilbert Concepcion, na wanted sa pagpatay kay dating Makati City Engr. Nelson Morales noong taong 2012 at sangkot sa gun-for-hire, robbery with homicide at iba pang krimen sa Bicol region.,Subalit kahapon ay malaking palaisipan sa pulisya ang biglang pagsabi ng asawa ng biktima na si Asuncion Concepcion, kapitana din ng Brgy. Malosbolos na hindi na umano sila interesado na ipagpatuloy ng awtoridad ang imbestigasyon upang malaman kung sino ang salarin.,Subalit ayon kay Libon Municipal Police Station (MPS) Chief Insp. Edgar Azotea, kahit na hindi na interesado ang pamilya ng napaslang ay kanila pa ring ipagpapatuloy ang imbestigasyon.",,
"KRISTA MILLER, 6 PA DINAKMA SA DROGA",,"Isa na namang showbiz personality at 6 pang iba ang naaresto sa magkahiwalay na anti-illegal drug operation sa mga lungsod ng Valenzuela at Quezon.,Ang naarestong showbiz personality ay kinilalang si Krystaline Engle y Bacolod, actress, na may screen name na Krista Miller ay naaresto sa isinagawang buy-bust operation sa Bagumbuhay, Quezon City.,Nauna na umanong naaresto noon pang araw ng Biyernes ang limang katao kabilang ang mga FHM Magazine Models na sina Liaa Alelin Bolla at Jeramie Padolina sa isinagawang buy-bust operation sa Bagumbuhay, lungsod ng Quezon.,Sa interogasyon sa dalawang modelo, ini­nguso ng mga ito si E­ngle na siya umanong pinagkukunan nila o source ng ipinagbabawal na gamot.,Ayon kay Chief Supt. Guillermo Elleazar, hepe ng Quezon City Police District (QCPD), kahapon ng umaga umano nang magkasa ang Anti-Illegal Drugs Operation ng buy-bust operation kung saan ay pakay nga nilang mahuli si Engle, kumagat naman sa pain ito kasama pa ang dalawang modelong kaibigan at nang magkaabutan na ng pera at ipi­nagbabawal na gamot ay doon na sila inaresto.,Matatandaang dati na ring naiugnay sa ipinagbabawal na gamot si E­ngle matapos umano nitong bisitahin ang convic­ted drug lord na si Ricardo Camata Alyas Cha-Cha noong taong 2014 habang kasama naman ang dalawa pang television dancer.,Ngunit depensa naman noon ni Engle ay binibentahan umano niya kasi ng condominium unit ang nasabing drug lord habang nasa ospital ito at mariing itinanggi na may kinalaman siya sa kahit anomang kalakaran ng ipi­nagbabawal na gamot.,Kinukuwestiyon pa nga umano ng kasaluku­yang Department Of Justice (DOJ) noon na si Francisco Baraan ang pagdala ni Camata sa ospital dahil wala naman umano itong kahit anong sakit.,Naiugnay din si M­iller sa naganap na paghihiwalay ng showbiz couple na sina Cesar Montano at Sunshine Cruz na kanya ring pinabulaanan.,Ikalawang showbiz personality si Miller na naaresto ng QCPD, ang una ay ang sexy star na si Sabrina M. na huling-huli pa sa isang video na humihithit ng shabu.",,
"Sex video ni De Lima, bluff lang!",,"Itinuturing ng isang babaeng mambabatas sa Kamara na pang-bluff lang kay Sen. Leila de Lima ang bantang pagpapalabas sa umano’y sex video at bahagi ng pagsira sa pagkatao ng senadora.,Kasabay nito, umakyat­ na sa 34 ang lumagda­ sa petisyon ng mga kababaihan sa ­Kamara na nana­nawagan kay House Speaker ­Pantaleon ­‘Bebot’ Alvarez na isan­tabi ang planong ilabas sa public hearing ang nasabing video.,“Unang-una ‘yong ginamit naming term o word sa statement na nag-agree ang kababaihan ay may pagka-misogynistic ‘yung bluff na magpapalabas ng video. Hindi lang hatred, kundi ‘yung pag­kababae n’ya ang gustong pabagsakin,” ani Dinagat Island Rep. Arlene ‘Kaka’ Bag-ao sa isang panayam kahapon.,Pinanindigan ng grupo­ ni Bag-ao na walang koneksyon sa paglaganap ng droga sa bilibid na siyang iniimbestigahan ng Kamara ang pagpapalabas sa umano’y sex video kaya hindi ito dapat maganap.,“Eh ang issue ay drugs. Ang drugs hindi naman namimili ng sex o gender. Ano ang ibig sabihin, ina-attack lang talaga si Senator Leila. Parang ganon ‘yung dating nu’ng sex video,” ayon pa sa mambabatas.,Matapos iatras ang planong pagpapalabas ng naturang video, sinabi kahapon ni House justice committee chairman Reynaldo Umali na kailangang pangatwiranan sa kanila ng Department of Justice (DOJ) kung ano ang kaugnayan o kinalaman ng sinasabing sex video sa iniimbestigahang drug link sa bilibid.",,
“Hindi ito ang pangako ni PDU30 sa amin!”,,"Lulusubin ngayong araw ng iba’t ibang labor groups ang tanggapan ng Department of Labor and Employment (DOLE) upang ipakita ang pagtutol ng mga ito sa win-win formula sa usapin ng kontratuwalisasyon sa bansa.,Pangungunahan ng ­Kilusang Mayo Uno (KMU) at ng Nagkaisa at Associated Labor Unions (ALU) ang nasabing kilos-protesta sa harap ng DOLE sa Intramuros, Manila kasabay ng isasagawang konsultasyon sa pagitan ng mga manggagawa at ng DOLE.,“This is not what our President Duterte has said in his vow to workers. The President has said to end contractualization period. What Mr. Lopez (DTI Sec. Ramon Lopez) and the employers’ lobby group is proposing now is still a of contractualization. We strongly oppose to the proposition,” sabi ni Alan Tanjusay, taga­pagsalita ng ALU.,Sa panig ng DOLE, kumpiyansa ito na magi­ging matagumpay ang win-win solution nito na inisya­tibo na rin ng Department of Trade and Industry (DTI), na Focused Group Discussions on the Effective Implementation of the Law on Security of Tenure and Protection of Employees Under Legitimate Forms of Fixed Period Employment.",,
Duterte nag-sorry ulit!,,"Humingi ng paumanhin si Pangulong Rodrigo Duterte sa Jewish community na nasaktan sa naging pahayag niya noong Biyernes na gagayahin daw niya si Adolf Hitler.,Ayon kay Pangulong Duterte, hindi niya intensyon na saktan ang damdamin ng mga Jewish sa buong mundo, kundi bumuwelta lang siya sa mga taong nagkumpara sa kanya kay Hitler.,Magugunita na 6 na milyong Jewish ang ipinapatay ni Hitler noong World War II dahil lamang sa paniniwalang malas sila sa bansang Germany.,“There was never an intention on my part to derogate the memory of six million Jews murdered by the Germans,” wika ng Pangulo nang maging panauhin sa opening ceremonies ng Maskara ­Festival sa Bacolod City.,“…I apologize profoundly and deeply to the Jewish. It was never my intention but the problem was I was criticized using Hitler comparing to me,” ayon sa Pangulo.,Pero nanindigan naman si Pangulong Duterte na hindi siya mag-a-apologize sa European community bagkus ay “[baka] sipain ko pa kayo,” ang pahayag nito.",,
"COA: P27M illegal allowance ng MWSS officials, isoli na!",,"Pinal na ang desisyon ng Commission on Audit (COA) na nag-aatas sa may 31 opisyales ng Metropolitan Waterworks and Sewerage System (MWSS) na isauli ang halagang P27 million na illegal allowance noong 2012.,Sa lalong madaling panahon ay kailangang maisauli ng mga opis­yales ng MWSS ang nasabing halaga matapos ibasura nina COA chairman M­ichael Aguinaldo, Commissioner Jose Fabia at Isabel Agito ang petition for review na ihinain ng mga opisyales noong 2013.,Kabilang sa mga naghain ng petisyon ay MWSS deputy admini­strator for Engineering and Operations Leonor C. Cleofas, Legal Services Department manager Darlina T. Uy, Merilyn O. Ortha, Evangeline Dacanay, Loida Ceguerra,, Lilia Rondario, Ma. Florita Inzon, Mario Rodrigo V. Sejera, Arturo M. Tuason, Jr., Grace C. Acosta, Stella A. Cruz, Arnulfo Agluba, Pedro Nool, Jr., Feliciano Talastas, Noel Yamzon, July Cajuigan, Veronica Cleofas, Edgardo Cordova, Salome Cuevas, Florencia Domagsang, Miriam Fulgueras, Erlina Isip, Iris Mendoza, Francisco Perez, Edna Roldan, Lilybeth Santos, Jocelyn Toledo, Marivic Ascan, Maria Mendoza, Editah De Guzman at Ramon Fabul.,Gayunpaman, dahil hindi lumagpas sa deadline ang paghahain ng petisyon noong Disyembre 23, 2013, ay pinagtibay na ng COA ang kanilang unang desisyon na nag-aatas sa mga MWSS officials na ibalik ang kabuuang P27,107,165.47 na umano’y irregular a­llowances.,“The oft-repeated excuse of  “pressure of work in other equally important assigned tasks” is not a ground for the liberal interpretation of the rules. After all, government service really entails hard work and perennial, unceasing pressure to meet deadlines. Only in “exceptionally meritorious” cases should the rules be relaxed. Such is not the situation in this case,” ayon sa COA.,Ang nasabing halaga na tinanggap ng may 31 opisyales ng MWSS noong 2012 ay sinasabi ng COA na iregular ay kinabibilangan ng amelioration allowance, cost of living allowance at representation and transportation allowances na wala umanong basehan at sobra-sobra.,Umapela ang mga sangkot na opisyales na muling rebyuhin ang kanilang unang desisyon subalit hindi agad nahain ito sa itinakdang deadline ng COA dahil abala umano ang mga ito sa kanilang trabaho.,“It is doctrinally entrenched that the right to appeal is a statutory right and one who seeks to avail of that right must comply with the statute or rules. The rules, particularly the requirements for perfecting an appeal within the reglementary period specified in the law, must be strictly followed as they are consi­dered indispensable interdictions against needless delays and for orderly discharge of judicial business,” ayon pa sa desisyon ng COA.",,
"Matobato, DDS ‘members’ faceoff iko-closed door?",,"Malamang na hindi masilayan ng publiko ang face-off ni Edgar Matobato sa mga pulis ng Davao City na tinukoy niyang kasama sa grupong Davao Death Squad (DDS) na responsable sa pagpatay sa 1,000 kriminal, kalaban sa pulitika at mga “napagdiskitahan lang” diumano ng pamilya Duterte.,Balak kasi ni Sen. Panfilo Lacson, chairman ng Senate committee on public order and illegal drugs, na ipanukala sa chairman ng Senate committee on justice and human rights na si Sen. Richard Gordon na tanungin ang mga miyembro ng komite kung gagawing executive session ang paghaharap nina Matobato at Davao City policemen.,“Tatanungin muna namin sila kung anong prefer nila, kung executive session o public hearing. Kung choice naman nila, option naman nila na maski harap-harapan, so be it,” paliwanag ni Lacson.,Ang mga miyembro ng Davao City Police ay pinaharap sa joint committee nina Sen. Leila de Lima at Antonio Trillanes IV upang mapatunayan lang umano na nagsasabi ng totoo si Matobato.",,
Luha bumaha sa libing ni Miriam,,"Inihatid na sa huling hantungan ang pumanaw na Sen. Miriam Defensor Santiago kung saan libu-libong kaibigan, supporte­r at mga nagmamahal ang nagpabaha ng luha sa emos­yunal na okasyon.,Pinangunahan ni ­Novaliches Bishop Eme­ritus Teodoro Bacani ang misa sa Immaculate Concepcion Cathedral Grottos dakong ala-una ng hapon bago ito inihatid sa kanyang huling hantungan.,Tinawag ni Bishop Bacani ang yumaong senadora na “princess”.,“Ang ibig sabihin ng ‘Miriam’ ay princess. Prinsesa, hindi siya prin­sesa ng geographic location, prinsesa siya ng mga puso ng mga Pilipino. Gusto ko lang tiyakin sa’yo ‘yan, Jun,” ani Bisho­p Bacani sa pag-address sa biyudo ng senadora na si Atty. Jun Santiago.,Pakatapos ng misa ay dinala na sa kanyang huling hantungan ang senadora at katulad ng naging kahilingan nito noong nabubuhay pa ay nais nitong ihimlay sa tabi ng puntod ng kanyang namayapang anak na si Alexander Robert noong 2003 sa Loyola Memorial Park sa Marikina City.,Ilang mga kilalang personalidad ang naghatid sa libingan ni Santiago, tulad nina dating First Lady Imelda R. Marcos, aktres na si Heart Evangelista at si dating presidential chief of staff Mike Defensor.,Dagsa rin sa libingan ang mga supporter ng senadora. Namatay ang senador noong Huwebes sa St. Luke’s Medical Center sa Taguig City nang talunin ng sakit na lung cancer., Nitong Linggo ng madaling-araw, dumalaw si Pangulong Rodrigo Duterte sa burol ni ­Santiago.,Bilang pagpupugay ay binalutan ng bandila ng Pilipinas ang kabaong ng senadora na tiniklop ng mga kagawad ng ­Philippine National Police (PNP) at saka iginawad sa naulila nitong esposo matapos bigyan ng 19 gun salutes ang minahal na public servant.",,
"Black protest sa UAAP, ampaw!",,"Full force ang supporters ng Ateneo at La Salle sa unang pagkikita ng magkaribal sa UAAP 79 kahapon sa Mall of Asia Arena, pero mukhang hindi nakarating sa lahat ang abiso ng dalawang school na gawing ‘Black Sunday’ ang match.,Sa isang memo noong Biyernes, nanawagan ang DLSU at Ateneo sa mga supporters na magsuot ng black bilang protesta sa extra judicial killings at sa pagpapalibing daw kay da­ting Presidente Ferdinand Marcos sa Libingan ng mga Bayani.,Marami ang naka-black, kita sa pag-pan ng camera sa venue.,Pero nangibabaw pa rin ang true colors ng magkatunggali. Mas lutang ang blue ng Eagles at green ng Archers. Sapaw ang black sa sidelines at sa rafters.,Sa introduction ng players­, nakasuot ng black T-shirts ang Eagles na pumila sa center court. Ang Archers, naka-green.",, 5 PATAY
TRAIN TO BUSET!,,"Hindi lamang isang beses kundi maraming ulit nang nararanasan ng libu-libong pasahero ng Light Railways Transit (LRT) 1 na mapasubsob at masaktan sa pagkawala ng balanse sa sinasakyang tren dahil sa mabilis na pagpapatakbo at biglaang paghinto ng nag-o-operate na driver.,Sakay mismo ng tila palyadong coach ang reporter na ito kahapon at isa sa mga nakaranas ng bara-barang pagmamaneho sa tren kahapon dakong alas-11:00 ng umaga sa isang Baclaran-bound train na may body number na 1242 B-A08.,Kaya naman sa ­sobrang pagkainis at pagkabuwisit ng mga nagrereklamong pasahero, may ilang pasahero ang nagbansag na “train to buset (buwiset)” ang kanilang nasakyan, hang­o sa hit foreign movie­ na “Train to Busan”.,“Palagi na’ko nakakasakay sa ganitong andar ng tren. Talagang na-o-off balance ang mga pasahero dahil sa pasubsob na preno. Pero etong nangyari ngayon­ ang pinakagrabe.,Halos isang metro ang pagkakasubsob ng mga pasahero. Kawawa ‘yung mga bata at matatanda. Lalo ‘yung mga nakatayo,” mismong kwento ng may-akda.,Sumakay ang reporter na ito sa pa-Baclaran na tren ng LRT-1 mula sa Muñoz station at naranasan ang biglang preno na ikinasubsob ng mga pasahero bago sumapit sa Carriedo Station.,“Sa sobrang inis ko hindi ko natiis na kausapin ang guwardiya na nakasalubong ko sa hagdanan kung saan isang senior citizen ang kasunod ko at gigil na gigil din sa nangyaring eksena sa loob ng tren.”,“Sagot ng guwardiya na hindi ko na tinanong ang pangalan dahil sa pagmamadali, may tao raw na namamahala sa operation ng tren at hindi sila,” patuloy na kwento ng may-akda.,“Baka dapat isailalim din sa drug test ang mga driver ng LRT o baka traine­e lang ang nagmamaneho kaya hindi marunong,” anang isang kapwa reporter na nabiktima rin ng masamang serbisyo ng LRT 1.",,
Cebu ‘worst city to drive in the world’,,"Nanawagan ang isang obispo sa pamahalaan at business community na magtulungan upang masolusyunan ang problema sa trapiko na nagpapabagal ng takbo ng ekonomiya at kalakalan sa bansa.,Sinabi ni Cebu Archbishop Jose Palma na nangangaila­ngan ng komprehensibo at konkretong proyekto na tutugon sa problema sa trapiko, pagbaha at basura sa buong Mega Cebu.,Nabatid na nangu­nguna ang Cebu City sa ‘worst city to drive in the world’ base sa luma­bas na 2016 Dri­ver’s Satisfaction Index navigation app na Waze., “I subdue myself sa Mega Cebu that means it’s an association of leaders sa Cebu, poli­ticians and businessmen, hoping to address the various issues. Sana we could work out more comprehensive and integrated solution to traffic, flooding even garbage collection.,Kasi we know its consequence in the life of people. We believe sa experts studies traffic situations, pero more than just study we need political will and also cooperation from all sectors of government. It’s bad and it is sad,” paha­yag ni Archbishop Palma.",,
Paglipat sa 4 high profile inmates inaprub,,"Walang nakikitang problema ang pumunuan ng Philippine National Police (PNP) kung pansamantalang ikulong sa PNP custodial center ang apat na high profile inmates na nasangkot sa riot noong Miyerkules sa New Bilibid Prison (NBP).,Ayon kay PNP chief Director General Ronald Dela Rosa, maaaring stra­tegy ito ng Criminal Investigation and Detection Group (CIDG) para mapabilis pa ang isinasaga­wang imbestigasyon sa riot sa Building 14 ng NBP na ikinamatay ng high profile inmate na si Tony Co at ikinasugat ng tatlo pang high profile convicted drug lords na sina Jaybee Sebastian, Peter Co at Vicente Sy na kasalukuyang naka-confine sa Muntinlupa Medical Center.,“Wala naman problema kung ikukulong muna sa Camp Crame ang mga inmates na iyan para na rin mabilis ang pag-iimbestiga sa riot sa NBP,” wika ni Dela Rosa.,Noong linggo ng umaga nang ilipat na sa kustodiya ng PNP-CIDG ang apat na inmates na sina dating Chief Insp. Clarence Dongail, Tomas Doniña, Edgar Cinco at Ruben Tiu, na sangkot sa nasabing NBP riot.,Matapos ibyahe mula sa NBP patungong Camp Crame ay agad ikinulong ang apat sa custodial Center pero kahapon habang isinusulat ito ay dinala sa CIDG ang mga ito at humarap kay CIDG director Chief Supt. Roel Obusan.",,
Salvage victims tumambad,,"Bangkay ng hindi pa nakikilalang lalaki ang aksidenteng nadiskubre ng mga naglalakad sa tabing kalsada ng Tramo Brgy. Alima, Bacoor City Cavite, mag-aalas-dos ng madaling-araw kahapon,Sa ulat na nakalap ng Abante sa Bacoor Component Police Station, nabatid na nakasuot ng striped na kamiseta at maong short ang biktima, nakabalot ng packaging tape ang mukha at naka-tape rin ang mga kamay at paa,Narekober sa bangkay ang dalawang heat sealed transparent plastic sachet ng shabu, dalawang aluminum foil at dispo­sable lighter, na posibleng gamit ng biktima sa pagbatak ng shabu,Pansamantalang inilagak sa Mesina Funeral Homes ang labi ng biktima habang hinihintay ang posibleng paglutang ng mga kaanak nito.",,
4 high profile inmates hawak na ng PNP-CIDG,,"Nasa kustodiya na ngayon ng PNP-CIDG­ sa Camp Crame ang apat na high-profile inmates na sangkot sa naganap na riot sa Building 14 ng New Bilibid Prisons (NBP).,Ito ay matapos maglabas ng permiso si Bureau of Corrections (BuCor) chief Rolando Asuncion na ilipat na sa pangangala­ga muna ng Camp Crame ang apat na sina dating police Chief Insp. Clarence Dongail, Tomas Doniña, Edgar Cinco at Ruben Tiu.,Bandang alas-8:30 ng umaga kahapon nang uma­lis mula sa NBP compound sa Muntinlupa ang convoy nito at isang oras ang nakalipas nang dumating sa PNP national­ headquarters sa Camp Crame, Quezon City.,Napag-alaman na inilipat ng kulungan ang apat na inmates dahil na rin sa kahilingan ng CIDG sa patuloy na imbes­tigasyon kaugnay sa naganap na rambol sa Building 14 ng NBP noong Miyerkules na ikinamatay ng high profile inmate na si Tony Co at pagkasugat ng tatlo pang high profile inmates na sina Jaybee Sebastian, Peter Co at Vicente Sy na naka-confine sa Muntinlupa Medical Center.",,
"Bala para sa ka-live in, sinalo ng dalagita",,"Sinalo ng isang 17-anyos­ na canteen helper­ ang bala na dapat sana ay para sa kanyang ka-live in kahapon ng madaling-araw sa Port Area, Maynila.,Kritikal ngayon sa Gat Andres Bonifacio Medi­cal Center (GABMC), ang biktimang si Robelyn­ Canda, residente ng Block 1, Dubai, Baseco Compound, Port Area, Maynila dahil sa tinamong bala sa likod ng ulo.,Ayon kay P/Supt. Albert Barot, ng Manila Police District-Police Station 5, naganap ang insidente alas-12:20 ng madaling-araw sa Block 1 Gasangan, Baseco Compound.,Inilarawan lamang ang tumakas na suspek na nasa edad 30-35, maitim, balingkinitan ang katawan, nakaitim na sando at orange na jersey shorts.,Naglalakad na umano pauwi si Canda, kasama ang live-in partner na si John-john Flores, 18, vendor, nang masalubong nila ang lasing na suspek.,Sa ‘di mabatid na kadahilanan ay bigla na lang umanong nagbitiw ng maaanghang na salita at nagmumura ang suspek na sinagot ni Flores, na hindi naman umano nagustuhan ng suspek kaya agad itong nagbunot ng patalim at sinugod ang lalaki upang saksakin sana pero nagawa nitong hawakan ang kamay ng suspek.,Sa kabila na hawak ang kamay, nagawa pa rin ng suspek na bumunot ng baril at nagpaputok pero ang tinamaan ay si Canda at hindi si Flores., ",,
"Ex ni Kerwin Espinosa, iniligpit",,"Tinambangan at napatay ng hindi pa nakikilalang motorcycle gunmen ang dating asawa ng tinaguriang No. 1 Eastern Visayas drug lord na si Kerwin­ Espinosa kamakalawa ng hapon sa Fatima, Cebu City.,Batay sa report na isinumite sa Camp Crame ni Police Regional Office­ 7 (PRO-7) director, Chie Supt. Noli Talino, pinagbabaril si ­Annalou ­Llaguno sa Carlock St., Barangay ­Duljo, Fatima, Cebu City.,Sa imbestigasyon, alas-tres ng hapon habang angkas sa motorsiklo na minamaneho ng umano’y nobyo nitong si Joseph Romarate ang biktima ay big­la itong tinabihan ng isang motorsiklo na lulan ang tatlong kalalakihan na pawang naka-bonnet at saka pinaputukan si Llaguno.,Dahil hindi naman tinamaan ng punglo si Romarate, itinakbo nito sa ospital si Llaguno pero idineklarang patay na sanhi ng tatlong tama sa katawan at batok.,Iniimbestigahan pa ng pulisya kung ano ang motibo sa pagpaslang habang nasa kustodiya ng mga awtoridad si Romarate upang kunan ng salaysay.,Sa report, si Llaguno ay dating asawa ni Kerwin na naging girlfriend din ni Jeffrey ‘Jaguar’ Diaz hanggang sa ito ay mapatay noong Hunyo.",,
"Jailer nalansi ng babaeng inmate, natakasan",,"Nagawa umanong malinlang ng isang babaeng inmates ang kanyang jailer makaraang makatakas ito sa San Pedro City, Laguna kamakalawa.,Batay sa report ng San Pedro Police, dumaing na nahihirapan sa paghinga  ang inmate na si Leonora Nesola, 46-anyos, kaya inilabas ito sa lock up jail ng San Pedro Police Station at sinamahan ng jailer na si PO2 Jimtajur Uddin para magpa-check up sa kalapit na klinika.,Subalit matapos ang check-up nalingat umano ang pulis na sinamantala ng suspek para tumalilis.,Si Nesola ay nakulong matapos itong masakote ng mga pulis sa isang buy-bust operation., Patuloy pa ang imbestigasyon at inaalam kung walang iregularidad sa pagtakas ng suspek.,Sa kasalukuyan ay hinahanting ang suspek sa mga lugar na maaa­ring pagtaguan nito.",,
Extremist groups sa Southeast Asia lumalala,,"Mas lalong lumalala kada taon ang banta ng violent extremist groups sa Southeast Asia dahil sa pagiging mas organisado ng mga ito.,Ito ang sinabi ni Singapore Defense Minister Ng Eng Hen, pinalalakas ng mga extremist groups ang kanilang puwersa lalo na ang kanilang mga armas.,Aniya, mahigit sa 1,000 na Southeast Asians ang lumalahok kada taon sa Islamic State’s (IS) self-declared ‘caliphate’ sa mga bansang Iraq at Syria.,“Every year we meet, the situation and threat from extremist terrorism rises. Compared to, say, a year or even two years ago, they’re more organized… they’re more networked, they’re more clear in their articulation of what they want to achieve,” paliwanag ni Ng.,Una nang sinabi ng security officials na noong Hun­yo ay pinili ng Southeast Asian militants na umaming dumidepensa sa IS ang most wanted men sa Pilipinas bilang head ng regional faction ng grupo.,Ang pahayag ni Ng ay kasunod ng pakikipagpulong ng Southeast Asia defense ministers kasama si US Defense Secretary Ash Carter sa Hawaii.",,
3 INDONS PINALAYA NG SAYYAF,," — Pinalaya na kahapon ng Abu Sayyaf ang 3 Indonesian hostages­ sa grupo ng Moro National­ Liberation Front o (MNLF) sa lalawigan ng Sulu kung saan ay 9 bihag­ pa ang hawak ng notoryosong grupo.,Nakilala ang mga Indonesians na sina Muhammad Mahbrur Dahri, Ferry Arifin at Edi Sur­yono, pawang mga crew members ng tugboat Charles na dinukot sa Sabah, Malaysia noong June 22. Pabalik na sa Samarinda sa East Kalimantan ang tugboat na pag-aari ng PT Rusianto Brothers nang ito’y harangin ng mga rebeldeng sakay ng speedboat.,Mismong si MNLF chieftain Nur Misuari­ ang naghatid sa mga bihag sa bahay ni Sulu Gov. Toto Tan na siyang chairman ng provincial crisis committee at Sulu Disaster Risk Reduction Management Office sa bayan ng Jolo. Agad ding ibinigay ni Tan ang tatlong dayuhan sa militar matapos nitong pakainin ang mga Indonesians.,Kinumpirma rin ito ni presidential peace adviser Jesus Dureza at sinabing tinawagan siya ni Misuari­ upang ipabatid na nakuha na nito ang kalaya­an ng mga bihag at sabihan umano ang Pangulong Rodrigo Duterte ukol dito. Hindi pa mabatid kung magkanong ransom ang ibinayad sa Abu Sayyaf­ ngunit maraming beses nang tumulong si Misuari­ sa paglaya ng mahigit sa isang dosenang Indonesian at Malaysian sailors na bihag ng Abu Sayyaf.",,
Bato: Handa akong mag-resign!,,"Handa akong mag-resign.,Ito ang ­matigas na inihayag kahapon ni Philippine ­National Police (PNP) chief ­Director General ­Ronald dela Rosa sa harap ng mga pulis sa pagbisita nito sa mga opisina ng mga pulis sa Isabela at Cagayan­ bago dumiretso sa ­Ilocos Norte.,Ayon kay dela Rosa, handa itong magbitiw sa kanyang puwesto­ kapag nabigo ito sa kampanya kontra iligal na droga sa bansa.,Kasunod ng paha­yag na ito, hinikayat ni Dela Rosa ang mga provincial police commands na seryosohin ang kampanya ng PNP laban sa iligal na droga at krimen sa kanilang nasasakupan.,Muling binalaan ni Dela Rosa ang mga scalawag policemen­ na magbitiw na lamang sa kanilang tungkulin kung sangkot ang mga ito sa ­illegal drug trade.",,
40 pa markado!,,"Asahang aabot sa apat­napung tulak o sangkot sa droga ang tutumba ngayong buwan ng Oktubre sa Bulacan sa sanda­ling manlaban ang mga ito sa buy-bust at entrapment operation ng kapulisan matapos matiyak na mas paiigtingin pa ng Bulacan Philippine National Police (PNP) ang kanilang giyera laban sa iligal na droga at iba pang organized crime group habang papalapit ang kapaskuhan.,Ito ay matapos tiyakin ni P/Senior Supt. Romeo M. Caramat Jr., acting Bulacan police director na mas matin­ding kampanya pa laban sa droga ang isasagawa ngayong buwan ng Oktubre sa tatlong component city at 21 bayan sa Bulacan para patunayan ang sinseridad ng kapulisan sa probinsya sa kanilang kampanya laban sa droga.,Nakumpirmang wala pang naiulat na napaslang ang Bulacan PNP nga­yong unang araw ng Oktubre ngunit inaasahang may maiuulat nang operasyon laban sa droga ang kapulisan sa lalawigan sa susunod na mga araw dahil target ngayon ng PNP ang mga sumuko sa Oplan Tokhang ngunit muling nagbalik sa kanilang iligal na pagbebenta ng droga.,Bukod dito, palalakasin din ng kapulisan ang police visibility sa mga pangunahing lansangan at police check-point sa mga strategic na lugar para masigurong protektado ang mga Bulakenyo sa masasamang-loob na maaaring magsamantala ngayong palapit ang Kapaskuhan habang all-out war ang ilulunsad sa mga kanayunan laban sa droga.",,
Magbabayad kayo!,,"“If the United States and South Korea harm the strategic security interests of countries in the region including China, then they are destined to pay the price for this and receive a proper counter attack.”,Ito ang bahagi ng komentaryo sa official  paper ng ruling Communist Party. Nagbanta ang China laban sa mga bansang South Korea at Estados Unidos na pananagutin sa desisyon ng mga ito na mag-deploy ng advanced missile defense system sa Korean peninsula.,Ayon sa ulat, sinabi ng China na mag-iimbita ng counter attack ang hakbang na ito ng magkaalyadong bansa.,Magugunitang noong Hulyo ay nagkasundo ang Seoul at Washington sa pag-deploy ng Terminal High Altitude Area Defense (THAAD) sa South Korea bilang proteksyon laban sa North Korea.,Sa harap ito ng missiles at nuclear test ng Pyongyang kung saan nanindigan ang China sa pagtutol sa deployment ng THAAD.,Sa inilabas na komentaryo, iginiit ng Beijing na ang THAAD ay seryosong banta sa regional strategic security balance.",,
"FLATFORM BUMIGAY, 11 NADALE",,"Nasawi ang isang barangay tanod habang sugatan ang 10 pang katao matapos na bumigay ang tinutuntungan ‘andamyo’ (flatform) habang nagsasagawa ng clearing ope­ration sa Balete Pumping station, kahapon ng umaga sa may Romualdez St. Ermita, Maynila.,Sa imbestigasyon ng Manila Police District (MPD)-homicide section, kinilala ni SPO2 Jonathan Bautista, ang nasawi na si Alfredo Quijano, barangay tanod sa lugar habang ilan sa 10 nasugatan ang nakilalang sina Jenny Soseng, Marilou Silos, Shiela Mati, Jerry Dizon, Ruel de Suloc, Joven Padilla at Edfel Arevalo.,Nasawi si Quijano matapos atakehin sa puso nang malaglag sa ilog kasama ang iba pang mga nasugatan.,Napatay ang bara­ngay tanod habang ginagamot sa Manila Medi­cal Center habang ang mga sugatan ay isinugod sa iba’t ibang pagamutan ng rumespondeng ambulansiya ng Philippine Red Cross (PRC).,Nalaman na si Suloc, 36, ay naipit sa gumuhong flatform na gawa sa bakal at semento ay tauhan ng Department of Public Works and Highways (DPWH)-South Manila, habang minor injuries sa kamay at paa ang tinamo ng mga kasamahan niyan na sina Padilla at Arevalo.,Naganap umano ang insidente dakong alas-7:30 ng umaga nang magsagawa ng clea­ring operation sa nasabing pumping station ang mga tauhan ng DPWH ,barangay, Metro Manila Development Authority (MMDA) at Department of Environment and Na­tural Resources (DENR).,Sa sobrang dami ng tumuntong bumigay umano ang flatform at tuluy-tuloy na bumulusok sa ilog.,Samantala, sinabi ni Johnny Yu, director ng Manila Disaster Risk Reduction and Mangement Council (MDRRMC), na nagsasagawa ng national coastal clean-up drive ang mga naturang ahensiya ng gobyerno at kasama rito ang bahagi ng ginagawang Balete Pum­ping Station kung saan ay nagkaroon ng dredging.,Inirekomenda ni Yu sa Manila City Council na papanagutin ang sinuman nasa likod ng pagpapabaya sa paggawa ng mahinang flatform kung kaya bumigay.",,
Pang-aliw sa trapik: Porn film sa videotron,,"Pinaghahanap ngayon­ ng mga awtoridad sa ­Jakarta ang isang motorista­ na dahil sa sobrang galit sa masikip na daloy ng trapiko ay nag-upload ng ‘porn video’ sa videotron nakalagay sa kalsada para mawala ang galit at pagkabagot ng mga motorista sa ­nararanasang trapik.,Sanhi nang mabagal na usad ng trapiko, nagawa ng mga motorist at mga dumadaan na makuhanan ng litrato at ma-i-video ang insidente at na i-share sa social media kabilang na ang YouTube.,Nasorpresa naman ang mga pulis nang matanggap ang reports na may adult video na ipinalalabas sa videotron na nakakabit sa may kalsada ‘di-kalayuan­ sa tanggapan ng alkalde sa South Jakarta.,Nang dumating sa lugar, kaagad na pinutol ng mga pulis ang power ng Videotron.,Sa imbestigasyon ng pulisya, nadiskubre na ang video ay isang Japanese­ Adult Video (JAV) at ina­alam pa ng pulisya kung sino ang nagsalang ng naturang video.",,
"‘Igme’ sa Casiguran, Quezon umentra",,"Ang severe tropical storm ‘Igme’ na may international name na Chaba ay tuluyan nang pumasok sa Philippine area of responsibility (PAR).,Ayon sa Philippine Atmospheric, Geophysical and Astronomical Services Administration (PAGASA), si Igme ay may taglay na lakas ng hanging 100 kilometers per hour (kph) at bugso ng hangin hanggang 125 kph.,Ang bagyong Igme ay namataan sa layong 1,380 kilometro sa silangan ng Casiguran, Aurora at kumikilos sa bilis na 25 kph hilagang kanluran.,Ayon sa PAGASA, hindi direktang tatama sa kalupaan si Igme at inaasahang lalabas na ito ng PAR sa Martes ng umaga.,Inaasahan naman ang katamtaman hanggang panaka-nakang malakas na pag-ulan ang iiral sa ilang lugar sa bansa.",,
Kulong na walang ‘parole’ hanggang 70-anyos,,"Upang hindi na pamarisan at mag-isip-isip umano muna ang mga kriminal bago gumawa ng krimen, isang panukala ang inihain ni Buhay partylist Rep. Lito Atienza na nagpapataw ng mas mahabang panahon ng pagkakakulong sa mga kriminal nang walang parole kung saan literal umano na sa bilangguan na mamamatay ang mga bilanggo.,Sa inihaing House Bill 3652 ni Atienza nais nito na sinumang mapapatunayang nagkasala sa itinalang 13 krimen gaya ng drug felonies, murder, rape, robbery, carnapping, kidnapping, bribery, plunder, parricide, infanticide, destructive arson, piracy at treason ay makukulong at hindi bibigyan ng parole hanggang maabot nito ang edad na 70-anyos.,“The bill called ‘quali­fied reclusion perpetua’­ basically means that har­dened convicts are bound to die of natural causes while in prison,” ­paliwanag ni Atienza.,Sa talaan ng Philippine­ National Police (PNP) Directorate for Investigation and Detective Manage­ment, simula Enero hanggang Hunyo 2016 ay 24 murder kada-araw ang naitatala, 26 kada-araw ang rape cases, 30 kaso ng carnapping, 152 ang theft, 5 ang homicide at 98 physical injuries, ­ayon sa mambabatas.,Nakakabahala umano ang ganitong datos kaya dapat gumawa ng batas na may mabigat na parusa para magdadalawang-isip ang mga kriminal na gumawa ng masama.",,
"UN, US, GERMANY UMALMA SA ‘HITLER’ SPEECH NI PDU30",,"Hindi pa rin humuhu­pa ang ‘shock’ ng mga lider ng iba’t ibang bansa at international bodies sa ‘Hitler’ remarks ni Pangu­long Rodrigo Duterte at kahapon ay bumuntot pa sa Germany government ang Amerika at United Nations (UN) na pawang umiiling sa mga pana­nalita ng Pangulo ng Pilipinas.,“Speaking personally for myself, I find those comments deeply troubling,” ayon kay US Defense Sec. Ashton Carter sa mga reporters sa ginanap na regional security summit ng mga defense ministers mula sa Southeast Asian partner nations, kabilang na ang Pilipinas.,Samantala, sinabi naman ni US State Department spokesman Nark Toner, ang naging paha­yag ni Pangulong Duterte ay taliwas sa relasyon ng Pilipinas at Amerika na nabuo sa pamamagitan ng matatag na pundasyon, pagpapalitan ng paniniwala, pagkilala sa karapatan ng tao at dignidad.,Sinabi rin ng UN at Jewish advocacy group na hindi umano tama ang naging pahayag ni Pangulong Duterte.,“I think any use of the Holocaust and the suffering of the Holocaust in comparison to anything else frankly is inappropriate and is to be rejected,” pahayag naman ni Stéphane Dujaric, spokesman ng UN.,Ayon naman kay Daniel Mariaschin, executive Vice President ng B’nai B’rith, ang mga pahayag ay nagpapakita umano ng pinakamataas na lebel ng pagkaignorante at kawalan ng respeto sa kasaysayan.,Ayon pa kay Mariaschin, ang isang tao na gustong makilala sa pamamagitan ng paghalimbawa sa kanyang sarili sa tao na responsable sa pagtatangkang mapatay ang sangkatauhan ay isang kakaibang tao.,Binalaan naman ng UN Special Adviser on the Prevention of Genocide si Pangulong Duterte na mag-ingat sa paggamit ng mga salitang maaa­ring pagmulan ng krimen laban sa sangkatauhan.,“The Special Adviser on the Prevention of Genocide called upon President Rodrigo Duterte to exercise restraint in the use of language that could exacerbate discrimination, hostility and violence and encourage the commission of criminal acts which, if widespread or systematic, could amount to crimes against humanity,” anang statement ng tanggapan ni UN adviser Adama Dieng.,Ang Amnesty International, hindi rin makapaniwala sa mga pananalitang binitiwan ni Pangulong Duterte.,“With this latest outburst, President Duterte has sunk to new depths. Governments — both in the region and around the world — should speak out immediately and condemn these outrageous statements,” pahayag ni Josef Benedict, Amnesty International’s (AI) Deputy Director for Southeast Asia and the Pacific.,Nauna rito, pinagsabihan kamakalawa ng German government ang Philippine ambassador na hindi katanggap-tanggap ang naging pahayag ni Pangulong Duterte.,“Any comparison of the singular atrocities of the Holocoust with anything else is totally unacceptable,” ayon kay Ministry spokesman Martin Schaefer.,Inimbitahan din ang Philippine envoy na pumunta sa ministry para pag-usapan ang naturang isyu.,Pero ang Malacañang, ganito ang paliwanag sa Hitler remarks ng Pangulo, “Duterte’s reference to the slaughter of 6 million Jews during World War II by Hitler’s Nazi regime was an oblique deflection of the way he has been pictured as a mass murderer, a Hitler, a label he rejects,” ani presidential spokesman Ernesto Abella.",,
‘Di pa ‘off the hook’ si Gloria — Ombudsman Morales,,"Nanalo man sa kanyang graft cases sa Sandiganbayan at Korte Suprema, naninindigan pa rin si Ombudsman Conchita Carpio-Morales na hindi pa rin umano ‘off the hook’ si dating Pangulo at ngayo’y Pampanga Rep. Gloria Macapagal-Arroyo.,“We felt that the evidence against Arroyo is very strong. It’s documen­ted, not to mention there is the testimonial evidence,” paliwanag ni Morales kung saan kumpiyansa ito na mababaligtad pa ang naunang desisyon ng SC na nagsabing walang sapat na ebidensya ang inihaing plunder case na nagbigay daan para makalaya ito. Gayundin ang desisyon ng Sandiganbayan na ibasura ang broadband deal mess dala ng kawalan ng ebidensya.,Sinabi ni Morales na patuloy na tinututukan ng Ombudsman ang kaso ni Arroyo at umaasa silang bibigyan ng bigat ang kanilang inihaing motion for reconsideration.",,
P30+ papatong sa LPG,,"Pinangunahan ng Petron Corporation ang pagtaas sa presyo ng liquefied petroleum gas (LPG) na ipinatupad kahapon ng umaga.,Sa anunsyo ng Petron Corporation, tumaas ng P2.90 kada kilo sa presyo ng Gasul at Fiesta Gas na katumbas ng P31.90 sa bawat 11-kilogram na tangke nito na epektibo kahapon ng alas-sais ng umaga.,Bukod sa cooking gas, nagpatupad din ng pagtaas sa presyo ng Auto LPG ng P1.62 kada litro.,Ayon kay Raffy Ledesma ng Petron Corporation, ang pagtaas ng presyo ng kanilang LPG ay bunsod ng paggalaw ng presyo nito sa pandaigdigang pamilihan.,Inaasahang magpapatupad na rin ng pagtaas ang iba pang kumpanya ng langis.,Huling nagpatupad ng pagtaas sa presyo ng LPG noong Setyembre 1 sa halagang P1.15 kada kilo sa presyo ng Gasul at Fiesta Gas habang sa Auto LPG ay 64¢ kada litro.",,
‘PERA’ EDUCATION SA SENIOR HIGH,,"Isa pang paraan ni Sen. Grace Poe na makakatulong sa pagresolba­ sa problema ng kahirapan ay ang palakasin ang edukasyong pinansiyal sa mga kabataaan.,Kaya naman, umaasa ang senadora na maisama na sa bagong curri­culum para sa senior high school ang financial lite­racy and consumer protection subjects simula ngayong taon.,Binigyan-diin ito ng senadora kasabay na rin ng paggunita ngayon­ ng Consumer Welfare Month.,Naniniwala si Poe na ang pagkakaroon ng kaalamang pinansiyal ay isa pa rin sa pangu­nahing daan upang masolusyonan­ ang kahirapan sa bansa at maaa­ring sisimulan ito sa pamamagitan ng pagpapahusay sa personal na kaalamang pinansyal ng mga kabataan.,“Financial literacy is a tool that can be used to break the cycle of po­verty. We can start with improving the personal ­financial education of our youth,” ayon kay Poe.,Ani Poe, dahil sa kakulangan ng kaalamang pinansiyal marami ang nabibiktima ng mga scam.,Inihalimbawa ng senadora ang isang lotto winner na naubos na lamang ang kanyang P14 milyong­ napanalunang pera sa loob lamang ng apat na buwan dahil walang alam kung paano hahawakan at palalaguin­ ang napanalunang pera at sa halip ay inilagay niya ito sa mga “double your money” scam.",,
"Ipit-pork sa DSWD, buking!",,"Tagilid umano sa Commission on Appointments (CA) ang pagtalaga o appointment ni Department of Social Welfare and Development (DSWD) Sec. Judy Taguiwalo, ayon kay Sen. Panfilo Lacson.,Ani Lacson, kanyang nalaman na nagbanta ang mga kongresista na ibabasura ang appointment ni Taguiwalo, dahil may kumukuwestiyon sa mga nasilip na pondo sa naturang ahensya sa isinagawang pagdinig sa proposed budget ng DSWD sa susunod na taon.,“She got the ire of congressmen and I heard they are plotting her rejection in the Commission on Appointments (CA) simply because she has questioned before the House committee hearings ang mga monies na naka-park sa kanyang department,” ayon kay Lacson.,Giit ni Lacson, ang mga nasilip na pondo ay isang patunay lamang sa nauna niyang isiniwalat na may isiningit sa proposed budget na Priority Development Assistance Fund (PDAF) o kilala sa tawag na pork barrel.,Kung matatandaan, isiniwalat ni Lacson ang nasilip niyang tig-P80 mil­yong pork barrel ng bawat kongresista na isini­ngit sa proposed budget.,Karamihan umano sa mga ito ay inilagay sa iba’t ibang departamento tulad ng DSWD, Department of Public Works and Highways (DPWH), Department of Agriculture (DA) at Department of Health (DOH).,Ngunit una nang sinabi ni Lacson na hindi niya palulusutin ito, sa halip ay sisiguraduhin niya umanong maalis ito mula sa P3.35 tril­yong proposed budget ng pamahalaan sa susunod na taon.",, 12 E-SHUTTLES NATUPOK
"Palasyo: Black Sunday game, oks lang",,"Nirerespeto ng palasyo ng Malacañang ang ‘black protest’ sa gaganaping laban ngayon ng Ateneo de Manila University (ADMU) at De La Salle University (DLSU) sa UAAP men’s basketball game bilang protesta sa Marcos burial sa Libingan ng mga Bayani (LNMB) at pagkondena sa nangyaya­ring extrajudicial killings (EJK) sa bansa.,“We live in a democracy where everyone is entitled to give an opinion, air his grievance, or voice his solidarity or disagreement with the government as long as the means used is peaceful, legal, and constitutional,” nakasaad sa inilabas na press statement kahapon ni Presidential Communications Office (PCO) Sec. Martin Andanar.,Kahapon ay nag-isyu ng kalatas ang dalawa sa pinakamalalaking unibersidad sa bansa upang himukin ang kanilang buong komunidad na manonood sa laro ng Blue Eagles at Green Archers na isantabi muna ang kani-kanilang kulay. Bagkus ay magsuot ng itim upang ipakita ang “pagkakaisa”. (Basahin ang buong ulat sa Sports page sa likod — Patnugot)",,
‘Igme’ bumirit bago umexit,,"Sa pagpasok sa ­Philippine Area of ­Responsibility (PAR), lumakas­ pa ang bagyong Igme base sa latest weather bulleting ng PAGASA.,Napag-alaman na namataan ang bagyo bandang alas-kuwatro ng madaling-araw sa layong 1,130 kilometers East ng Calayan, Cagayan at taglay nito ang pinakamalakas na hangin na aabot sa 130 kilometers per hour at pagbugso na aabot naman sa 160 kph.,Inaasahang tatahakin ng bagyo ang direksyong northwest sa bilis na 25 kph.,Dahil dito, makararanas ng maulap na kalangitan na may mahina hanggang sa katamtamang mga pag-ulan at pulu-pulong pagkidlat-pagkulog ang Western Visayas, Zamboanga Peninsula, hilagang bahagi ng Mindanao at Caraga.,Ngayong araw ay inaasahang nasa labas na ng PAR ang bagyong Igme.",,
3rd narco-list ni PDU30 nakahanda na,,"Ngayong darating na linggo ay posible nang ilabas ni Pangulong Rodrigo Duterte ang ikatlong narco-list nito, ayon kay Justice Secretary Vitaliano Aguirre II.,Isasapubliko anumang araw mula ngayon ang naturang listahan na maaaring nakalinya rin sa pagpupulong ng gabinete ni Duterte ngayong Lunes, Oktubre 3.,Delayed ang pagpapalabas ng listahan dahil ani Aguirre, kailangan pang siyasatin ito nang husto ng Pangulo upang hindi matulad sa nakaraang listahan na may pagkakamali sa pagbanggit ng mga personalidad sa pagkakasangkot sa iligal na droga.,Idinagdag pa ng kalihim na dumaan sa law enforcement agency ang listahan upang maging klaro at perpekto ito bago pa ito maisapubliko.",,
"Lipat-selda ni Sebastian, inaaral",,"Pinag-aaralan ngayon ng Bureau of Correction (BuCor) ang isinumiteng letter request ng kampo ng isa sa tatlong ‘high profile inmates’ na nasugatan na kung saan hinihiling nitong ilipat nang kulungan sa loob ng New Bilibid Prison (NBP) matapos maganap ang madugong riot sa Muntinlupa City noong Miyerkules ng umaga.,Ayon kay BuCor Director Rolando Asuncion, kahapon ng hapon lamang niya natanggap ang request letter ni Jaybee Sebastian sa pamamagitan ng kanyang abogado na si Atty. Eduardo Arriba na sa halip na ibalik sa building 14 ay nagpapalipat ito sa maximum security compound na kung saan ito dating nakakulong.,Sinabi ni Asuncion, kanila munang pag-aaralan o pag-uusapan sa darating na Lunes ang kahilingan ng kampo ni Jaybee.,“Pag-mimitingan po muna naming ito ng ilang pang opisyal ng NBP at DOJ sa Monday I hope na makapag decide na kami bago sila maibalik sa kulu­ngan” ani ni Asuncion.,Nakasaad sa kahilingan ni Atty. Arriba ay ang “The transfer of inmate, our client Jaybee Sebastian from building 14 to maximum security compound”, tapos may naka-attach ‘yun sampung pahinang sulat na sinasabing pinipigilan niyang mapunta sa building 14 na delikado daw ang kanyang buhay”.,Aniya, sa kanyang opinyon, unless na mabago at may utos sa kanya na ibabalik sila sa maximum security compound ay hindi na niya  ibabalik ang tatlo, sina Jaybee, Peter Co at Vicente Sy sa building 14.",,
2 lalaki na-Tokhang sa QC,,"Dalawa na namang lalaki na hinihinalang kapwa drug personalities ang patay sa Lungsod ng Quezon kahapon ng madaling-araw kung saan napag-alaman na ang isang biktima ay napatay sa isinagawang Oplan Tokhang habang ang isa pa ay itinapon lamang sa madilim na lugar.,Sa ulat ng Quezon City Police District (QCPD) Station 5, ganap umanong ala-una ng madaling-araw nang magsagawa ng ope­rasyong Oplan Galugad ang mga tauhan ng nasabing istasyon kung saan ay target nilang masakote ang napatay na si Leonel Lipata, 39-anyos ng Barangay Sta. Lucia ng nasabing lungsod.,Nang dumating umano sa lugar ang mga pulis ay nagpaputok si Lipata dahilan upang gantihan siya na naging dahilan ng kanyang pagkasawi.,Narecover sa suspek ng mga tauhan Scene Of the Crime Operatives (SOCO) ang isang .38 caliber na baril at ilang sachet ng hinihinalang shabu ang narecover sa nasawing suspek.,Samantala, ganap na alas-kuwatro ng mada­ling-araw nang matagpuang wala nang buhay ang isang hindi pa nakikilalang lalaki na nakahandusay sa isang madi­lim na kalsada a Barangay Batasan Hills may nakasabit din sa leeg nitong sign board na may nakasulat na “Akyat Bahay, ‘Wag Tularan!”.",,
De Lima kasuhan n’yo na!,,"Upang matigil na ang trial by publicity laban kay Sen. Leila de Lima, hinamon ng isang Liberal Party (LP) congressman ang administration partikular na ang Department of Justice (DOJ) na sampahan na ng kaso ang senadora.,Ginawa ni Ifugao Rep. Teddy Brawner Baguilat ang hamon sa DOJ at ha­yaan na aniya ang Korte na humusga kay De Lima at matigil na ang ‘trial by publicity’ na ginagawa laban sa kanya.,“If the administration is so sure that De Lima is involved in drugs and the alleged drug trade at the Bilibid, then the Executive should just file the proper charges in court. There, we have the mechanisms to make sure that her innocence is protected or her guilt proven,” ani Baguilat.,Madalas na sinasabi aniya ng gobyerno na may sapat na ebidensya laban kay De Lima kaya nararapat umanong isampa na ang kaso sa lalong madaling panahon upang magkaroon ang senadora ng pagkakataon na sumagot sa patas na paraan.,Sinabi ng kongresista na kailangang matigil na ang pamamahiya kay De Lima at mangyayari lamang kapag naisampa na ang kaso sa korte sa lalong madaling panahon.,Naniniwala naman si Dinagat Island Rep. Arlene ‘Kaka’ Bag-ao na nahihirapan ang administrasyon na pabagsakin si De Lima kaya gumagawa umano ang mga ito ng ‘fictional propaganda’ tulad ng umano’y sex video para yanigin ang senadora. Ni wala naman umanong makapagpatotoo na mayroon ngang hawak na ganitong video.,Ayon naman kay House Speaker Pantaleon ‘Bebot’ Alvarez, tatapusin na sa susunod na linggo ang imbestigasyon sa illegal drug connection sa Bilibid kung saan nakakaladkad si De Lima.,Sa Oktubre 5 na ang huling araw ng pagdinig dahil sapat na umano ang nakalap na mga testimonya para bumalangkas ng batas mula rito.,Ayon naman kay House committee on justice chairman Rep. Rey Umali, ipinatawag at inaasahang sisipot sa huling araw ang mga kinatawan ng Anti-Money Laundering Council (AMLC) na magpipresenta ng bank records at money trail ng mga sangkot sa Bilibid drug connection.",,
China sunod na biyahe ni PDU30,,"Next in line na ang biyaheng China ni Pangulong Rodrigo Duterte sa Oktubre 19 at 21, taong kasalukuyan.,Pero ang biyaheng ito ng Pangulo pa-China ay wala pang opisyal na kumpirmasyon mula sa Palasyo ng Malacañang dahil ilang sour­ces lamang mula sa business community at diplomat nggaling ang balita kasabay ng pagbabalik bansa ng Pangulo mula sa dalawang araw na official visit sa Vietnam kahapon.,Sasamahan daw ang Pangulong Duterte ng mahigit sa 20 maimplu­wensyang mga negosyante sa pagbisita sa Beijing.,Pangunahing puntirya sa pagbisita ng Pangulong Duterte ay makadaupang-palan sina Chinese President Xi Jinping at Premier Li Keqiang.,Bukod sa pakikipagkita sa dalawang mataas na opisyal ng China ay puntirya rin ng pagbisita sa China ng Pangulong Duterte ay ang pangakong palalakasin ang commercial ties ng Pilipinas at China.,Matatandaang kasama ang China sa mga nakalinyang bansang bibisitahin ni Pangulong Duterte ngayong taon.",,
“AKO ANG BABAE SA SEX VIDEO!”,,"Ilang oras bago mananghali, nagsimulang pumutok at mag-trend sa social media sites kahapon ang ganitong post ng mga netizens, “I would like to testify in Congress/HOR. It was me in the sex video. #Everywoman”,Noong una ay pawang kababaihan lamang ang nagpo-post ng ganitong mga kataga sa kanilang Twitter at Facebook account hanggang sa ma­ging ang mga lalaki ay nagsipag-post na rin bilang suporta sa laban ng kababaihan.,Layunin ng simbolikong pag-ako sa sex video ng mga ordinaryong babae ay upang ipakita ang kanilang pagtutol sa video showing na binalak umano ng mga mambabatas sa Mababang Kapulungan ng Kongreso.,Sa kumalat na kalatas, nakasulat sa ibabang bahagi ang mga katagang “Say no to shaming women”.,Ang sex video ay ikinakabit kay Sen. Leila de Lima ni dili iba’t Pangulong Rodrigo Duterte at pinagtalunan pa umano kung ipapalabas sa Kamara bilang bahagi ng imbestigasyon sa diumano’y drug link ng senadora.,Nauna nang kinondena ng mga babaeng senador na ang karamihan ay hindi kapartido ni De Lima ang pagpapalutang sa sex video sa pagsasabing “below the belt” na ito at walang kinalaman sa isyu ng illegal drugs na ikinakabit sa senadora.,Giit pa ng mga lady solons, hindi kailangang si De Lima ang nasa sitwasyon dahil kahit kaninong babae ito gawin ay hindi ito magiging katanggap-tanggap.,Kahapon ay umariba rin ang isang signature campaign sa hanay ng mga babaeng mambabatas sa Kamara upang tutulan ang video showing.,Habang isinusulat ang balitang ito ay umaabot na sa 30 sa 82 congresswomen ang lumagda sa petisyon na pumipigil sa pagpapalabas sa umano’y sex video ni De Lima.,“Cross party-line ito. Member ka man ng majority o minority  it doesn’t matter.,Nagkakaisa kaming lahat dito na huwag itong ipalabas,” pahayag ni Dinagat Island Rep. Arlene ‘Kaka’ Bag-ao.,Kasama ni Bag-ao sina Batanes Rep. Henedina Abad at North Cotabato Rep. Nancy Catamco sa mga nagpapapirma sa petisyon na isusumite umano ng mga ito kay House Speaker Pantaleon ‘Bebot’ Alvarez.,“Usapin kasi ito ng kababaihan at bilang babae hindi namin papayagan ang mga ganyan dito. Sinuman ang nasa video, dapat igalang ang dignidad niya bilang babae,” ani Catamco., Target ng tatlo na mapapirma ang lahat ng 82 lady legislators na mi­yembro ng 17th Congress.,Ang Makabayan Bloc ay sumulat na rin kay Alvarez para pigilan ang pagpapalabas ng sex video.,“In this connection, we formally express our disagreement on the proposal to present before the Committee on Justice the purported sex video of Sen. Leila de Lima for purposes of establishing links between the drug trade and the senator. We strongly believe that the same is unnecessary and against existing laws and public policy,” nilalaman ng sulat ng Makabayan bloc sa Kamara kay Alvarez, ayon kay Gabriela partylist Rep. Emmi de Jesus na miyembro ng grupo.,Pero tila hindi na kakailanganin ang signature campaign at ang sulat dahil mismong si Alvarez ay nag-deny na iniutos niya ang video showing.,“Hindi po ako mi­yembro ng komite at ayaw kong pakialaman ang ginawang imbestigasyon ng House committee on justice. Ang sinabi ko lang, okay sa akin kung gusto nilang panoorin during their hearing ‘yung ‘sex video’, wala akong nakikitang masama doon, pero hindi ko sila binibigyan ng order para gawin ‘yon,” paliwanag ni Alvarez.",,
"Pati sanggol, shabu courier ng ama",,"Para lang maipagpa­tuloy ng isang ama ng ta­hanan ang gawaing iligal na pagtutulak ng ipinagbabawal na gamot kung kaya’t maging ang isang taon sanggol nito ay isi­nangkalan maging courier sa pamamagitan ng pagtago ng shabu sa diaper ng anak sa Maguindanao.,Subalit hindi rin nalusutan at bumagsak din sa kamay ng mga awto­ridad sa isinagawang Anti-Illegal Drugs Operation  ang suspek na Hasmaden Razul na ama ng sanggol kasama rin ang isa pang suspek na si Jehad Abas kapwa nasa hustong gulang at naninirahan sa Cotabato City.,Ang dalawang suspek ay nahaharap sa kasong paglabag sa RA 9165 o Comprehensive Dange­rous Drugs Act of 2002 at kasalukuyan nakade­tine sa Maguindao-PNP Detention Cell.,Nag-ugat ang pagkakaaresto sa dalawang suspek sa isinagawang Anti-Illegal Drugs Ope­ration ng mga awtoridad sa national highway ng Datu Anggal Midtimbang,  Maguindanao.,Sa imbestigasyon lumilitaw na matagal na umanong minamanma­nan ng mga awtoridad ang dalawang suspek kaugnay sa umano’y  pagtutulak ng mga ito ng iligal na droga.,Bago ito ay nakatanggap umano ng impormasyon ang mga awtoridad na ginagamit ni Razul ang anak nito sa pagtutulak ng iligal na shabu kung kaya’t nang  maispatan ang mga suspek sa nabanggit na lugar, agad na nilapitan umano ng mga awtoridad at positibong nadiskubre ang tatlong pakete umano ng shabu sa diaper ng anak ni Razul.,Lumilitaw na isinasama umano ni Razul ang walang kamuwang-muwang na anak nito sa kanyang pagtutulak para hindi mapaghinalaan.",,
P.3M shabu nasamsam sa Cotabato,,"Tinatayang nasa P300, 000 halaga ng shabu ang nasamsam ng mga ahente ng Philippine Drug Enforcement Agency (PDEA) Region 12 sa isinagawang Anti-Illegal Drugs operation sa Tampakan, South Cotabato.,Sa inisyal na report ng PDEA Region 12, dakong alas-siete ng gabi nitong Biyernes naaresto ang  dalawang suspek na hindi pa tinukoy ang mga pangalan.,Lumilitaw na ang da­lawang suspek ay hinihinalang kapwa magdedeliber ng illegal drugs nang masabat ng mga ­awtoridad.,Ayon sa PDEA, isang tip ang umano’y nakara­ting sa kanila na ang nasabing shabu ay mula pa umano sa Auto­nomous Region in Muslim Mindanao (ARMM) at nakatakdang dalhin sa mga parokyano sa Tampakan, South Cotabato ng maharang ng mga awtoridad.,Bagama’t kapwa arestado ang dalawang nasabing suspek ay nanatiling  hindi parin pina­ngalanan ang mga ito.",,
Brgy. captain dinaklot sa droga,," ­— Kalaboso ang isang barangay captain sa bayang ito makaraang mahulihan ng mga drug para­phernalia sa isinagawang anti-drug operations kontra sa kaniya noong Biyernes ng madaling-araw.,Dakong alas-5:30 ng madaling-araw dala nina P/Chief Inspector Marlon Cudal at mga elemento ng Prov’l Intelligence Branch at Public Safety Command ang mga search warrants na inisyu ni Executive Judge Ana Marie Joson-Viterbo ng RTC Br 24, Cabanatuan City, Nueva Ecija na  may petsa September 21, 2016 kontra sa naka­talang High Value Target na sina Brgy. Captain Arnold Trinidad Fariñas at Brgy. Treasurer Rodelito­ Barboza Collado kapwa­ ng Brgy. Balbalunago rito.,Magkasabay na isi­nagawa ang payapang search na sinaksihan ng ibang halal na barangay officials sa lugar at kinatawan ng mga mamamahayag,,Maayos na naisagawa ang imbentaryo ng mga nakumpiskang drug paraphernalia sa lugar ni Fariñas at negatibo ang resulta sa tahanan ni Collado.,Ayon kay PO2 Ruben Erjas paglabag sa Section 12, Article II ng Rep. Act 9165 (Comprehensive Dangerous Drugs Act of 2002) ang isinampa kontra kay Fariñas.,Unang iniulat ni P/Sr. Supt. Manuel Cornel, Nueva Ecija police director, na sa 849 na barangay captain sa Nueva Ecija, 155 sa mga ito ang hindi nakikipagkooperasyon sa war on drugs dahil sangkot umano sa naturang bisyo.",,
"‘Tulak’ na parak, inginuso ng kapitbahay",,"Isang dating pulis na nakatalaga sa Quezon­ City Police District (QCPD) ang nasakote ng operatiba ng Marilao PNP at makumpiskahan ng ilang pakete ng shabu makaraang magbenta ito ng droga at magtangka pang tumakas sa isinagawang buy-bust operation sa Barangay ­Loma de Gato, Marilao, Bulacan kamakalawa.,Kinilala ni P/Supt. Amado Mendoza Jr., Marilao police chief, ang naarestong si ex-PO2 Gilbert Seso, dating nakata­laga sa Station 2 ng QCPD at residente ng Heritage Homes, Barangay Loma de Gato ng nasabing ba­yan na nakadetine at nahaharap sa kasong paglabag sa RA 9165 nang madakip sa police operation.,Bandang alas-otso ng gabi nang makatanggap ng impormasyon si P/Supt.­­ Mendoza hinggil sa lantarang pagbebenta ng droga ng dating pulis kaya kaagad silang nagsagawa ng buy-bust opera­tion sa Barangay Loma de Gato­ at madakip ang suspek na tinangka pang takbuhan ang mga awtoridad.,Lumilitaw na hindi­ na makayanan ng kanyang mga kapitbahay ang ginagawang pagbebenta ng shabu ng dating pulis­ sa kanilang lugar kaya isinumbong na nila ito sa awtoridad at matapos ang maik­ling surveillance opera­tion ay ikinasa na ang police operation at nahuli ang suspek.",,
PDU30 ALA-HITLER!,,"Kung kaya ni Adolf Hitler na magmasaker ng tatlong milyong Hudyo, kaya rin umano ni Pangulong Rodrigo Duterte na ‘katayin’ [slaughter] ang tatlong mil­yong adik sa Pilipinas.,“Hitler massacred 3 million Jews. There are 3 million drug addicts. I’d be happy to slaughter them,” pahayag ni Duterte sa isang press conference nang dumating kahapon sa Davao City mula sa dalawang araw na official visit sa Vietnam.,Sinabi ni Duterte na hindi siya magdadalawang-isip sa pagpatay sa mga drug addict kung magreresulta naman ito ng paglutas sa mga krimeng nangyayari sa bansa.,“At least, if Germany had Hitler, the Philippines would have you know,” anang Pangulo habang itinuturo ang sarili.,Pero habang nililinaw na mga inosente ang biktima ni Hitler, ang sa kanya ay pawang mga kriminal. “You know my victims. I would like (them) to be all criminals to finish the problem of my country and save the next generation from perdition,” ayon pa kay Duterte.,Matapos umalingaw­ngaw ang mga salitang ito ni Duterte sa iba’t ibang panig ng mundo dahil sa pagkarga ng news agencies sa kontrobersyal na namang pahayag, ilang historians ang agad na nagtuwid na hindi lang tatlong milyon kundi anim na milyong Jews ang napatay ng mga Nazis sa ilalim ng pamumuno ni Hitler, bago at sa kasagsagan ng World War II.,Kinondena naman ng ilang Jewish groups sa Estados Unidos ang mga kataga ni Duterte na tutularan niya si Hitler.,Tinawag ni Rabbi Abraham Cooper, pinuno ng Simon Wiesenthal Center’s Digital Terrorism and Hate project, na “outrageous” ang banta ni Duterte laban sa mga gumagawa ng ilegal sa bansa.,“Duterte owes the victims of the Holocaust an apology for his disgusting rhetoric,” diin ni Cooper.,Sa panig naman ng Anti-Defamation League, isang international Jewish group na nakabase rin sa US, ang pahayag ni Duterte ay lubhang nakakagulat at hindi katanggap-tanggap.,“The comparison of drug users and dealers to Holocaust victims is inappropriate and deeply offensive,” sabi ni Todd Gutnick ng nasabing grupo.,Sa gitna ng panibagong pahayag ni Duterte na muling kumabig ng global attention, tila umupak na rin ang bagong chairman ng Senate committee on justice and human rights na si Sen. Richard Gordon na nag-takeover kay Sen. Leila de Lima sa pag-iimbestiga sa extrajudicial killings (EJK) sa bansa na nakapalaman sa pinaigting na giyera kontra illegal drugs.,Mahalaga pa rin uma­nong sundin ang umiiral na batas.,“Kill drugs, not kill the people. Hindi pwedeng patay ka ng patay ng tao para lang makuha ‘yung mga drug addicts. We do not throw the Rule of Law book out of the window. In getting rid of drugs, we have to go by the Rule of Law,” ayon kay Gordon.,Maraming mambabatas ang kinilabutan sa pagkumpara ni Duterte sa kanyang sarili kay Hitler at ng Holocaust sa kanyang anti-drug war.,Akbayan partylist Rep. Tom Villarin: Joke or not, the Holocaust is not a reference to be taken and used lightly by anyone. It was the peak of inhumanity that led to violence due to hatred and bigotry. The President’s words are powerful and that its effects may be irreversible.,Ifugao Rep. Teddy Baguilat: He’s saying he’s like Hitler. Cleansing the streets of the drugs of society through genocide.,Kabataan partylist Rep. Sarah Elago: Mr. President, comparing yourself with Hitler is troubling, to say the least. You are talking about committing genocide. Remember that your utterances as Chief Executive have the weight of policy, and such remark only serves to fan the flames of impunity and senseless violence in the country.",,
Airline kinasuhan sa maling biyahe ng anak,,"Kinasuhan ng isang ina ang Jet Blue Airways matapos na maipagpalit sa ibang bata ang kanyang limang-anyos na anak at maibiyahe sa ibang siyudad.,Ayon sa reklamo ni Maribel Martinez, dumanas umano siya ng “great emotional distress, extreme fear, horror, mental shock, mental anguish and psychological trauma” nang dumating siya sa John F. Kennedy International Airport noong Agosto 17 para salubu­ngin ang kanyang anak pero hindi ito nakita.,Nabatid na ang paslit na si Andy ay nailagay sa flight papuntang Boston Logan Airport sa halip na sa Kennedy International Airport.,Nabatid na may tatlong-oras pa ang nakalipas nang magkausap ang mag-ina sa telepono­ matapos ang pangyayari nang magreklamo ang ina at maalerto naman ang mga staff ng airlines.,Hindi na pinangala­nan pa ang bata na napagkamalang si Andy na kapuwa dinala sa Cibao International Airport sa Dominican Republic at doon na sinalubong ng kani-kanilang magulang.",,
"Tulak ng shabu bulagta, 4 nasakote",,"Isa pang notorious shabu pusher na nasa listahan ng Barangay Anti-Drugs Abuse Council (BADAC) ang napatay habang apat nitong kasamahan ang nadakip makaraang kumasa ang suspek sa buy-bust operation sa Brgy. Taal, Bocaue, Bulacan kamakalawa.,Kinilala ni P/Senior Supt. Romeo Caramat, Jr., Acting Bulacan Police director, ang napatay na suspek na si Leonardo Aquino y dela Torre alyas ‘Nardo’ at residente ng Brgy. Taal, Bocaue na namatay sa pook ng engkuwentro bunga ng mga tama ng bala sa katawan.,Nadakip naman ang kasamahan nitong sina Manolo Mercado y de Jesus, 34; Raymond Condez y Galvez, 31; Ryan Gonzales y Canunse, 27 at pawang residente ng Brgy. Taal at Jojo delos Santos y Francisco, 41, ng Brgy. Antipona, pa­wang sa Bocaue na nahuli sa aktong bumabatak ng shabu.",,
"ASG, adik sa droga",,"Gumagamit umano ng shabu ang mga teroristang Abu Sayyaf group (ASG) sa paghahasik ng gulo sa  lalawigan ng Sulu, Basilan at iba pang mga karatig na lugar.,Ito ang kinumpirma ng Joint Task Force Sulu base sa nakukuhang impormasyon kung saan ang ilegal na droga rin ang isa sa mga pinagkukuhanan ng pondo ng ASG para sa pag-recruit ng mga kabataan na sumali sa kanilang grupo.,Inihayag din na lulong sa droga ang mga bandido kaya walang takot sa pakikipaglaban sa mga sundalo sa mga bulubunduking lugar.,Isa pa ay nakakarekober din ang mi­litar ng mga shabu at paraphernalia sa mga naaaresto at napapatay na bandido sa operasyon.",,
Bagyong Igme papasok ngayon sa PHL,,"Patuloy na binabantayan ngayon ng Philippine Atmospheric Geophysical and Astronomical Services Administration (PAGASA) ang isa na namang Low Pressure Area (LPA) na huling namataan sa 220 kilometers northeast ng Aparri, Cagayan.,Ang bagyong may international name na Chaba, na nakatakdang pumasok sa bansa ngayong umaga ay namataan sa layong 1,500 kilometers east ng Luzon at taglay na ngayon ang lakas ng hanging aabot sa 85 kilometers kada oras at pagbugsong aabot sa 100 kilometers kada oras.,Nasa labas pa ng bansa ang nasabing bagyo at i­naasahang papasok sa Philippine Area of Responsibility (PAR) ngayong Sabado at tatawagin itong Igme sa sandaling pumasok ng bansa.,Pa-kanluran pa rin ang direksyon ng bagyo sa bilis na 22 kilometers kada oras.,Ayon sa PAGASA, apektado ng Habagat ang buong Luzon at makararanas ng mahina hanggang katamtamang pag-ulan sa Metro Manila, nalalabing bahagi ng Luzon at Western Visayas.,Ayon pa sa PAGASA, maliit din ang tiyansang maging ganap itong bagyo at  hindi rin ito inaasahang tatama sa alin mang bahagi ng Pilipinas, su­balit papaigtingin nito ang hanging habagat na magdadala ng pag-ulan.",,
"Tren nadiskaril: 1 patay, 108 sugatan",,"Isa ang patay habang mahigit sa 108-katao ang sugatan nang magtuluy-tuloy at araruhin ng isang commuter train ang hu­ling terminal nito sa Hoboken, New Jersey.,Ayon sa report ni New Jersey governor Chris Christie, naganap ang trahedya sa kasagsagan ng morning rush hour kung saan maraming mga pasahero ang nag-aabang ng tren.,Base sa pahayag ng ilang pasahero, napansin ng mga ito na mabilis ang dating ng tren sa huling terminal nito sa Hoboken kung kaya’t nag-overshoot ito at humampas sa platform bago tumama sa barrier sa dulo ng riles.,Dahil sa aksidente, maraming mga nag-aabang sa tren ang naipit sa nag-collapse na bubong at konkretong pader sa platform area at sa nasirang bahagi ng tren.,Sinasabing ang na­sabing tren ay dinadagsa ng maraming pasahero nito mula Manhattan hanggang New York.,Inaalam pa ng mga awtoridad kung human error o technical failure ang dahilan ng nasabing aksidente.,Tumutulong na rin ang Federal Bureau of Investigation (FBI) sa imbestigasyon sa nasabing aksidente.",,
Saudi nagbabala kontra Estados Unidos,,"Nagbabala ang bansang Saudi Arabia na magdudulot ng “disastrous consequences” ang batas na ipinasa sa Estados Unidos na pinapa­yagang kasuhan ng mga pamilya ng 9/11 victims ang nasabing bansa.,Ayon sa ulat ng Agence France-Presse (AFP), binanggit ng Saudi foreign ministry na magkakaroon ng tensyon ang nasabing batas sa magandang relasyon ng dalawang bansa.,Ang babala ay kasunod ng nagkakaisang boto ng US Congress na i-override ang pag-veto ni US President Barack Obama sa Justice Against Sponsors of Terrorism Act (JASTA) ng dalawang bansa.,Sa ilalim ng JASTA, pinapayagan ang mga 9/11 survivors at mga kaanak ng biktima ng terorismo na ipursige ang kaso laban sa foreign governments sa US fede­ral court at igiit ang kompensasyon.,Isang mataas na opisyal naman ng Saudi na hindi na nagpakilala ang nagsabi na nakakabahala ang nasabing batas kasabay ng panawagan sa US Congress na pag-aralang mabuti ang ipinasa nitong batas.",,
"3 ‘high value target’ sa droga, laglag",,"Tatlong miyembro ng criminal gang ang tinaguriang mga high value target drug personalities ang dinakip sa joint operation ng Philippine National Police (PNP) at Armed Forces of the Philippines (AFP) sa Brgy. Salipya­sin, Kabasalan, Zamboanga Sibugay.,Sa ulat ng Police Regional Office 9 (PRO-9), kinilala ang mga suspek na sina Datu Jaamil, alyas Hajer Edris Jaamil; Basir Sarjento, alyas Bas at Della Obid Sarjento, alyas Della Sarahentona, pawang residente ng nasabing lugar.,Isinagawa ang operasyon habang armado ng arrest order laban sa mga suspek ang mga awtoridad dahil sa mga kasong murder at iligal na tran­saksyon ng droga.,Sa rekord, ang mga suspek ay pawang nasa number 1, 2 at number 4 sa high value target drug personalities sa lalawigan.,Sa pag-aresto sa mga ito, narekober ng mga awtoridad mula mga suspek ang ilang baril at mga bala, mga sachet ng shabu, drug paraphernalias at ilang sangkap sa paggawa ng bomba.",,
"2 chop-chop na katawan, bumulaga",,"Matapos matagpuan ang tatlong pugot na ulo noong Lunes, dalawang pu­tol na sunog na katawan naman ang natagpuan kamakalawa sa isang tulay sa Mulanay, Quezon.,Batay sa report ng Quezon Police, isang katawan na putol mula balakang hanggang tuhod at isang mula beywang hanggang leeg ang natagpuang nakasilid sa isang sako sa Maralahay Bridge, Sitio Marasigan, Brgy. Bagupaye sa natu­rang bayan. Una nang nakita noong Martes ang dalawang putol ding katawan na nakasilid sa isang drum sa Brgy. San Vicente, General Luna, 48-kilometro ang layo mula sa Mulanay.,Noong Lunes, tatlong pugot na sunog na ulo ang bumulaga sa Brgy. Cambuga sa nasabing bayan.,Noong Miyerkules, tahasang sinabi ng mga kaanak na ang mga putul-putol na katawan ay sa mga nawawalang sina Joel de la Torre, 25-anyos, Augosto Leron, 43, Gilbert Pariño Alvarez, 26; at ang kanyang kapatid na si Gerald, 24.,Sa pagsusuri ng Scene of the Crime Operatives (SOCO), bagama’t sunog na sunog ang mga ulo ay nakitang may tig-iisang tama ito ng bala ng baril, indikasyon na pinatay muna ang mga biktima bago sinunog.,Ang isa sa mga ulo ay positibong kinilala ni Crisjane Mendoza, live-in ni De la Torre na sa huli ay nakumpirma sa pamamagitan ng dental records nito.,Ang apat ay napaulat na nawawala matapos ang isang sinasabi umanong engkuwentro laban sa mga pulis ng mga drug personalities na sina Ar-Jay Cabrera and Rodante Aday kung saan napatay ang dalawa sa Brgy. Doña Aurora, Calauag, Quezon, nasa 90-kilometro ang layo sa Mulanay.",,
Cathay plane nag-emergency landing sa Cebu,,"Nagsagawa ng medi­cal emergency landing ang isang eroplano ng Cathay Pacific flight makaraang humingi ito ng permiso sa Cebu Control Tower para makalapag sa Mactan International Airport (MIA) kamakalawa ng gabi.,Ayon kay Eric Apolonio, tagapagsalita ng Ci­vil Aviation Authority of the Philippines (CAAP), ang Cathay Pacific flight CX 156 na galing sa Brisbane, Australia na patu­ngong Hong Kong ay nag-request ang piloto nito na mag-medical emergency landing sa MIA.,Ang 330-300 type aircraft ay lumapag sa MIA bandang alas-7:15 ng gabi para i-off load ang pa­saherong may sakit at madala sa pinakamalapit na hospital.,Makalipas ang mahi­git na dalawang oras, ipinagpatuloy ang biyahe ng nabanggit na flight patu­ngong Hong Kong at nag-take off ito sa MIA bandang alas-9:15 ng gabi.",,
19 days of mourning para kay Miriam,,"Dahil sa pagpanaw ni Senator Miriam Defensor-Santiago, 19-araw tatagal ang days of mourning sa Iloilo City bilang pagkilala at respeto kung saan ito nagmula.,Si Santiago ay ipinanganak sa lungsod noong Hun­yo 15, 1945.,Sa bisa ng Executive Order Number 42 ni Ilo­ilo City Mayor Jed Patrick Mabilog, nagsimula ang days of mourning kahapon, Set. 29 at tatagal hanggang sa Oktubre 17.,Iniutos din ni Mabilog ang pananatili sa half-mast ng mga watawat sa Iloilo City sa nasabing mga petsa.,Sa Iloilo nag-aral si Santiago mula preschool hanggang college kung saan nagtapos itong valedictorian sa La Paz Elementary School; valedictorian din sa Iloilo Provincial National High School at magna cum laude sa University of the Philippines Visayas (Iloilo campus).",,
2 US senators sinopla ni PDU30,,"Binuweltahan ni Pa­ngulong Rodrigo Duterte ang dalawang US senators na sumasawsaw sa isyu ng patayan sa bansa kasabay ng pinaigting na kampanya kontra iligal na droga.,“Stop being hypocrites. Do not interfere in our affairs,” babala ni PDU30 kina US Senators Patrick Leahy at Benjamin Cardin.,“Do not pretend to be the moral conscience of the world,” pasaring pa ni Duterte sa dalawang Senador sa isang press conference kahapon pagdating sa Davao City Airport mula sa dala­wang araw na pagbisita sa Vietnam.,Matatandaang lantarang binatikos nina US Senators Leahy at Cardin ang paraan ng pagsugpo sa iligal na droga ni Pa­ngulong Duterte kasabay ng pag-aalala sa sinapit ni Sen. Leila de Lima na nangunguna sa pagpapa-imbestiga sa nangyaya­ring extrajudicial killings sa bansa.",,
3 bagets sinalvage,,"Tatlong teenagers na biktima ng salvaging ang natagpuan ng mga residente ng Castillejos, Zambales, kahapon.,Bandang alas-7:30 ng umaga nang natagpuan ang mga labi ng mga biktima na patuloy pang kinikilala sa gilid ng kalsada sa Barangay Balaybay, Castellejos. Ang mga ito ay nasa pagitan ng edad 14 hanggang 17.,Ayon kay PO3 Ely Dagan, ng Castillejos Police, natagpuang nakapi­ring ang mga mata at nakatali ang mga kamay ng mga biktima nang matagpuan habang tadtad ng tama ng punglo sa iba’t ibang bahagi ng katawan.,Isa sa tatlong biktima ay positibong kinilala ng kaanak at sinabing noong Setyembre 28, ay sapilitan itong kinuha ng ilang armado.,Masusing imbestigasyon ang isinasagawa ngayon ng pulisya kaugnay sa insidente.",,
"CONDOS, CALL CENTER AGENTS NEXT NA SA ‘TOKHANG’",,"Magle-level up na sa kanilang ‘Oplan Tokhang’ ang Philippine National Police (PNP) kung saan tutukan na ang mga nakatira sa condominiums, call center agents, mga drug users at pusher na pulis maging sa hanay ng barangay officials.,Ito ang inihayag ni PC/Supt. Romulo Sapi­tula, director ng Eastern Police District (EPD) sa ginanap na Brewed Cas­ters Forum, kahapon ng umaga sa Maynila.,Ayon kay Sapitula, lahat umano ng barangay captain na hindi tutulong sa kampanya laban sa droga ay isasailalim niya sa ‘drug watch list’.,“Anong dahilan kung bakit hindi sila makiki­pag-kooperasyon? Nasa mandato nila iyon, siguro mga protector sila ng droga kaya ayaw nilang makipagtulungan kaya ilalagay na lang namin sila sa drug watch list,” ­ayon pa kay Sapitula.,Nabatid na sakop umano ng EPD ang may 29 na condominiums, sa unang pagtatangka umano nila na magsagawa ng Oplan Tokhang wala umanong mga sumukong drug users, kumpara sa komunidad na maraming nagsisuko.,“Maraming wala sa listahan ang nagsisuko mas marami pa kaysa dun sa nasa listahan matapos ang isinagawa naming na Oplan Tokhang sa mga komunidad,” ayon pa sa opisyal.,Gayunman, naniniwala si Sapitula na kahit pa anim na taon silang magsagawa ng police ope­rations ay hindi tulu­yang masusugpo ang iligal na droga. Ang dapat umano ang maalis ay iyong ugat nang pinagkukunan ng droga at mawalan ng interes ang mga kabataan na subukan tikman ang illegal drugs.",,
"Campus protest vs EJK, sinimulan ng Paulinians",,"Nagsagawa ng kilos protesta ang mga estud­yante ng St. Paul University para ipaabot sa pamahalaan ang kanilang pagnanais na matuldukan na ang mga ‘drug related killings’ sa bansa.,Nabatid na nagsagawa ng noise barrage, nagmisa at nagtali rin ng kulay pulang laso sa labas ng kanilang campus ang mga estudyante sa Pedro Gil, Manila.,Pinangunahan ang kilos protesta ng Stop The Killings Network at ng Pro-Life Paulinians na gumawa ng aksyon para matigil na ang pagpatay na may kinalaman sa droga.,“We are one with the people who want end to the drug menace in the country. But no amount of killing is bound to end this problem. The most effective way to solve the drug menace is to address the socio-economic roots of this problem,” ayon kay Cora Agovida, spokesperson ng Stop The Killings Network.,Inihayag din ng grupo na magdaraos sila ng rally kasama ang ilan pang grupo. May temang “Martsa sa Isang Daan tungo sa Tunay at Makabuluhang pagbabago” sa darating na Oktubre 7 kasabay ng 100 araw ni Pangulong Rodrigo Duterte sa panunungkulan mula sa Bonifacio Shrine hanggang sa Mendiola.",,
Sen. JV manghuhuli ng Pokemon sa HK,,"Naghain ng motion to travel sa Sandiganba­yan Sixth Division si Sen. JV Ejercito para magbakasyon sa Hong Kong sa susunod na buwan kung saan sa kanyang post sa kanyang Twitter account, sinabi nitong excited siyang manghuli ng Pokemon kasama ang kanyang anak.,“Aside from my wife’s retirement papers, purpose of going to HK is to catch more Pokemons with my son Julio. This is news!” ayon sa post ni Ejercito sa kanyang Twitter account.,Si Ejercito ay nahaharap sa kasong malversation of public funds sa Sixth Division habang kasong katiwalian sa 5th Division kaugnay ng binili ng Lungsod ng San Juan na mga baril na nagkakahalaga ng P2.1 mil­yon noong 2008 kung saan siya’y incumbent mayor.,Dahil dito, hindi maaaring umalis ng bansa si Ejercito anumang oras na gustuhin nito nang hindi pinapayagan ng anti-graft court.,Ito ang unang pagkakataon na aalis si Ejercito simula nang sampahan ng kaso noong unang ba­hagi ng taong kasalukuyan, kung saan idinahilan nito ang bakasyon kasama ang kanyang mag-ina sa pagpunta sa Hong Kong si­mula Okutbre 14 hanggang 16.",,
Yosi vendor milyonaryo sa lotto,,"Isang 52-anyos na cigarette vendor mula sa Parañaque City na may-asawa at isang anak ang pinakabagong milyonaryo matapos mahagip ang P61.3 milyong jackpot sa 6/55 lotto draw noong Setyembre 14.,Ayon kay PCSO General Manager Alexander Balutan, kinubra ng winner ang napanalunan niyang P61,337,184 sa main office ng PCSO sa Mandaluyong City noong Setyembre 26.,Napag-alaman ni Ba­lutan na ginamit ng winner ang numero sa kanyang cellphone nang matumbok ang winning numbers na 08-09-16-19-31-41.",,
Bato threat sineryoso,,"Nagsasagawa na ngayon ng masusing imbestigasyon ang PNP-Internal Affairs Service at PNP-CIDG sa mga pulis na ikinanta ng sumukong druglord na si Franz Sabalones na umano’y nagbabanta sa seguridad ni PNP chief Director General Ronald ‘Bato’ dela Rosa.,Ito ang inihayag kahapon ni Dela Rosa na nagsabing mayroon na ring pagbabanta sa kanyang buhay mula sa mga kapwa pulis na sangkot sa ilegal na droga at hindi na lang mga pagbabanta mula sa mga druglord.,Ayon kay Dela Rosa, nakatatanggap sila ng impormasyon na may heneral na yumaman na umano sa ilegal na droga ang ngayon ay nagpopondo para siya ipatumba.,Napag-alaman na ilang pulis ang pinangalanan ni Sabalones na ngayon ay gumagastos para ilagay sa panganib ang buhay ni Dela Rosa na ayon sa kanya ay may kaugnayan umano kay retired Deputy Director General Marcelo Garbo Jr.,“Sabi ay naglalaan talaga ang mga pulis na iyan ng malaking pondo para malagay sa alanganin ang aking seguridad kasi nga matindi ang kampanya ng PNP kontra ilegal na droga. Yumaman ‘yan sila sa droga,” pahayag ni Dela Rosa.",,
FOI LUSOT SA DISYEMBRE,,"Tinapos na ng Senate Committee on Public Information and Mass Media ang public hearings sa Freedom of Information (FOI) bill upang mai­salang na ito sa plenary deliberation at approval sa Disyembre, a­yon kay Sen. Grace Poe.,“Sa tingin ko naman hindi malalayo ito doon sa bersyon na naipasa na sa Senado kaya ako’y umaasa na ito’y mapapasa bago matapos ang taon,” ayon kay Poe, chairperson ng komite.,Sa paghahanda ni Poe ng “consolidated measure”, ikinokonsidera din nito na ikarga ang suhestiyon ng mga senador sa nakaraang dalawang public hearing.,Sinuportahan ng mga ahensiya ng gobyerno ang FOI bill subalit humirit ang ilan na magkaroon ng limitasyon upang hindi mabuyangyang sa publiko ang mga sensitibong impormasyon.,“We have documents that must be protected and shall not be open for scrutiny for the public,” hirit ni Col. Wilfredo Villahermosa, chief ng plans and program division, office of the deputy chief of staff ng Armed Forces of the Philippines (AFP).,Matatandaan na ipinalabas ni Pangulong Rod­rigo Duterte ang Executive Order No. 2 sa FOI, pero hindi kuntento ang mga senador dito dahil hindi nito sakop ang pribadong sektor.,“Although the Presi­dent’s EO is laudable, and we thank him for it, there is still an urgent need to pass a freedom of information law, so that the scope will not just be on the Executive but also on the other branches of government,” paliwanag ni Poe.,Noong 16th Congress, inaprubahan din ng Senado ang FOI bill noong Marso 2014 subalit inupuan lamang ng Kamara ang pagpapatibay ng counterpart bill.",,
‘WAG BABUYIN ANG DIGNIDAD NG BABAE!,,"Hindi magkakapartido at ang totoo ay magkakalaban pa sa nagdaang mga eleksyon pero nagsanib-puwersa kahapon ang mga kababaihan sa Senado at Kamara upang tumukod kay Sen. Leila de Lima laban sa pinaplanong pagpapalabas ng diumano’y sex video ng senadora sa pagpapatuloy ng Bilibid drug probe sa Mababang Kapulungan ng Kongreso.,Isa sa maigting na tumututol ngayon sa video showing ay si Sen. Cynthia Villar, kilalang kaalyado ngayon ni Pangulong Rodrigo Duterte na ang anak na si Mark Villar ay nakaupong DPWH secretary.,Paliwanag ni Villar, sinuman ang babaeng nasa video, ang pagsasapubliko nito ay pagyurak sa kanyang dignidad at karapatan.,“Regardless of the identity of the woman in the video, a woman’s dignity and rights will be violated with the exhibition of the sex video,” anang senadora.,Dahil dito, “I implore upon our Honorable colleagues in Congress to proceed with decency and sympathy for women in dealing with this matter,” hiling ni Villar.,Una na ring sinabi ni Sen. Grace Poe na ang pagpapalabas ng sex video ay malinaw na labag sa Anti-Voyeurism Law na nagbabawal sa pagsasapubliko ng mga litrato at video ng mga sexual activity ng sinuman.,Naniniwala si Poe na wala rin umanong pakinabang ang pagsasapubliko nito dahil malinaw naman sa batas na hindi maaaring gamiting ebidensiya ito sa mga imbestigasyon ng hudikatura man o lehislatura.,Gayundin naman si Sen. Nancy Binay, na hindi rin kaalyado ni De Lima, ay naniniwalang “below the belt” na ang mga ginagawa kay De Lima na madalas wala na umano sa katwiran.,“‘Yung iba naman below the belt. Kung tutuusin, ano ba pakialam natin sa lovelife niya?” ayon pa kay Binay.,Tinawag din ni Sen. Risa Hontiveros, ang naturang plano na malinaw na kaso ng “misogyny” o malalim na pagkamuhi at pagmamaliit sa babae.,“This is clearly a case of misogyny. The House of Representatives must not entertain this contemptible proposal. It is terrible. I don’t see how the showing of fake sex videos will promote the interest of truth and justice,” ayon pa kay Hontiveros na katiket ni De Lima noong nakaraang halalan.,Ang mga babae sa Kamara, pumapalag din sa balak na video showing ng kanilang mga kasamahang lalaki.,Inilarawan pa ni Kabataan partylist Rep. Sarah Elago na pagmamalabis na ang ganitong gawain.,“`Yan ay `di dapat maipalabas dahil `yan ang pribado at hindi naman `yan makakatulong dun sa pagkuha ng katotohanan. `Yan ay isang kalabisan na hindi natin dapat [pag]bigyan ng oras at atensyon,” ani Elago sa press briefing kahapon.,Maging ang grupo ng militanteng kababaihan sa Kamara partikular na ang Gabriela ay agad na tumutol sa planong ito dahil paglabag umano ito sa karapatan ng sinumang indibiduwal sa nasabing video.,“That it is unnecessary and violative of the rights of any person in any forum whether legal, inter-personal, social, professional or political,” ayon kay Gabriela partylist Rep. Emmi de Jesus.,Tulad ni Elago, hindi nakikita ni De Jesus na may koneksyon ang umano’y sex video sa iniimbestigahang paglaganap ng droga sa Bilibid noong si De Lima ang kahilim ng Department of Justice (DOJ).,Kahapon, tatlong lala­king senador ang nagkakaisang nagbanta ng bubuhos na kaso laban sa sinumang magpapalabas ng sinasabing sex video diumano ni De Lima dahil napakara­ming batas ang lalabagin nito.,Sa ipinalabas na joint statement nina Senate President Pro-Tempore Franklin Drilon at Sens. Francis ‘Kiko’ Pangilinan at Paolo Benigno ‘Bam’ Aquino IV, mahigpit nilang tinututulan ang pagpapalabas ng sex video dahil sa pagiging “disrespectful, deplorable, and illegal”.,“Regardless of the authenticity of the alleged videos, viewing it is disrespectful to a sitting senator, to her person, and to the office she holds, and is violative of the law,” ayon sa tatlo na pawang kapartido ni De Lima sa Liberal Party (LP).",,
Mga ipis nabulabog sa clearing operation,,"Sandamakmak na ipis ang lumabas matapos ang isinagawang clearing operation ng lokal na pamahalaan ng Maynila kahapon ng umaga sa mga junkshop sa bahagi ng San Andres Bukid.,Nabatid na unang ini­utos ni Manila Mayor Joseph ‘Erap’ Estrada ang paglilinis ng San Andres Bukid, partikular na sa Onyx St., kung saan matagal nang masikip ang daloy ng trapiko dahil sa maraming obstructions tulad ng mga junkshop.,Kabilang sa tinarget ng road clearing operation ang kahabaan ng Onyx Street, mula sa Florentino Torres hanggang Zobel Roxas Sts., at ang bahagi ng Zobel Roxas mula Palma hanggang Onyx at Tejeron.",,
"Paalam, Sen. Miriam",,"Matapos ang dalawang taon na pakikipag­laban sa sakit na kanser, binawian na ng buhay kahapon ang tinaguriang “Iron Lady of Asia” na si Sen. Miriam Defensor-Santiago sa edad na 71.,Ibinalita ni dating DILG Undersec. Narciso ‘Jun’ Santiago ang pagpanaw ng kanyang asawa habang naka-confine sa St. Luke’s Medical Center sa Bonifacio Global City sa Taguig City.,Naka-post naman sa official Twitter account nito na “Senator Miriam Defensor-Santiago died peacefully today at 8:52 a.m. Details of the interment will be announced later”.,Noong Hulyo 2014, inamin ni Santiago na may stage 4 lung cancer siya, isang buwan matapos na mag-resign bilang Judge ng International Criminal Court (ICC) dahil sa nararanasan umano niyang chronic fatigue syndrome.,Ipinanganak noong Hunyo 15, 1945 sa Iloilo City at panganay sa pitong anak ng mag-asawang si Benjamin Defensor, isang local judge, at Dimpna Palma, isang guro.,Consistent valedictorian sa grade school at high school at magna cum laude sa tinapos na B.A. in political science sa University of the Philippines-Visayas at cum laude nang makatapos ng Bachelor of Laws sa UP College of Law.,Itinalaga ito ni da­ting Pangulong Ferdinand Marcos bilang judge ng Quezon City Regional Trial Court subalit lubusan siyang nakilala ng publiko nang italaga ni dating Pangulong Corazon Aquino para maging Immigration Commissioner at kalaunan ay kalihim ng Department of Agrarian Reform (DAR).,Umapaw ang pakikiramay sa pagpanaw ng kinikilalang ‘brilliant’ at palabang senadora mula sa mga opisyal ng pamahalaan, showbiz personalities at mga ordinaryong mamamayan.,Malacañang (presidential spokesman Ernesto Abella): Her passing also signals the passing of an era of politicians with wide-ranging intelligence and the courage to express their true convictions. We condole with family and friends.,VP Leni Robredo: We join the nation today as we mourn the passing of former Senator Miriam Defensor-Santiago. We thank her and her family for her long career in public service.,Supreme Court: Supreme Court mourns with the nation the passing of former Senator Miriam Defensor-Santiago, offers its prayers for comfort for her loved ones, and remembers her significant contributions to law:  as scholar, professor, author, and lawmaker.,Bureau of Immigration (Commissioner Jaime Morente): We will always remember the beloved senator as the feisty and fearless public servant who made controversial and brave statements, but never failed to charm the public with her witty, timely pickup lines.,Ex-Pres. & Manila Mayor Joseph Estrada: I am deeply and profoundly saddened by the news of Senator Miriam Defensor-Santiago’s passing,and extend my deepest sympathies to her husband Jun and children Archie and Alexander. Matulungin si Miriam, marami ang hindi nakakaalam nito dahil hindi naman niya pinagsasabi pa at mahal niya ang kanyang pamilya. They were her real source of inspiration and strength.,Ex-Sen. Bongbong Marcos: Napakalungkot para sa akin, para sa a­king pamilya at sa buong Pilipinas ang pagpanaw niya.",,
SHAMING IS DEATH!,,"Maihahalintulad sa hatol na kamatayan ang inilalabas na listahan ni Pangulong Rodrigo Duterte ng mga taong isinasangkot nito sa illegal drugs. Kaya kailangan ang ibayong pag-iingat ng Pangulo bago ito maglabas ng bagong drug list o drug matrix.,Ginawa ni Magdalo partylist Rep. Gary Alejano ang nasabing pahayag matapos pumalpak ang drug matrix ni Duterte sa Bilibid at napatunayang hindi sangkot sa drug trade si Pangasinan Rep. Amado Espino na naging dahilan para humingi ito ng sorry.,“That’s the problem of public shaming of Pres. Duterte. The reputation of a person is destroyed even if his name is cleared later on,” ani Alejano, kaya hiniling nito na reb­yuhin muna ng husto ang kanyang bagong listahan bago ito isapubliko.,Sinabi ng kongresista na kailangan maging maingat ang Pangulo dahil kapag inilabas nito ang bagong listahan ay para na rin umano nitong hinatulan ng kamatayan ang mga taong papangalanan.,“Good if only reputation is lost but what about if his life is lost? Can it be restored? Public shaming is like a death warrant,” ayon pa sa mambabatas lalo na kung ordinaryong mamamayan ang kanyang papangalanan.,Base sa mga report, anumang araw ay ilalabas na ni Duterte ang kanyang panibagong listahan ng mga taong sangkot sa ilegal na droga na kinabibilangan umano ng mga pulitiko, pulis at iba pa.",,
"Dinukot na bgy. kagawad, nakitang patay",,"Pagkaraan ng halos limang oras mula nang sapilitang dukutin ng hindi pa umano kilalang mga suspek ang isang barangay kagawad ay nakita na lang itong bangkay at naliligo sa kanyang sariling dugo sa Quezon City kahapon ng madaling-araw.,Sa report kay Quezon City Police District (QCPD) Acting Director Sr/Supt. Guillermo Lorenzo Eleazar ng Criminal Investigation and Detection Group (CIDU), ang biktima ay kinilalang si Julius Dueñas, 37, may-asawa, kagawad ng  Bgy. Kamu­ning at nakatira sa No. 37 A-T, Gener St., Kamuning ng nasabing lungsod.,Sa imbestigasyon dakong alas-kuwatro ng madaling-araw nang madiskubreng bangkay ng biktima ng nagpapatrulyang mga operatiba na sakay ng isang mobile car sa kahabaan ng NIA Road, malapit sa Postal Office sa Brgy. Pinyahan Quezon City.,Dakong alas-11:00 ng gabi ng makita umano na sapilitang dinukot ang biktima ng hindi kilalang mga suspek sa Bernardos Park Brgy. Kamuning at isinakay sa hindi matukoy na sasak­yan.",,
Lolo todas sa manliligaw ng manugang,,"Tila pinuntahan ng isang 67-anyos na lalaking biktima ang daan tungo sa kanyang kamatayan, matapos itong mabaril at tuluyang masawi kamakalawa dakong alas-nuwebe ng gabi sa Sta. Teresita, Batangas.,Nabatid mula sa Sta. Teresita Municipal Police Station, pinuntahan ng biktimang si Gilberto Padua y Manalo sa bahay ang suspek na si Arnold Holgado y Atienza, 42-anyos ng Brgy. Bihis, Sta. Teresita, Batangas, kapwa umano nasa impluwensya ng alak ang dalawa nang magkaroon ng mainitang pagtatalo.,Ayon sa mga saksi, pinag-ugatan ng komprontasyon ang ginagawang panliligaw ng suspek sa manugang ng biktima, kaya’t nauwi ang tensyon sa pagbaril ng una sa huli, gamit ang caliber .25, bago mabilis na tumakas sa malawak na sugarcane plantation patungong Brgy. Buli, Taal, Batangas.,Dalawang tama ng bala sa dibdib ang dahilan kaya’t hindi na naisalba sa Polymedic Hospital sa Taal, Batangas ang biktima, na dineklarang patay dakong alas-10 ng gabi.",,
PDU30 kay Sebastian: “I don’t talk to criminals”,,"Supalpal kay Pangulong Rodrigo Duterte ang hirit na dayalogo para ilahad umano ang mga nala­laman sa kalakaran ng iligal na droga sa New Bilibid Prison (NBP) ng convicted kidnapper at carnapper na si Jaybee Sebastian.,“I don’t talk to criminals,” tugon ni Pangulong Duterte sa hirit ng kampo ni Sebastian.,“He can go to the fiscal if he wants. Or maybe write a letter to Secretary Yasay if that is feasible,” payo ni Duterte.,Binanggit ng Pangulo ang pagtanggi pagkara­ting niya sa Davao airport kahapon ng mada­ling-araw mula sa dalawang araw na working visit sa bansang Vietnam.,Sinabi pa ng Pangulo na nararapat lamang sa mga convicts lalo na sa iligal na droga ang kanilang kinakaharap ngayon.,Matatandaang sinabi ng abogado ni Sebastian na si Atty. Eduardo Arriba na tanging kay Pangulong Duterte lamang makiki­pag-usap ang kanyang kliyente para isiwalat ang lahat ng nalalaman sa kalakaran ng iligal na droga sa Bilibid.,Ang intensyong maki­pag-usap sa Pangulo ni Sebastian ay lumutang matapos ang nangyaring riot sa NBP kung saan ay nasaksak ito (Sebastian) kasama ang ilang high profile inmates na ikinamatay ng isang drug lord na si Tony Co.,Sa panayam kay Arriba, sinabi nitong karapatan ni Pangulong Duterte kung tatanggapin ang hiling ng kanyang kliyente o hindi.,Gayunman nanindigan ang abogado ni Sebastian na mahalaga ang sasabihin nito sa Pangulo at sa pamamagitan nito malalaman din kung may inconsistency sa mga sasabihin ng kanyang kliyente.,Samantala, hindi pa umano tapos ang isinasagawang imbestigasyon ng Criminal Investigation Division Group (CIDG), kaugnay sa naganap na riot sa loob ng National Bilibid Prison (NBP) noong umaga ng Setyembre 28. ­­",,
Motorcycle rider sinalpok ng fuel tanker,,"Isang rider ang nasawi nang mabagok ang ulo matapos tumilapon ng ilang metro ang layo mula sa pinagbanggaan sa kanya ng isang fuel tanker kahapon ng madaling-araw sa C5 road, Pasig City.,Bandang alas-5:10 ng madaling-araw, habang lulan ng kanyang motorsiklo ang biktimang si Antonio Tunwan ay aksidente itong nabundol ng fuel tanker na minamaneho ni Norven Mersaluyo.,Sa salaysay ni Mersaluyo na nakapiit na ngayon sa Pasig City Police, binabaybay niya ang kahabaan ng C5 Road, north bound sa bahagi ng Julia Vargas Avenue, Pasig City, nang iwasan niya ang isang sasakyan na muntik nang mabangga pero pagkabig nito sa kaliwa ay hindi namalayan na naroon ang nakamotorsiklong biktima kaya ito ang nabundol.,“Nabigla na ako’t hindi na nagawa pang makapagpreno kaya nabangga ko ‘yung motorsiklo,” paha­yag ng driver ng fuel tanker.,Sa lakas ng impact, pumailalim sa truck ang motorbike at tumilapon ng ilang metro ang biktima, habang nasalpok din ang isang taxi pero sinuwerte namang hindi nasaktan ang driver nito.",,
Bagets patay sa gang war,,"Isang binatilyo ang maagang kinuha ni Kamatayan­ matapos na walang habas na pagbabarilin ng dala­wang kapwa niya rin binatilyo sa naganap umanong gang war sa Lungsod ng Caloocan kamakalawa ng hapon.,Ganap umanong alas-5:45 ng hapon nang maganap ang insidente sa kahabaan ng Kaganapan St., Barangay 150, Bagong Barrio ng nasabing lungsod, papauwi na sana umano noon sa kanilang bahay ang biktimang si Ricardo Muñoz, 17-anyos ng nasabi ring lugar galing sa paglalaro ng bilyar.,Doon na siya hinarang ng dalawang binatilyong pinaghahanap na ngayon na nakilala lamang sa mga alyas na ‘Mac-Mac’ at Bade na mga miyembro ­umano ng Sawaku Gang.,Walang anu-anong pinaulanan ng bala ng dala­wang suspek ang biktima at nang masiguradong hindi na makakalaban ay mabilis din silang nagsitakas at iniwang naliligo sa sariling dugo ang biktima.,Mabilis namang naisugod ng kanyang mga kaanak ang biktima sa Manila Central University (MCU) Hospital ngunit hindi na rin ito naisalba pa dahil sa mga tama ng bala ng .45 caliber na baril sa kanyang dibdib na ang isa ay tumagos sa kanyang puso.,Sa ngayon ay kasalukuyan nang pinaghahanap ng pulisya ang dalawang menor-de-edad na mga salarin. Gang war naman ang itinuturong motibo ng pulisya sa pamamaslang.",,
"Pa-duty na pulis, natagpuang patay",,"Isang alagad ng batas ang natagpuang patay sa isang madilim na kalsada sa Lungsod ng Malabon­ kamakalawa ng gabi, papasok na sana umano sa kanyang duty ang biktima nang tambangan ito ng hindi pa nakikilalang mga salarin.,Ganap na alas-nuwebe­ pasado ng gabi nang maganap ang insidente sa kahabaan ng Santiangco St., Barangay Niugan ng nasabing lungsod. Nag­lalakad umano­ noon sa may palaisdaan sa lugar si PO1 Jeffrey Ramos, 31, na naka-assigned sa Navotas City Police Station at residente ng Gulayan, Barangay Catmon ng nasabi ring lungsod.,Ayon sa mga residente sa lugar, bigla na lamang umano silang nakarinig ng sunud-sunod na pu­tok ng baril. Nang humupa ang putukan ay doon na umano nila nakita ang duguang katawan ng biktima habang may dalawang kalalakihan umano ang papaalis sa lugar.,Sa pagsisiyasat ng Scene Of the Crime Ope­ratives (SOCO) ay hindi bababa sa 15 mga basyo ng bala mula sa hindi pa nalalamang kalibre ng baril ang natagpuan sa pinangyarihan ng krimen.,Hindi pa agad nakilala­ ang biktima dahil wala­ umanong kahit anong identification cards ang na-recover sa mga labi nito ngunit isang bag na may lamang mga police cap, hols­ter, dalawang magazine at iba pang mga kagamitan.,Kinumpirma naman ng superior ng biktimang chief of police ng Navotas City Police na si PS/Supt. Dante Novicio na tauhan nga nila ang biktima.",,
32-katao nalibing nang buhay,,"Pinangangambahang nasawi ang nasa 32-katao matapos matabunan ng rumaragasang lupa sa bansang China bunsod ng pananalasa ng Typhoon Megi o Bagyong Helen na nanalasa sa Pilipinas.,Sa ulat, pahirapan ang mga rescue workers para mahanap ang nasabing mga biktima sa dalawang landslide sa Zhejiang province ng eastern China dahil sa napakalakas na buhos ng ulan at paglambot at pagguho ng lupa.,Sa gitna ng rescue operations, nasagip ng mga rescue workers at ng mga rescue dogs ang 15-katao sa landslide na nangyari sa Sucun village.,Nasa 26 sa 32 na nawawala ay mga taga-Sucun habang anim naman ang mula sa Baofeng village sa kaparehas na probinsya makaraang masira ang kanilang mga tirahan.,Makikita sa mga larawan online kung paano ang isinagawang pag-rescue sa mga survivors sa tumabon na mga debris na nagmula sa bundok.",,
Titser nakipag-sex sa 2 estudyante,,"Dinakip ang isang substitute teacher makaraang akusahang nakipagtalik sa dalawa nitong estudyante sa loob ng tahanan nito sa Georgia, USA.,Ayon sa ulat, kinilala ang inarestong guro na si Laura Rich, 38-anyos, nagtuturo sa Ace Academy sa Canton mula Enero 2015 hanggang Agosto, na kinasuhan ng sexual assault.,Sinabi ni Jay Baker, tagapagsalita ng Cherokee County Sheriff’s Office, taong 2015 nang magsimula ang sexual relationship ng nasabing guro sa 16-anyos at 18-anyos niyang estudyante.,Sa imbestigasyon, inimbitahan ng suspek ang dalawa nitong estudyante sa tahanan nito sa Actworth home para makipagtalik na nangyari sa magkakahiwalay na panahon na tumagal ng ilang buwan.,Aabot sa 18-buwan matapos nito ay inakusahan siyang nakikipag-sex sa kanyang estudyante.,Ayon sa statement ng Cherokee County School District ay hindi nila kukunsintihin ang pakikipag relasyon ng estudyante sa isang guro.",,
"Kilabot sa droga, timbog sa PDEA",,"Bumagsak sa kamay­ ng mga ahente ng Philippine­ Drug Enforcement Agency (PDEA) ang isang miyembro ng sindikato ng iligal na droga sa General Santos City matapos ang pagsa­lakay sa kanyang hideout kung saan nasamsam ang aabot sa P2 milyong ha­laga ng shabu.,Ayon kay PDEA ­Director General Isidro Lapeña, nakilala ang suspek na si  Datu Manong Kaunting Abdulrakman alyas ‘Dats’, 46, ng Purok Mapailubon, Barangay San Isidro, General Santos City nang maaresto ng mga tropa ng PDEA Regional Office 11 (PDEA RO11) sa pamumuno ni Director Adzhar. Albani, PDEA Regional Office 12 (PDEA RO12) at PDEA Regional Office-Autonomous Region in Muslim­ Mindanao (PDEA ­RO-ARMM) sa bisa ng isang search warrant, dakong ala-1:30 ng madaling-araw.,Nasamsam sa loob ng bahay ng suspek ang plastic sachets ng shabu na may timbang na 250 gramo na may street value na P1,850,000.,Si Abdulrakman ay isa umanong miyembro ng Kaunting Drug Group na nago-operate sa Gene­ral Santos City.,Sinasabing nagmamay-ari rin umano ng mga mansion sa mga siyudad ng Cotabato, Davao at isang condominium unit sa Manila ang suspek at may  mga mamahaling sasakyan.",,
"Muslim-American journalist, cover ng Playboy",,"Isang Muslim-American journalist na nakasuot ng hijab ang nag-pose sa sikat na men’s magazine na Playboy.,Ayon sa ulat, kauna-unahang Muslim na lu­mabas at nag-pose para sa men’s magazine si Noor Tagouri sa October issue sa “Renegades” series nito na nakabalot ang katawan at nakasuot ng hijab, itim na skinny jeans, Converse sneakers at leather jacket.,Sinasabing pangarap ng 22-anyos na journalist ang maging kauna-una­hang hijabi news presen­ter sa commercial TV station sa Estados Unidos.,Sa kasalukuyan ay nagtatrabaho si Noor bilang mamamahayag sa isang American video news network.,Naniniwala ang young journalist na nakalalamang para sa kanya ang pagsusuot ng hijab taliwas sa paniniwala ng ilan na ang mga Muslim na nakasuot nito ay “submissive” at “oppressed”.",,
"Kumasa sa drug bust, bulagta",,"Naisugod pa sa Jose Reyes Memorial Medical Center (JRMMC) bago nalagutan ng hininga kahapon ng madaling-araw ang isang pinaghihinalaang drug pusher matapos manlaban sa mga tauhan ng Manila Police District – Police Station 3 sa Sta. Cruz, Maynila.,Kinilala ni PO3 Dennis Turla, ng MPD-homicide section ang suspek na si Raymond Alcala alyas ‘Barok’, taga-1352-B Makata St., Sta. Cruz, Maynila.,Sa imbestigasyon, naganap ang insidente­ dakong alas-10:45 ng gabi­ sa pagitan ng Tomas­ Mapua at Makata Sts., Sta. Cruz, Maynila matapos ang isinagawang buy-bust ope­ration nina P/Chief Insp. Michael ­Garcia, ng MPD-PS3.,Nang maiabot sa pulis na umaktong poseur buyer­ ang shabu, tinangka na umano nitong tumakbo at nang habulin ay nagpaputok ng baril dahilan para gumanti si PO2 Carlito Sy dahilan para tamaan si Alcala na nauwi sa kanyang kamatayan pagbagsak nito sa sementadong kalsada.,Isinugod naman ng kanyang kaanak sa pagamutan ang suspected­ drug pusher pero­ idineklara itong patay dakong alas-12:25 ng madaling-araw.",,
"Drug bust sa loob ng iskul, laglag si Sir",,"Timbog ang isang high school teacher sa isang buy-bust operation sa loob pa mismo ng paaralan sa Diffun, Quirino.,Kinilala ng pulisya ang suspek na si Malmore Nagtalon, residente ng Saguday at teacher ng Bannawag Sur Integrated School sa Diffun, Quirino.,Ayon kay Diffun Police Chief Insp. Maciste Extor Serrano, bago pa ang operasyon, dalawang beses pa nilang pinakiusapan ang suspek na sumuko pero mahigpit ang pagtanggi nito kaya isinagawa ang buy-bust operation.,Tatlong sachet ng shabu at P1,000 buy-bust money ang narekober ng pulisya mula sa suspek.",,
Obama pinagtulungan ng Senate at US Congress,,"Sa kauna-unahang pagkakataon ay nagkaisa ang US Congress na i-override ang pag-veto ni US President Barack Obama sa batas na magpapahintulot sa mga pamilya ng mga biktima ng September 11 attack para kasuhan ang Saudi Arabia officials na kanilang inaakusahang may kinalaman sa nasabing terror attack.,Ayon sa ulat ng CNN, sa botong 97-1 ng US Se­nate at 348-77 ng House ay kapwa nagkasundo ang mataas at mababang kapulungan ng Kongreso na i-override ang veto ni Obama na siyang pinakauna at matagumpay na pag-override sa buong presidency nito.,Dahil dito ay ligal at maaari nang kasuhan ng mga kamag-anak ng biktima ng 9/11 terror attack ang mga itinuturong nasa likod nito.,Ikinagalit naman ni Obama ang kinalabasan ng pagdinig ng mga mambabatas kasabay ng pagsasabing “political vote” ang ginawa ng miyembro ng Congress.,“I think it was a mistake, and I understand why it happened,” sabi ni Obama.,Sinabi naman ni CIA Director John Brennan na ang pag-reject sa veto ng Pangulo ay maraming implikasyon lalo na para sa national security ng Estados Unidos.",,
29 NALASON SA KAPE,,"Isinugod sa ospital ang may 29 ­college students matapos mabiktima ng food poisoning nang magsampol ang produkto ng kape sa kanilang paaralan sa Cebu City.,Pawang mga nakaramdam ng panghihina, pananakit ng tiyan at pagsusuka ang nasabing bilang ng mga estudyante ng Concord Technical Institute sa Cebu City.,Ayon kay Cebu City Disaster Risk Reduction and Management Office (CCDRRMO) chief Nagiel Bañacia, agad isinugod sa Cebu City Medical Center (CCMC) bandang alas-singko ng hapon kamakalawa ang mga biktima matapos uminom ng free sample product ng Kopiko 78 degrees na kape.,Nabatid na nag-free tasting ang kape ng distributor ng produkto sa nasabing paaralan kung saan pawang ang mga pinayagang uminom ay ang mga guro at estudyanteng lagpas 18-anyos.,Ayon sa school administrator na si Joseph Ty, hindi dapat bibigyan ng samples ang mga estudyanteng 18 taong gulang pababa pero dahil marami ang makukulit nagawa pa rin ng mga ito na makalusot at makainom.,Sa mga gurong uminom, wala naman iniulat na nakaramdam ng pagsama ng katawan at tanging mga estud­yante lamang na karamihan ay 18-anyos­ pababa ang edad ang nadale.,Sa ngayon ay isinasailalim na sa pagsusuri ng Department of Science and Technology (DoST) upang matukoy ang sanhi ng sinapit ng mga biktima.",,
Bato: SAF walang pagkakamali!,,"Mahigpit na pinanindigan ni PNP chief Director General Ronald dela Rosa na walang nagawang pagkakamali ang SAF sa nangyaring riot sa NBP.,Sinabi ni dela Rosa na hindi nalusutan ang PNP-Special Action Force (SAF) at walang bagong naipuslit na bagong suplay na droga sa Bilibid.,Iginiit nito na ang gina­mit marahil sa pot session ng mga inmates ay posibleng lumang stock at naitago lamang nang mabuti bago ang Oplan Galugad.,Idinahilan din ng chief PNP na hindi rin naman maaaring siyasatin ang  kada pulgada ng building 14 dahil sa pangambang baka gumuho ito.,“Para matiyak na wala nang magagamit na droga at wala nang kontrabando ay ilipat sa ibang pasilidad ang mga bilanggo,” mungkahi ni dela Rosa.,Matigas ding inihayag­ ni Dela Rosa na ang SAF ang pinakamatigas at pinakamahusay niyang mga pulis at handa niyang­ itaya ang leeg para sa mga ito.,Gayunman, sinabi ng chief PNP na hindi naman maaapektuhan ang pla­nong pagpapalawig ng pagbabantay ng mga SAF sa NBP.,Mangangailangan pa ng isang batalyon bago tuluyang magalaw ang mga sugatang high profile inmates na naka-confine sa Muntinlupa ­Medical Center.,Ito ang tiniyak ng isang PNP-Special Action Force (SAF) na nagbabantay sa ospital bilang reaksyon sa pahayag­ ng kaanak ng mga inmates na humihiling na ilipat ng ibang pagamutan dahil sa usapin sa seguridad.,Iginiit ng SAF official na batikan sa kanilang tungkulin ang mga SAF na nakabantay kina Javee Sebastian, Vicente Sy at Peter Co.,Kung mayroon umanong kahilingan na mailipat, naniniwala ang opisyal na hindi dahil sa seguridad kundi dahil sa personal na kagustuhan lamang dahil may kakayahan ang mg ito na gumastos sa mas mahal na opsital.,Wala namang plano ang DILG na alisin sa pagbabantay sa NBP ang mga tauhan ng SAF kasunod ng naganap na riot.,Ayon kay DILG Sec. Mike Sueno, pinaplano pa nga nilang dagdagan pa ang nagbabantay na SAF para tiyakin na hindi na maulit pa ang insidente.",, virginity ibinebenta sa P.5M
Dalaga binideo habang naliligo,,"Arestado ang isang 20-anyos na lalaki dahil sa pamboboso at pagkuha ng video sa isang magandang dalaga habang naliligo ito sa banyo kamakalawa ng gabi sa bayan ng San Fernando, Camarines Sur.,Nakakulong ngayon sa San Fernando Municipal Police Station (MPS) at kinasuhan ang suspek na si Christian Cataloctocan, 20, may-asawa, at taga-Barangay Planza ng nasabing bayan.,Sa report, naganap ang insidente pasado alas-otso ng gabi sa bahay ng biktimang itinago sa pa­ngalang “Jenny”, 29, sa Barangay Calauag ng ba­yang ito kung saan kasalukuyan itong naliligo.,Sa salaysay ng dalaga, naliligo ito nang mapansin na may liwanag na nagmumula sa bintana ng banyo.,Nagkunwari ang dalaga na hindi ito napapansin at itinuloy ang pagligo su­balit nang makumpirmang may nakasilip sa bintana ay agad siyang sumigaw.,Mabilis namang sumaklolo ang dalawang lalaking kaanak ng biktima at nakorner ang noo’y papatakas nang suspek.,Nakumpiska sa suspek ang isang cellphone kung saan nandoon ang video ng pagligo ng biktima.",,
"Konsehal ng Maynila, nagpapasaklolo sa NBI",,"Nagpasaklolo sa National Bureau of Investigation (NBI) ang isang beteranong konsehal ng Maynila para maimbes­tigahan ang grupo ng mga kasalukuyan at dating­ Konsehal ng Lungsod at umiikot sa mga establisimiyento para mangikil ng pera kapalit ng kala­yaan sa pagnenegosyo.,Sa kanyang privilege speech, sinabi ni Councilor Bernie Ang (3rd district) na kinakaila­ngang magkaroon ng masusing imbestigasyon para magawan ng kaukulang aksyon ang mga naturang tiwaling Konsehal at dating­ Konsehal ng Maynila.,Una nang napalathala ang ginagawang panghihingi ng halagang P30,000-P60,000 ng mga konsehal bilang proteksyon sa kanilang negosyo.,Sinabi ni Ang na naalarma siya matapos malaman na umiikot din ang grupo sa mga establisimiyento sa Binondo area. Nagpahayag din si Ang nang pagkadismaya­ dahil nasisira ang imahe ng konseho dahil sa ginagawa ng mga konsehal.,“We were elected to create meaningful laws that will redound to the benefit of the city and its residents, including those doing­ legiti­mate business in the city and not to use our position for selfish, errant­ interests,” dagdag ni Ang.",,
6 CASUALTIES SA BAKBAKANG AFP-ASG,," — Dalawang Abu Sayyaf ang kumpirmadong patay at sugatan din ang 4 iba pa, kabilang ang isang sundalo sa matin­ding sagupaan kahapon sa Sulu, isa sa 5 lalawigan ng Autonomous Region in Muslim Mindanao.,Naganap ang labanan sa Barangay Pugad Manaul sa bayan ng Panamao at pa­wang mga tauhan ni Abu sayyaf sub-leader Alhabsy Misaya ang mga nakasagupa ng tropa ng militar.,Sinabi ni Major Filemon Tan, ang spokesman ng Western Mindanao­ Command, na nakasagupa­ ng mga sundalo mula­ sa 35th at 10th Infantry ­Battalion ang mahigit sa 2 dosenang Abu Sayyaf ngunit hindi naman mabatid kung kasama ba sa grupo si Misaya.,Sumaklolo rin ang Philippine Air Force at nagbigay-suporta sa mga sundalo sa pakikipaglaban­ sa grupo ni Misaya na siyang may hawak sa ilang mga Malaysian at Indonesian hostages. Iniuugnay din ang Abu Sayyaf sa ­Islamic State.,Naganap ang sagupaan isang araw lamang matapos na madagit ng hinihilang Abu Sayyaf ang isang mangingisda sa Sabah. Kinumpirma rin kahapon ng Malaysia na dinukot ng mga armado ang kanilang mangingisda ‘di-kalayuan sa Semporna at tumakas ang mga ito sakay ng speedboat patungong Tawi-Tawi na kabilang din sa Autonomous Region.",,
Pasahero ‘pila-balde’ sa tumirik na LRT,,"Naantala ang deployment ng mga tren ng Light Rail Transit (LRT-1)­ makaraang masira ang ­‘catenary wire’ ng LRT depot sa Baclaran­ na siyang nagbibigay ng power­ supply sa mga bagon kahapon ng umaga.,Nabatid mula sa command center ng LRT-1 na dakong alas-5:30 ng umaga nang masira ang catenary wire at dahil sa insidente ay 13 tren lamang­ ang nai-deploy na bumiyahe mula Baclaran­ ­station patungo ng ­Roosevelt Ave. station.,Nabatid na ang normal na bumibiyaheng tren araw-araw ay 28 at dahil sa hindi inaasahang pangyayari ay humaba ang pila ng mga pasahero sa bawat istasyon ng LRT-1.,Patuloy naman ang pagkukumpuni ng engineering team ng LRT-1 sa nasirang wire.,Pinapayuhan naman ng pamunuan ng LRT-1­ ang mga pasahero na maghanap ng alternatibong masasakyan upang hindi maabala sa kanilang mga lakad.,“LRT-1 passengers are advised to consider other options to avoid delays on their trips” ayon pa sa abiso.",,
"PH, Vietnam tandem sa drug-free ASEAN",,"Puntiryang palakasin ng Pilipinas ang koo­perasyon ng dalawang bansa gayundin sa laban sa ilegal na droga tungo sa hangaring ‘drug-free ASEAN’.,“I am confident the ties between Philippines and Vietnam will be stronger,” bahagi ng departure speech ni Pangulong Rodrigo Duterte sa Ninoy Aquino International Airport (NAIA) Terminal 2 kahapon.,Sinabi pa ng Pangulo na nakatakdang palakasin umano nito ang kooperasyon at pagkakaibigan ng Vietnam at Pilipinas sa kanyang dalawang araw na official working visit sa Hanoi.,Kabilang aniya sa kanyang isusulong ang payapang resolusyon ng territorial dispute, pagpapabuti sa economic bilateral cooperation ng Vietnam at Pilipinas, pagpapalakas sa ugnayan o partnership sa agrikultura, defense at maritime security.,Ang Vietnam ay kasama sa mga claimants sa ilang pinag-aagawang teritoryo sa South China Sea.",,
"Brgy pinakikilos na ng DILG vs iligal na droga, corruption at kriminalidad",,"Para lubusan makatulong ang mga opisyal at miyembro ng Barangay sa pagsugpo sa iligal na droga at kriminalidad at corruption, inilunsad ng Department of Interior and Local Government (DILG) ang isang community-based program.,May titulo itong “Mamamayang Ayaw Sa Anomalya, Mamamayang Ayaw sa Ilegal na Droga o ‘MASA­ MASID,’” layunin ng programa na hikayatin­ ang mga komunidad na manindigan sa paglaban ng pamahalaan laban sa kurapsyon, iligal na droga at kriminalidad.,Ayon kay DILG Secretary Ismael Sueno, ang programa ay inaasahang magpapakilos sa mga opisyal at mga miyembro nito sa kanilang komunidad para labanan ang iligal na droga sa kanilang nasasakupan.,“We believe that peace and order is a shared res­ponsibility of all Filipinos.­ Through the ‘MASA MASID’ program, citizens and other­ concerned sectors can help the government in its campaign to rid the country of crime and illegal drugs,” ayon kay Sueno.,Ang layunin ng MASA­ MASID ay pag-isahin ang iba’t ibang ­organisasyon sa pagbuo ng ligtas at drug-free communities sa bansa. Nagbibigay din ito ng importansya ng multi-sectoral na kasama ng komunidad sa paglaban sa pagkalat ng iligal na droga gayundin ang korap­syon at kriminalidad.",,
GUHO SA MARIKINA,,"Bumagsak ang dalawang bahay nang gumuho sa ikalawang beses, ang riprap sa gilid ng ilog ng ­Marikina City kahapon ng umaga.,Sa kabutihang palad ay nasa evacuation center na ang mga nakatira sa dalawang tahanan na bumagsak kaya walang nasaktan sa mga residente ng Barangay Nagka, Marikina City.,Nabatid sa Marikina rescue 161 na dakong alas-5:30 ng umaga nang gumuho ang riprap dahil lumambot ang lupa bunsod ng halos magdamag na pag-ulan.,Sinabi naman ni Marikina City Mayor Marcelino­ Teodoro na inabisuhan na nila ang lahat ng nakatira­ malapit sa gumuhong riprap at pampang ng ilog na pansamantalang lumikas sa ligtas na lugar upang makaiwas sa trahedya.,Hinala ng Alkalde na mahina ang pagkakagawa ng Department of Public Works and Highways (DPWH) sa nasabing mga riprap kaya gumuguho ang mga ito.,Una dito, noong linggo ng umaga ay gumuho ang riprap sa nasabing lugar at muling nasundan kahapon.",,
Publiko tamang duda sa narco list ni PDU30,,"May bahid na ng pagdududa ang publiko sa listahan ng mga taong sangkot umano sa drug trade matapos aminin ni Pa­ngulong Rodrigo Duterte ang pagkakamali nang isama si dating Pangasinan Governor at ngayon ay Congressman Amado Espino sa drug matrix.,Ito ang tahasang sinabi ni Sen. Panfilo Lacson, chairman ng Senate committee on public order and dangerous drugs.,Ayon kay Lacson, sa una pa lang ay hindi dapat inilabas ang narco list dahil ginagamit lang ito sa case build-up at hindi sa pagpapahiya sa mga taong nasa listahan.,“A narco list is intended only for case build up by law enforcement; not to shame those in the list. That’s why it’s marked ‘CONFIDENTIAL’,” diin ng senador.,Subalit dahil sa nailabas na ito sa publiko, ang naging hamon naman sa gobyerno ay kung mapapanindigan ito, bagay na hindi nangyari sa kaso ni Espino.,“Definitely may nega­tibong epekto sa kredibilidad ng narco matrix ang ginawang pag-amin ng pagkakamali ng Pa­ngulo,” ani Lacson.,Lumalaki rin aniya ang persepsyon na kapag nakakalapit o may koneksyon sa Pangulo ay nabubura sa listahan tulad ng ginawa sa negosyanteng si Peter Lim ng Cebu.",,
Arestuhin mo ako ngayon!,,"Palaban ngunit hindi na rin mapigilan ni Senador Leila de Lima na maging emosyonal kahapon nang hamunin nito si Pangulong Rodrigo Duterte na arestuhin na siya dahil ito naman ang nais niyang mangyari.,“Hulihin n’yo na ako ngayon. ‘Yun naman talaga ang gusto n’yo. Ikulong na n’yo ako ngayon, I’m here. What do you want to do Mr. President? I’ll wait for you,” giit pa ni De Lima kaugnay sa walang tigil na pagdidiin sa kanya sa illegal drug trade sa New Bilibid Prison (NBP).,Kahit nangingilid ang luha at nanginginig ang boses sa matin­ding galit, iginiit pa ni De Lima na hindi siya duwag para atrasan ang lahat ng mga alegasyon laban sa kanya dahil alam niyang ino­sente siya at walang kasalanan. Sa halip lalabanan niya ito.,“I want to fight here in my country. Hindi po ako duwag, dahil wala akong kasalanan, ‘yung mga nagtatago lamang at ‘yung mga duwag ang umaatras, hindi po si Leila de Lima. Hindi po ako pinalaki ng tatay ko na maging duwag,” ayon pa sa senadora sa ipinatawag nitong press conference.,Sa desperasyon umano ng Pangulo ay pilit siyang sinisiraan na hindi iniisip ang epekto nito sa bansa.,“In your desperation, para siraan n’yo ako, hindi n’yo na iniisip kung ano ang nagiging hitsura n’yo sa mata ng bayan at sa mundo. Kayo na po ang pinagtatawanan, hindi po ako. Inosente po ako,” giit nito.,Dahil dito, muling nakiusap ang senador sa Pangulo na tigilan na nito ang lahat ng kahibangan dahil napapahiya lamang umano ito sa kanyang mga alegasyon na puro imbento at kasinunga­lingan.,Aminado ang senadora na hindi na niya alam ang kanyang gagawin na minsan ay naisip na rin niyang sana hindi na lamang siya nanalo bagama’t hindi naman pinagsisihan na tumakbo siya bilang senador.,Umugong ang balita kahapon na ipapalabas na sa Mababang Kapulungan ng Kongreso ang umano’y sex video ng senadora at ng umano’y driver/bodyguard nitong si Ronnie Dayan kasabay ng imbestigasyon sa pag­la­ganap diumano ng droga sa NBP noong panahong siya ay Justice secretary.,Sa ambush interview kay House Speaker Pantaleon “Bebot” Alvarez bago ang ipinatawag nitong ‘majority caucus’ kahapon ng umaga, sinabi nito na ikinokonsidera nila ang pagpapalabas sa umano’y sex video ni De Lima.,“Well para sa akin ano, wala naman sigurong diperensiya para malaman ng tao kung talagang totoo ‘yan o hindi. Kung kinakailangan dahil para ‘yun ang mag-uugnay kung merong personal relationship,” ani Alvarez.,Nais ni Alvarez na ang taumbayan ang humusga kung totoo o hindi ang sex video kaya plano nilang ipalabas ito sa Kongreso, subalit hindi sinabi kung kailan.,Tutol ang Minority Bloc ng Kamara na ipaki­ta ang nasabing sex video na hawak ni Justice Sec. Vitaliano Aguirre.,Dedma naman ang Senate President sa sinasabing sex video. “Yung mga sex video na ‘yan, psy war lang ‘yan, ang dami-dami ng claim na ganyan, I have not seen it. Bakit natin kinakagat ang ganitong usapin, we maybe wasting our time,” ayon kay Sen. Koko Pimentel.,“I think she is breaking down.”,Ito naman ang reak­syon ni Pangulong Rodrigo Duterte sa mga ipinahayag kahapon ni Senador De Lima kung saan nagtaas ng boses ang senadora at iginiit na may puwersa o nakapaligid sa Presidente na nagsasamantala sa galit o ngitngit nito bunsod ng extrajudicial killing investigation noong 2009.,“In all sincerity as a human being honesty, I’m not trying to derogate her, she’s a lawyer, she is bright. I think she is breaking down. I would suggest she takes days off. She will have a nervous breakdown,” reaksyon ni Pangulong Duterte bago ito lumipad patungong Vietnam para sa 2-day working visit.",, 1 patay sa buy-bust ops
RIOT PLANADO,,"Planado at dalawang buwan umanong pinag-aralan ang naganap na riot sa loob ng New Bilibid Prison (NBP) na ikinamatay ng isang drug lord at pagkasugat pa ng tatlong iba kahapon.,Sa panayam kay Magdalo Partylist Rep. Gary Alejano, inaasahan na umano nila ang bagay na ito at posibleng masundan pa upang tuluyang burahin sa mundo ang mga high-profile inmates lalo na ang mga drug lords.,“Ang riot sa Bilibid na naging sanhi ng pagkamatay at pagkasugat ng ilang high value inmates ay tumutugma sa naunang impormasyon na aking nakuha dalawang buwan na ang nakakalipas na ang mga high value inmates particularly mga drug lords ay lilikidahin,” ani Alejano.,Sa nasabing gulo, namatay ang convicted drug lord na si Tony Co habang nasugatan naman sina Peter Co, Jaybee Sebastian at Vicente Sy matapos sitahin umano ang mga Chinese ng isang convict na nagngangalang Major Dungael.,“Sa nakuha kong impormasyon, lilikidahin ang mga subject sa isang staged riot sa loob ng kulungan gamit ang hitmen na mismo ay nasa loob na rin,” ayon pa kay Alejano.,May kinalaman umano ang planong paglikida sa mga inmates lalo na ang mga hindi nakiki­pagtulungan sa gobyerno para idiin sa paglaganap ng droga sa Bilibid si Sen. Leila de Lima.,Naniniwala naman si Surigao Rep. Robert Ace Barbers na may gustong magpatahimik kay Sebastian para hindi ito kumanta laban kay De Lima.,Ikinagalit ni De Lima ang paratang ng kaalyado ni Pangulong Rodrigo Duterte na ipinalilikida niya si Sebastian upang hindi ito makaharap sa imbestigasyon ng Kamara. Noong nakaraang linggo ay iniharap na ni Justice Sec. Vitaliano Aguirre ang mga high-profile inmates at itinuro si De Lima na nakinabang sa operasyon ng droga sa Bilibid, bagay na itinatanggi ng senador.,May suspetsa ang senadora na ang nangyari sa Building 14 ay mensahe ng Malacañang sa inmates na makipagtulungan kay Secretary Aguirre sa pag-imbento ng istorya laban sa senador upang madiin ito sa drug trade sa NBP.,“The official version of the DOJ is that this was a riot. Absent any other available reliable information, I am not discounting the fact that this is another way of the government ‘persuading’ the Bilibid 19 to testify against me, and that this incident should serve as a lesson to those who refuse to cooperate with the government and do Aguirre’s and Malacañang’s bidding,” suspetsa ni De Lima.,Hindi man direkta, nagpahiwatig si Kaba­yan Partylist Rep. Harry Roque na posibleng may kinalaman si Sen. De Lima sa naganap na riot sa loob ng NBP upang hindi umano matuloy ang pagtestigo sa Kamara sa darating na Oktubre 5 ng kontrobersiyal na convicted drug lord na si Jaybee Sebastian.,Kasabay nito, nais ni Roque na imbestigahan ng Philippine National Police (PNP) at National Bureau of Investigation (NBI) ang pangyayari sa loob ng NBP at posibleng koneksyon dito ni De Lima.,Isinisi rin ni Buhay Partylist Rep. Lito Atienza kay De Lima ang nangyari kay Sebastian dahil nalagay sa panganib ang buhay nito (Sebastian) matapos ianunsyo mismo ng senadora na government asset ito na posibleng niresbakan din s’ya sa loob ng piitan.,“Si Leila ang nagpahamak kay Sebastian. Sinabi n’ya kasing asset s’ya kaya target tuloy siya ng kanyang mga nasagasaan. Sino’ng sisisihin d’yan, si Leila,” ayon pa kay Atienza.,Naniniwala si House Speaker Pantaleon “Bebot” Alvarez na may kinalaman sa imbestigasyon ng Kamara sa paglaganap ng ilegal na droga sa NBP ang naganap na riot.,Hindi naniniwala ang House leader na bahagi ng normal na eksena sa mga kulungan ang naganap na riot sa Bilibid 19 kung saan nakakulong ang mga high-profile inmates na pawang sangkot sa illegal drug trade.,“Hindi maganda sa gobyerno na mamatay si Sebastian dahil iyan ang mag-spill ng beans laban kay De Lima. Kaya gusto namin na buhay siya,” ito naman ang reaksyon ng Justice Secretary sa alegasyon na sila ang may pakana ng gulo sa Bilibid.,Sa kasalukuyan ay nasa kritikal na kondisyon ang drug lord na si Peter Co sa Medical Center of Muntinlupa, samantalang stable condition na sina Sebastian at Vicente Sy.,Wala pa ring malinaw na report kung paano nagkaroon ng gulo at saksakan at kung sino ang nagsimulang manaksak ng ice pick.,Gayunman sa unang report, nagpa-pot session sina Tony Co, Peter Co at Vicente Sy nang sitahin ng isang Major Dungael na isa ring bilanggo. Dito na umano nagsimula ang rambulan.,Mabilis namang naawat ang gulo sa mabilis na res­ponde ng Special Action Force (SAF) commandos.",,
"Senator Miriam, pumanaw na",,"Pumanaw na si dating Senadora Miriam Defensor-Santiago ganap na alas-8:52 ng umaga itong Huwebes dahil sa sakit na lung cancer.,Sa Facebook post ng kanyang anak na si Mechel T. Santiago, kinumpirma nito na namaalam na ang Senadora sa edad na 71.,“Mahal na mahal ka namin, Ma. Hindi na po kayo mahihirapan ngayon. Kasama n’yo na po ang ating Panginoon,” ayon kay Mechel. “Maraming salamat sa inyong pagmamahal sa amin, sa inyong pamilya at sa ating bayan,”,Tulog nang bawian ng buhay si Santiago sa St. Luke’s Medical Center sa Bonifacio Global City sa Taguig.,Noong July 2, 2014 inanunsyo ni Santiago na siya ay may stage 4 lung cancer, ngunit itinuloy ang kanyang panunungkulan at tumakbo bilang pangulo noong May 2014 election.,Ang tinaguriang Iron Lady of Asia dahil sa kanyang tapang kontra sa graft and corruption ay ipinanganak noong June 15, 1945 sa Iloilo City, Iloilo. Ang kanyang mga magulang ay sina Benjamin A. Defensor, isang district judge, at Dimpna Palma Defensor.,Isang accomplished student si Santiago na nagtapos bilang valedictorian sa elementary at high school.,Nagtapos din bilang magna cum laude sa University of the Philippines (UP) of Visayas noong 1965 na may Bachelor of Arts degree in Political Science.,Nagkaroon ng law degree with honors sa UP Diliman.,Naging kauna-unahang babaeng editor-in-chief sa The Philippine Collegian, student newspaper ng UP.,Naging presiding judge ng Quezon City Regional Trial Court sa judicial branch. Dito siya nakilala sa pagpapalaya sa mga inarestong anti-Marcos rallyists, kabilang si director Lino Brocka noong panahon ng Martial Law.,Naging Immigration Commissioner at Agrarian Reform Secretary sa executive branch.,Naging Senador sa tatlong termino sa legislative branch mula 1995 hanggang 2001 at 2004 hanggang 2016.,Nagsilbing legal officer sa United Nations High Commission para sa refugees sa Geneva, Switzerland.,Sa husay at talino ni Santiago siya ang kauna-unahang Pinoy na na-elect bilang judge sa International Criminal Court (base sa The Hague, Netherlands noong 2011). Binitiwan niya ang puwesto dahil sa kanyang chronic fatigue syndrome.,Tatlong beses na tumakbong pangulo, una noong 1992 (Fidel V Ramos ang nanalo), noong 1998 (Joseph Estrada ang nanalo); at 2016 (Rodrigo Duterte ang nanalo)., , ",,
Luzon inalerto sa pagdating ni ‘Igme’!,,"Isa na namang bagyo ang mino-monitor ngayon ng Philippine Atmosphe­ric Geophysical and Astronomical Services Administration (PAGASA) na inaasahang papasok sa bansa sa weekend. Sa sandaling makapasok ito sa bansa ay papangalanan itong Igme.,Sa huling pagtaya ng PAGASA, huling namataan ang bagyo na may international name na Chaba sa 2,470 kilometers east ng Luzon, na taglay ang lakas ng hanging aabot sa 75 kilometro kada oras at pagbugsong aabot sa 95 kilometro kada oras.,Kumikilos ang bagyo sa direksyong pakanluran sa bilis na 22 kilometro kada oras.",,
I’M VERY SORRY!,,"Humingi ng dis­pensa si Pangulong Rodrigo Duterte sa ilang opisyal na isinangkot nito sa kalakaran ng ilegal na droga.,Nag-sorry si Pangulong Digong kina incumbent Pangasinan Representative Amado Espino, provincial administrator Rafael Baraan at provincial board member Raul Sison bunsod ng pagtukoy sa mga ito na pawang nakapaloob sa unang narco-list o drug matrix na ibinunyag nito.,“I would like to apologize to you publicly and I would say now I am very sorry but trabaho ko ‘yan, it’s part of my territory, I cannot be perfect sometimes, you are correct when you say life is never fair,” paghahayag ni Duterte kasabay nang pag-inspeksyon kahapon sa nadiskubreng mega shabu laboratory sa Lacquios, Arayat, Pampanga.,Ayon kay Pangulong Duterte, mayroong “gap” sa impormasyon na nag-uugnay kina Espino at mga nabanggit na Pangasinan officials sa illegal drugs.,“Ngayon if I commit a wrong, I am ready to apologize and say I am sorry. Ang nangyari dito is (former) Governor Espino and I don’t know about Sison but the last matrix andoon si (Senador Leila) De Lima pati si Baraan Undersecretary, sabit ‘yang dalawa,” parte ng speech ng Pangulo.,“I had it validated four times, ‘pag tiningnan ko na lahat, kagabi dala ni PDEA tapos ‘yung ibang intelligence, pati ‘yung may putol, there’s a gap there that can’t be explain why his name is there, so I think that kung meron it’s either intriga, tsismis or it was purposely done without really checking the validity,” paliwawag pa nito.,Matatandaan na ilang linggo na ang nakakaraan ay nakaladkad ang mga nasabing personalidad sa illegal drug trade at tinukoy ang mga ito na kasama sa narco-list.,Pero kahapon ay kumambiyo at bumawi si Pangulong Digong sabay sorry sa naturang mga opisyal.,“I take full responsibility. Ako ‘yung nag-announce, hindi naman (sila). Sabi ko… I take full responsibility, even if the soldiers and the police would commit a serious wrong, I will assume that mistake. And they can file charges at me, fine. But my answer to the judge would really be something like, ‘Nagkamali ako, I am sorry but I have to inform the people immediately so that they can take regard of their surroundings and prevent the contamination of drugs’,” anang Pangulo.,Samantala, lubos ang pasasalamat ni Pangasinan Rep. Amado Espino kay Pangulong Rodrigo Duterte matapos itong linisin sa drug matrix. Ayon sa mambabatas nabunutan ito ng tinik at lalong tumaas ang kanyang paghanga sa Pangulo dahil sa inisyu nitong apology sa pagdadawit sa kanya at iba pang opisyal ng Pangasinan sa ilegal na droga.,Sa isang pahinang statement sinabi ni Espino na noon pa man ay wala itong pagdududa na wala s’yang kinalaman sa ibinibintang sa kanya kaya naman minarapat nitong manahimik sa loob ng nakalipas na 3-linggo habang isinasagawa ng mga awtoridad ang pagberipika sa drug matrix.",,
"Bilibid riot: Tony Co patay, iba pang high-profile inmates sugatan",,"Patay ang high-profile inmate na si Tony Co sa nangyaring riot sa National Bilibid Prison itong Miyerkules kunsaan kabilang sa mga nasugatan ay iba pang kilalang inmates na sina Jayvee Sebastian, Peter Co, at Vicente Sy.,Kinumpirma ni Justice Sec. Vitaliano Aguirre ang riot na naganap sa Building 14 ng maximum security compound ng Bilibid bago mag alas-otso ng umaga.,Si Tony, kabilang sa Bilibid 19 at kilalang drug lord, ay namatay dahil sa pananaksak. Inilabas ang mga labi nito mula sa morgue ng Medical Center Muntinlupa para sa autopsy.,Kritikal naman si Peter Co habang matindi rin ang tama ni Sy. Samantala, nasa stable na kondisyon na si Sebastian sa ngayon.,Ayon sa report nangyari ang insidente nang may isang inmate na si Edgar Cinco ang nakakita kina Tony Co, Peter Co at Vicente Sy na gumagamit umano ng iligal na droga sa loob ng selda. Ipinarating ito kay Clarence Dongail na isa ring inmate na siyang kumompronta sa tatlo.,“Pinuntahan niya ‘yung tatlo, sabi niya ‘wag naman kayo gagawa ng ganyan. Masama na nga ‘yung kuwan natin dito, lahat pa tayo mapapasama ‘pag nalaman ng mga awtoridad ‘yang ginagawa ninyong pag-shashabu,” kwento ni Aguirre sa panayam sa radyo.,Matapos nito ay nagtungo si Dongail sa selda ni Sebastian, kunsaan nagsimula ang gulo.,“Sumugod si Tony Co, sinugod si Major (Dongail) at nagkaroon ng riot,” salaysay pa ni Aguirre.,Inaalam pa ng awtoridad kung sino ang unang nanaksak at ano pa ang dahilan sa mga nangyari.",,
Nene inabuso ng 63-anyos,,"Kalaboso ang isang sexagenarian man matapos arestuhin sa pang-aabuso sa isang 8-year old girl sa Lagao, General Santos City.,Nahaharap ngayon sa kasong paglabag sa RA 8353 o Anti-Rape law ang suspek na si Osias Komighod, 63, isang artcraft maker, residente ng Bula-Lagao Road, sa nasabing lungsod.,Sa ulat ng Lagao Police Station, noong Set­yembre 22 nang arestuhin ang suspek matapos abusuhin ang walong taong gulang na batang babae na pamangkin ng nobya nito.,Napag-alaman na binisita ng suspek ang kasintahan nito sa bahay pero ang dinatnan nito ay ang biktima dahil umalis umano ang kanyang tiyahin.,Nang malaman na nag-iisa ang biktima sa bahay, agad dinala ng suspek ang bata sa kuwarto kung saan isinagawa ang pang-aabuso.,Nang dakpin ang suspek, inamin nito ang ginawang pag-oral sex sa biktima.",,
"Lumunok ng heroin, patay",,"Patay ang isang lalaki makaraang lunukin umano ang aabot sa $500,000 na halaga ng heroin sa P­ennsylvania, USA.,Sa ulat, natagpuan ng isang motorista ang labi ng biktimang si Boris Anavisca-Reyes, tinatayang nasa 30-anyos at isang Guatemalan, na nasa tabi ng isang kalsada sa nasabing lugar.,Ayon kay Clearfield County Coroner Mike Morris, sinasabing ang ikinasawi ng lalaki ay ang pagputok ng isa sa mga pakete ng heroin na nakatago sa loob ng katawan nito.,Nakikipagtulungan na ang mga pulis at drug enforcement agency agents upang matukoy kung saan galing at saan posibleng dadalhin ang mga drogang ibiniyahe ng biktima.,Pinaghihinalaan ng mga awtoridad na si Reyes ay isang drug courier at lumabas sa mga isinagawang pagsusuri sa kanya na maraming pakete ng heroin ang kanyang nilunok.,Hindi naman na tinukoy kung paano ibinalot ang iligal na droga na tinatayang nagkakahalaga ng $250,000 hanggang $500,000.",,
"Journalists, winarningan ni Pope Francis",,"Pinaalalahanan ng Santo Papa ang mga mamamahayag na huwag hayaan ang kanilang sari­ling magamit sa pagpapakalat ng maling impormasyon at balitang walang basehan o mga tsimis.,Sa payo ni Pope Francis ay sinabi nitong huwag gamitin ang kanilang mga isinusulat bilang ‘weapon of destruction’.,Aniya, hindi dapat maging instrumento ng pagpapalaganap ng takot sa tuwing nagbaba­lita ng mga pangyaya­ring gaya ng paglikas ng mga mamamayan mula sa kanilang bansa upang takasan ang matinding gutom at madugong digmaan.,Inihalintulad pa ni Pope Francis sa terorismo ang pamamahayag na nakabatay sa tsismis at nagpapalaganap ng takot.,Sinabi nitong ang pagpapakalat ng tsismis ay paraan ng pagpatay sa kapwa gamit ang mga salita at mas malawak ang pinsalang nagagawa ng mga mamamahayag na nagpapakalat ng tsismis dahil mas marami ang naaabot ng kanilang mga ibinabalita.,Naniniwala si Pope Francis na bagama’t mahalaga ang kritisismo at ang paglalantad ng mali sa lipunan ay kaila­ngan pa ring sang-a­yon sa mga pamantayang propesyunal ang interpretasyon ng mga mamamaha­yag sa mga kaganapang kanilang nasasaksihan.",,
Unaccounted ARMM budget ipaliwanag,,"“Where are the ARMM billions?”,Ito ang malaking kuwestiyon ni Kusug Tausug Partylist Rep. Shernee Tan sa naganap na budget briefing ng ARMM, na ayon sa mambabatas mismong ang Commission on Appointments ang nagkumpirma na may unliquidated funds ang ARMM simula pa noong 2012.,Ayon kay Tan, dapat ipaliwanag ng ARMM Regional Government sa pangunguna ni Regional Governor Mujiv Hataman ang unexplained appropriations, procurements, unfinished projects, contracts at liquidation ng bilyong budget mula 2012 hanggang 2016 ng ARMM.,“Much of the over P96B budget received by the ARMM Regional Government in the last 4 years remain unaccounted for.This, in light of the ARMM bid to ask Congress for a hefty raise in its budget from P29.4B in 2016 to P41.78B in 2017,” pahayag ni Tan.,Ayon kay Tan, sa kabila ng malaking pondo ay nananatili paring mataas ang porysento ng mahihirap sa ARMM. Inihalimbawa rin nito ang Sulu na hindi nakikinabang sa infrastructure projects ng lokal na pamahalaan.,Nitong 2014 at 2015, ang 731 milyon at 1.2 bilyon na pondo ang inilaan para sa pagtatayo ng silid-aralan pero batay sa DepEd projects status report ay wala naman ni sentimo ang napunta sa nasabing proyekto.,Umaasa naman si Tan na kikilos ang Ombudsman para imbestigahan ang mga nasabing insidente at sampahan ng kaso ang mga responsableng opisyal.",,
Mega shabu lab gagawing rehab center,,"Pakikinabangan ng gobyerno ang lupaing kinatitirikan ng sinalakay na mega shabu laboratory sa Arayat, Pampanga matapos iutos ni Pangulong Rodrigo Duterte kahapon ang pag-sequester sa ekta-ektaryang lupain.,Ang direktiba ay ginawa ni Pangulong Duterte nang magtungo kahapon sa Lacquios, Arayat, Pampanga kung saan natagpuan ang shabu laboratory para inspeksyunin.,Ita-transform bilang rehabilitation center ang nadiskubreng mega shabu laboratory.,Pinakukumpiska ng Pangulo ang lupain na sinasabing pag-aari ng isang Sunday Chua para gamiting rehabilitation center ng mga drug addicts sa bansa.,Personal na inin­speksyon kahapon ng hapon ni Pangulong Duterte ang hinihinalang laboratoryo ng shabu kasama si Philippine National Police (PNP) chief Dir. Gen. Ronaldo “Bato” Dela Rosa.,Sinabi ni Pangulong Digong kahapon na nakahanda ang gobyerno na gastusan ang lugar para maging rehab center.",,
3 sunog na ulo bumulaga sa Quezon,,"Tatlong pugot na ulo ng tao ang natagpuan sa Barangay Cambuga, sa bayan ng Mulanay, Quezon kamakalawa.,Ayon kay Senior Insp. Bonna Abuyan-Obmerga, hepe ng Mulanay Police, sinunog at ‘di na makilala pa ang mga natagpuang pugot na ulo.,Unang natagpuan ang isang pugot na ulo kaya agad nagsagawa ng ma­lawakang paghaha­nap ang mga barangay tanod sa katawan ng biktima, subalit sa halip na katawan ang makita, da­lawa pang sunog na ulo na nakalagay sa sako ang natagpuan.,Ayon sa police official, walang napaulat sa kanilang himpilan na nawawalang mga perso­nalidad kaya posible aniyang taga ibang lugar ang mga biktima.,Agad nakipag-ugna­yan ang Mulanay Police sa mga karatig ba­yan para makilala ang mga biktima.",,
Magpamilya minasaker ng 2 kaanak,," Isang masaker ang gumimbal sa isang sitio sa Davao City matapos na mapatay ang mag-asawang magsasaka­ at kanilang 12-anyos­ na anak kahapon ng madaling-­araw sa labas mismo ng kanilang kubo.,Kinilala ng pulisya ang mga nasawi na sina Percival Idar at asawang si Carlita Toleron, gayun din ang anak na si John. Natagpuan ang kanilang mga bangkay na tadtad ng taga at halos magkakalapit sa isa’t isa sa kanilang bahay sa Barangay Baracatan sa Toril District.,Ayon sa inisyal na imbestigasyon, lumalabas­ na dalawang kapatid na lalaki ni Carlita ang pangu­nahing suspek sa brutal na pagpatay sa mga biktima. Posibleng may kinalaman sa lupain ang motibo sa masaker.,Pinaghinalaan diumano­ ng magkapatid na Romulo at Nilo Toleron­ na naibenta ni Carlita ang kanilang lupa at hindi nahatian o nabigyan ng parte ang dalawa na siyang ikinagalit ng mga ito.,Pinaghahanap na ng pulisya ang mga suspek na sinasabing lumayas na sa naturang lugar.",,
Clinton nakalamang kay Trump,,"Gaya ng inaasahan ay naging mainit ang naging­ debate sa pagitan nina Democratic presidential ­candidate Hillary Clinton laban sa katunggaling si ­Republican standard bearer Donald Trump.,Ayon sa ulat, naniniwala ang ilang analyst at observers na nakaangat sa performance si Clinton laban kay Trump sa katatapos na face-off ng mga ito sa unang presidential debate na ginanap sa Hofstra University sa New York.,Unang tanong na ipinukol sa mga kandidato ay kung bakit nila masasabing sila ang ‘better choice’ para makagawa ng maraming trabaho para sa mamamayan ng Amerika kung saan magkaiba ang bersyong inilatag ng dalawang kandidato.,Para kay Clinton, palalakasin nito ang ekonomiya at mag-i-invest sa middle class, itataas ang national minimum wage at tataasan ang buwis ng mga mayayaman.,Sabi naman ni Trump, dapat na pigilan ang mga US companies na dalhin sa ibang bansa ang trabaho at ibababa nito ang buwis.",,
P6M GOVT FIREARMS NASABAT SA GUN-RUNNING SYNDICATE,,"Umaabot sa P6 million halaga ng high-powered firearms na ibebenta sana ng isang gun running syndicate sa mga Abu Sayyaf­ group (ASG) ang nasabat ng Philippine National­ Police (PNP) kasabay ng pag-aresto sa apat na suspek sa Barangay West Crame, San Juan City.,Kinilala ni PNP chief Director General Ronald dela Rosa ang mga dinakip na suspek na sina Unding Kenneth Isa, Hja Risdimona Isa, Aljamer Akarab Mandih at Hurbin Alhi Sahibul.,Napag-alaman na mahigit isang buwang sinubaybayan ng mga tauhan ng Criminal Investigation and Detection Group (CIDG) matapos makatanggap ng intelligence report kaugnay sa iligal na operasyon ng grupo.,Sa isinagawang imbes­tigasyon, natumbok na ang tumatayong lider ng nasabing grupo ay si Unding­ na isa sa mga talunang kandidato sa pagka-bise gobernador sa lalawigan ng ­Sulu noong nakaraang Mayo national elections.,Narekober ng arres­ting officers sa bisa ng search warrant mula sa mga suspek ang M203 grenade launchers, M14 at M16 rifles at bultu-bultong mga bala nito.,Sinabi ni Dela Rosa­ na hindi pa natatapos ang kanilang trabaho dahil natuklasan na ang karamihang mga bala ay nagmula sa government arsenal, kaya tiyak na may mga ka­sabwat pa ang sindikato sa hanay ng mga awtoridad.,Natuklasan din na si Unding na kasapi ng gunrunning syndicate ang supplier ng mga armas ng ASG at mga war lords at ilang politiko sa ­Autonomous Region in Muslim ­Mindanao (ARMM).,“Sa intelligence report ng CIDG, ilang kasapi ng sindikato ay nasa Maynila na mula pa Agosto 16, para bumili ng cache of guns, explosives, components and ammunitions na order ng ASG men,” paha­yag ni Dela Rosa.,Kaugnay nito, nakatakdang makipag-ugnayan ang Armed Forces of the Philippines(AFP) sa PNP matapos makaaresto ang pulisya ng apat katao at makakumpiska ng mga high powered firearms na may tatak na government arsenal.,Ipinaliwanag ni AFP Public Affairs Office chief Marine Col. Edgar Arevalo­ na may karampatang prose­song sinusunod sa pagpapalabas ng alin mang mga armas na pagmamay-ari ng gobyerno.",,
"2 signal jammer, ilalagay sa NBP",,"Lalagyan ng dalawang “signal jammer” ng Department of Justice (DOJ) ang New Bilibid Prison (NBP) para makontrol ang komunikasyon ng mga inmate sa labas.,Sinabi ni Justice Secretary Vitaliano Aguirre, dalawang signal jammers ang ilalagay sa Building 14 ng NBP.,Ang jammers ay do­nasyon ng mga good samaritans na sumusuporta kay Pangulong Rodrigo Du­terte at sa kanyang gi­yera laban sa ilegal na droga.,Ipinakita rin ni Aguirre sa media kung paano gagamitin ang dalawang signal jammers.,Umaasa si Aguirre na sa pamamagitan ng signal jammers ay makokontrol at mapatitigil ang pakikipagtransaksyon ng mga high profile drug lord na nakukulong sa NBP.",,
Tulak na parak pinosasan ng kabaro,,"Nanganganib na masibak sa serbisyo ang isang bagitong pulis makaraang matimbog ito ng kanyang mga kapwa pulis sa drug buy-bust ope­ration sa Batangas City kamakalawa ng hapon.,Kinilala ang suspek na si PO1 Randy Mindanao, na nakatalaga sa Batangas City Police Station.,Hindi na nakapalag ang nabiglang si Mindanao nang posasan ito ng mga umarestong pulis matapos makumpiska rito ang dalawang sachet ng hinihinalang shabu.,Hindi sukat akalain nito na kaniyang kabaro ang kaniyang buyer ng shabu.,Kinumpiska rin ng mga awtoridad ang kaniyang service fire arm na .9MM glock pistol at P3,000 cash at P1,000 marked money.",,
"‘Duterte clown’ video, viral na",,"Usap-usapan ngayon sa social media ang isang cartoon o animation video na gawa ng isang Taiwanese animator na nagsasalarawan kay Pa­ngulong Rodrigo Duterte bilang isang ‘clown’ o payaso na pumapatay ng mga tao sa Pilipinas.,Sa lumabas na viral video, isang clown ang ma­kikitang lumilikida sa hinihinalang drug suspects sa lansa­ngan.,Simula nang unang lumabas sa Taiwanese Animators YouTube channel ay u­mabot na sa 31,000 views ito.,Ginawa rin ng mga umano’y Taiwanese animators ang naturang video bilang pagkondena sa pakikipagmabutihan umano ni Pangulong Duterte sa mga bansang Russia at China at pagbatikos sa mga kaso ng mga pagpatay sa bansa.,Makikita rin sa video at sa English translation nito ang pangunguna umano ng Pangulo na nakasuot ng ‘clown costume’ sa pagpatay sa mga gumagamit at nagbebenta ng ilegal na droga.,Ipina­kita rin sa animation ang pagmumura ng Pa­ngulo kina Pope Francis, US President Barack Obama at United Nations (UN) dahil sa pagkuwestiyon ng mga ito sa extrajudicial killings.,Nagpapakita rin aniya ng paglambot si Pangulong Duterte sa isyu ng agawan ng teritoryo sa South China Sea dahil sa ginagawa nitong pakikipagmabutihan sa China at mistulang kahalintulad ang Pangulo ni North Korean leader Kim Jong Un.",,
Naniniwala ako sa Diyos — PDU30,,"Madalas man na marinig ang malulutong na mura na namumutawi sa bibig ng Pangulong Rodrigo Duterte, hindi umano ito nangangahulugan na lapastangan, sadyang walang pakundangan at wala itong Diyos na kinikilala.,“Kaya ‘wag na ninyong pakinggan ‘yung mura… taong galit talaga nagmumura, do not try to hope that I might change my character I am I and you are you,” sabi ni Duterte.,Kaugnay nito ay humingi ng pasensya si Pangulong Digong sa mga naiirita na sa kanyang pagmumura.,“Pareho ng mga pastor kung atakihin ako, pasali itong Diyos mga ganun-ganun. Ito kasalanan ito sa Diyos, more than the… tanungin ako bigla, bakit? Sinong maysabi sa ‘yo na naniniwala ako ng Diyos? Sino naniniwala sa inyo na may relihiyon ako? Kaya mahirap d’yan eh, gamit ang Diyos kasi ako ganun…`pag nasa impiyerno, ‘ta– -na. What if I say to you now that I am an atheist, an agnostic,” ani Duterte.,Istilo lamang aniya ito ng kanyang pagsasalita at ekspresyon ng galit sa mga nangyayari sa bansa.,“Pero naniwala ako ng Diyos…style lang ‘yan…pagsagot lang ‘yan…‘yung pa-moral-moral ka d’yan,” dagdag pa nito.",,
Parang wig mo! — De Lima,,"Inihalintulad ni Sen. Leila de Lima sa pekeng buhok ni Justice Secretary Vitaliano Aguirre ang mga ebidensya umano laban sa kanya sa drug trade.,Ito’y matapos sabihin kamakailan ni Aguirre na may malakas siyang ebidensiya sa pagkakasangkot umano ni De Lima sa drug trade sa New Bilibid Prison (NBP).,“Secretary Aguirre’s alleged evidence against me is like his toupee, his wig – fake and cosmetics only. There is nothing into it other than that. Nothing’s authentic,” diin ni De Lima sa isang statement.,Matatandaan na si Aguirre ang nagprisinta ng convicted criminals sa hearing ng House committee on justice para idiin si De Lima sa drug trade.,Sinusundan na rin umano ng kalihim ang money trail sa mga pe­rang pumasok sa account ng senador mula sa drug lords noong ito ay kalihim pa ng Justice department.,Buwelta naman ni De Lima, peke ang mga sinasabing ebidensiya ni Aguirre tulad ng pekeng buhok nito.,“What is real however are the killings. What is tragic is that these killings continue unabated. And the criminals, including these so-called vigilantes, are getting bolder; while the victims are getting younger,” diin pa ng senadora.,Aniya, imbes na pag-initan siya ng gobyerno ay dapat pagtuunan umano ng pansin ng gobyerno ang pagsalba sa mga kabataang naliligaw ng landas dahil sa droga.,Samantala, “No problem…I could accept that,” ang naging tugon ni Justice Secretary Vitaliano Aguirre matapos ang “bully” na pahayag ni Senator De Lima na ang mga ebidensiya na ipinrisinta niya ay peke tulad ng kanyang “wig”.,“Pero sana she should substantiate iyong lahat ng mga accusation na  peke iyong aming mga evidence, tinorture namin iyong aming mga testigo, kinoach namin iyong mga testigo, pero kahit katiting wala siyang ebidensiyang ipinapakita e,” ayon pa sa kalihim.",,
Duterte pa-Vietnam,,"Tutulak pa-Vietnam para sa dalawang araw na pagbisita si Pangulong Rodrigo Duterte.,Sa isang briefing kahapon sa Malakanyang, sinabi ni Department of Foreign Affairs (DFA) Assistant Secretary Charles Jose na bilang bahagi ng introductory visits sa mga kapitbahay na bansa ay lalapag si Pangulong Digong sa Hanoi mula Setyembre 28 hanggang Setyembre 29.,“While in Hanoi, Vietnam’s capital, the President is scheduled to meet with the state President Tran Dai Quang and pay a courtesy call on other top leaders of the Vietnamese government,” sabi ni Jose.,Inaasahang tatalakayin ng Vietnamese leaders at ni Pangulong Duterte ang maritime cooperation, enhancement of law enforcement at defense cooperation, gayundin ang pagpapalago ng two-way trade at investments, pagpapasigla ng cultural activities, at ang mas mainit na palitan sa sektor ng agrikultura at pangingisda.",,
Dating sexy star Sabrina M huli sa shabu,,"Isinailalim na sa masusing interogasyon ng pulisya ang dating sexy actress na si Sabrina M na naaresto sa isinagawang anti-illegal drug operation sa Quezon City kamakalawa ng gabi.,Si Sabrina M na ang tunay na pangalan ay Karen Pallasigue, 36, ay inaresto sa mismong bahay nito sa Pasong Tamo, Quezon City.,Kasama ng sexy star na dinakip ang dalawang iba pa na sina Ewin Martin at Edwin Coloma.,Sa ulat ni QCPD Director Guillermo Eleazar, sa pagdakip sa mga suspek, nakakumpiska mula sa mga ito ng tatlong plastic sachet ng shabu, disposable lighters at iba pang drug paraphernalia.,Narekober din ng pulisya ang isang video ni Sabrina M habang ito ay gumagamit ng shabu at ipinakita sa mga mamamahayag.,Napag-alaman na si Sabrina M ay nakilalang sexy actress sa mga pelikula noong dekada 90 na isa rito ay ang “Favorite Subject: Sex Education” at “Karanasan: The Claudia Zobel Story”.,Inihahanda na ang kasong paglabas sa Republic Act 9165 o Comprehensive Dangerous Drugs Act.",,
MAY GUSTO KA BA SA AKIN?,,"“Tigilan niyo na po ako. Ano pa po ba gusto niyo sa akin? May gusto po ba kayo sa akin?”, Ito na lamang ang nasambit ni Senadora Leila De Lima sa walang tigil na patutsada sa kanya ni Pangulong Rodrigo Duterte.,Ayon pa kay De Lima, sa walang tigil na panggigigil umano sa kanya ng Pangulo ay naawa na siya rito at nawa’y patawarin na lamang siya ng Panginoon.,“Naawa na po ako sa ating Pangulo, kaya patawarin na lang siya ng mahal na Diyos. God forgive him,” sabi pa nito.,Ayon pa sa senadora,­ sobra na umano ang ­ginawang pagyurak ng Pangulo sa kanyang pagkatao at paglapastangan ng kanyang mga karapatan.,“For me, he’s now the lowest and the vilest man in the country sa sobrang kabastusan na ho niya. He’s doing everything to destroy me. He really wants me out,” ayon pa kay De Lima.,Una nang sinabihan ni Duterte ang senadora na babarilin niya ito kung naging ina niya ito.,Susmaryosep! Nawawala ang gana ko sa kanya ‘pag pinapanood ko ang video!,“Susmaryosep. Alam mo every time I view the video, I lose my appetite. Nawawala ang gana ko sa kanya,” sagot ni ­Pangulong Duterte sa patut­sada ni  Sen. De Lima na may gusto ito sa kanya kaya ayaw nitong itigil ang pambabatikos sa kanya.,Kaugnay apela ng ­senadora na itigil na ang pangha-harass sa kanya, sinagot ito ng Pangulo na: “the former secretary of justice and chair of the Commission on Human Rights, should be worried”.,Ayon sa Pangulo, seryoso ang mga paratang at hindi tama ang attitude ni De Lima sa mga bagay-bagay.  “Kasi I said she opened the portals of narco-politics to take hold in the national level. There will never be an honest election,” pahayag pa ng Pangulo.,Diretsahang nagbitaw ng katiyakan si Pangulong Duterte na makukulong si De Lima bunsod ng pagkakasangkot diumano nito sa kalakaran ng iligal na droga sa loob ng National ­Bilibid Prisons (NBP).,“Baka akala mo ­artista ka, artista ka ng mga X rated pagkatapos ng shooting nakangiti ang p_____-ina niya!” diin pa ni Pangulong Duterte.,“Now nandito na siya naipit na siya… but itong si De Lima she screwed her driver and screwed the nation… naipit na gusto niya akong idamay. Makukulong naman ‘yan talaga siya sigurado ‘yan because of the testimonial evidence. Makukulong ito!” pahayag pa ng ­Pangulo.,“That’s the reason why I am objecting to an election sa mga barangay because there is already narco-politics. They have the money and they can always win the election on the barangay level, pera-pera lang ­diyan, maliit na lugar lang ‘yan,” dagdag na litanya ni Pangulong Duterte sa talumpati nito sa oathtaking­ ng mga ­opisyal ng Malacañang Press Corps (MPC) sa Palasyo ng Malakanyang kahapon ng hapon.",,
Wanted na Koreano nakalawit,,"Naaresto ng mga ahente ng Bureau of Immigration (BI) ang isang South Korean na miyembro ng mala­king sindikato sa Maynila at nambibiktima sa mga kapwa nito Koreans.,Kinilala ni Immigration Commissioner Jaime Morente ang nadakip na dayuhan na si Hang Seun Hun, 27-anyos, kasalukuyang nakadetine sa BI jail facility sa Bicutan, Taguig City habang hinihintay ang deportation case laban dito pabalik ng Korea.,Ayon sa BI, si Hang at tatlo pang South Korean fugitives ay pawang nasa BI’s wanted list simula noong Agosto 8 ng kasalukuyang taon dahil sa pagkakasangkot ng mga ito sa iba’t ibang kaso gaya ng pagiging undesirable aliens.,Nabatid na si Hang ay naaktuhang naglalakad sa kahabaan ng Adriatico St., Malate, Manila kung kaya’t agad na nilapitan ng mga tauhan ng Fugitive Search Unit (FSU) ng BI.,Sa record, si Hang at ang tatlo pang kababayan nito ay may outstanding arrest warrant na inisyu ng ­Korean court noong Agosto 22.,Sinabi naman ni Atty. Jose Carlitos Licas, hepe ng BI-FSU, si Hang ay isang overstaying alien base sa record kung saan dumating ito sa bansa noong Enero 30 at simula noon ay hindi na nagpa-extend ng 30-araw para maging ligal ang pananatili sa bansa.,Natuklasan na ang nasabing mga Koreans ay sangkot sa telephone fraud scam na mas kilalang voice phishing kung saan ang mga nabibiktima nito ay pawang mga kababayan nito na nasa Pilipinas.,Sinasabing ang voice phishing ay tumutukoy sa paggamit ng telepono upang makapasok sa private personal­ at financial information ng biktima.",,
"Pinoy, Chinese coast guards nagkagirian",,"Hindi magpapatinag ang Philippine Coast Guard (PCG) at magdadagdag pa ito ng mga barkong magpapatrolya malapit sa Panatag Shoal, kasunod ng naganap na tensiyon nang magpanagpo ang nagpapatrolyang barko ng PCG at Chinese Coast Guard (CCG).,Kinumpirma ni PCG Spokesman Armand Balilo na nagkaroon ng “close encounter” ang BRP Nueva Ecija sa barko ng CCG noong Biyernes sa Panatag Shoal, kilala bilang Bajo de Masinloc.,Nalaman na sa pamamagitan ng radio communication, ipinaalam ng PCG sa Chinese vessel na sila ay pumasok na sa teri­toryo ng Pilipinas.,“Chinese Coast Guard vessel 1104, this is Philippine Coast Guard vessel 003 together with MCS 3001, you are conducting routine patrol in our exclusive economic zone. Please come in,” ayon sa isang PCG personnel.,Hindi umano sumagot ang CCG, kaya inu­lit nila ang mensahe at dito na umano sumagot ang CCG ng “Philippine Coast Guard, this is Chinese Coast Guard. We are currently conducting a patrol in our exclusive economic area under the jurisdiction of People’s Republic of China.”,Hindi umano umalis sa lugar ang dala­wang barko.,“Para madama rin ‘yung presensya ng gobyerno doon sa area… Ibig sabihin, dahil mayroong ITLOS (Internatio­nal Tribunal for the Law of the Sea) na napanalunan, walang reason kung bakit hindi tayo dapat mag-pat­rol,” ayon kay Balilo.,Nabatid na sa kabila ng panalo ng Pilipinas sa international arbitration tribunal, patuloy pa rin ang pagpapatrolya ng mga Chinese vessels sa lugar at minsan ay may mga kasama pang surveillance aircraft.,Sinabi ni Balilo na may siyam na barko pa ang darating sa Pilipinas na magagamit natin at mala­king tulong sa Pilipinas sa pagpapatrolya.",,
Teachers nauubos,,"Maraming pribadong eskuwelahan sa bansa ang napipintong magsara dahil sa mass exodus ng mga teacher at guro sa pampublikong paaralan, ayon sa Department of Education (DepEd).,Ipinaliwanag ni DepEd Sec. Leonor Briones kay Sen. Paolo Benigno ‘Bam’ Aquino IV sa pagdinig ng Senate Committee on Finance na naglilipatan sa public school ang mga guro sa private school dahil sa laki ng agwat ng suweldo.,Sa ngayon ay umaabot na sa 722,000 ang mga guro sa pampublikong paaralan at inaasahan pa itong tataas sa mga susunod na taon.,Dagdag pa ni Sec. Briones, patuloy din ang mass exodus ng estudyante patungo sa public school dahil sa laki naman ng gastos sa pag-aaral sa private school.,“There is a mass exodus of students as well as faculty,” paglalahad ni Briones.,Sa ngayon, aniya, ay nagkaroon ng karagdagang enrollees ang mga pribadong eskuwelahan dahil sa implementasyon ng K to 12 program kung saan sinasalo ng private schools ang mag-aaral sa senior high school.,Subalit oras na maipatayo na ang 100,000 school rooms sa senior high school, sinabi ni Briones na ­malaking bilang ng mag-aaral ang mawawala sa private schools.",,
"P100K sa centenarian, aprub na",,"Ikinatuwa ni Albay Rep. Edcel Lagman ang pag­lagda ni Pangulong Rodrigo Duterte sa Centenarians Act of 2016 na magbibigay-daan para makatanggap ng P100,000 benepisyo ang mga Pinoy na aabot sa edad na 100.,Ayon kay Lagman na siyang pangunahing may-akda ng batas sa Kamara, malaking tulong ang nasabing benepisyo gayundin magbibigay-daan ito para mas lalong pangalagaan ng mga Pinoy ang kanilang sarili sa harap na rin ng iba’t ibang mga nararanasang sakit na kadalasan ay nagpapaiksi ng life expectancy ng mga Pinoy.,Sinabi ng mambabatas na panahon na para kilala­nin ng pamahalaan ang kontribusyon ng mga centenarian­ sa pagpasa ng nasabing batas.,Sa ilalim ng panukala ang mga Pilipinong umabot ng 100 taon ay makakatanggap ng P100,000 mula sa national government, iba pa ito sa ibibigay na cash incentive ng siyudad o munisipalidad kung saan ­residente ang centenarian.",,
TV stations next sa ‘Tokhang’,,"Isasailalim sa Oplan Tokhang ng Philippine National Police (PNP) ang mga celebrities na nasa hawak na drug list ni Pangulong Rodrigo Duterte.,Ayon kay PNP chief Director General Ronald dela Rosa, kapag makakakuha na siya ng kopya ng listahan, maaari nang isailalim sa Tokhang ang mga showbiz personalities. Puwede umano ­silang i-tokhang sa kanilang mga bahay maging sa mga TV stations kung saan sila nagtatrabaho.,Giit ni Dela Rosa, kung naisasailalim sa Oplan Tokhang ang mga high-end subdivision puwede ring isailalim sa proseso ang mga tanyag na perso­nalidad.",,
CebuPac plane umusok,,"Isang araw matapos mag-­emergency landing ang isang eroplano ng ­Philippine Airline (PAL) kamakalawa ng umaga dahil sa technical problem, isa namang eroplano ang nagka-aberya nang mag-take-off sa Mactan Cebu International Airport Authority (MCIAA) kamaka­lawa ng gabi.,Sa ulat ni CEB vice president for corporate affairs Atty. JR Mantaring, nasunog ang bahagi ng isa sa mga propeller-type na eroplano ng Cebu ­Pacific (CEB) matapos mag-abort ng take-off sa MCIAA.,May biyaheng Cebu to Tacloban ang nasabing eroplano nang magkaroon ng fluctuating oil indication sa isa sa mga makina nito bandang alas-6:10 ng gabi.,Kaagad inilikas ng mga crew ang mga pasahero matapos masunog ang isa sa mga gulong nito.,Dito agad rumesponde ang volun­teers ng fire and rescue department ng MCIAA at ang Emergency Rescue Unit Foundation (ERUF) na naka-base sa Lapu-Lapu City.,Ayon kay Mantaring, ligtas namang nailikas ang 67 na pasahero at crew, bagaman isa sa mga ito ay nagtamo ng minor injury.,Tinulungan naman ng mga tauhan ng Civil Aviation Authority of the ­Philippines (CAAP) at CEB ang mga naapektuhang pasahero.,Iniimbestigahan na ng mga CAAP aircraft accident inspectors ang insidente at ang dahilan ng sunog.,Kamakalawa ng biglang umusok naman ang cavin ng flight PR422 ng PAL patungo sana sa Japan kaya nag-emergency landing ito sa NAIA.",,
Destab plot di totoo — AFP,,"Pinasinungalingan ng Armed Forces of the ­Philippines (AFP) ang napabalitang may grupo mula sa Amerika ang nagpaplano para pabagsakin ang Duterte administration.,Ayon kay AFP Public Affairs Office chief Col. Edgard Arevalo, walang namo-monitor na anumang p­lano ng destabilisasyon laban sa Duterte administration­ mula sa AFP.,Iginiit ni Arevalo na propesyonal ang kanilang hanay at may mga leksyon na silang natutunan sa mga nakalipas nilang karanasan.,Sinabi ni Arevalo na maganda ang relasyon ng Pangulo at ng kanilang hanay kaya walang dahilan para umapela sila sa kanilang hanay na nagpaplano ng destabilisasyon o kudeta dahil wala silang namo-monitor nito.,Maging sa hanay ng mga retiradong sundalo ay wala rin naman silang namo-monitor na may balak magkudeta.",,
"3 patay sa drug buy-bust sa Quezon, Rizal",,"Tatlo-katao na naman ang nadagdag sa lumolobong talaan ng mga nasasawi sa war on drugs ng Philippine National Police (PNP) sa lalawigan ng Quezon at Rizal.,Sa Bayan ng Calauag, Quezon, target sana ng search warrant ang suspek na si Ar-jay Cabrera, 29-anyos, subalit hindi ito natagpuan ng mga pulis sa kanyang tahanan sa Brgy. Doña Aurora at sa halip ay nasa isang drug activity rin sa nasabing barangay.,Agad ikinasa ng mga pulis ang isang buy-bust at kumagat naman ang suspek at isang ‘di nakilalang kasama nito.,Subalit nang matapos ang operation, aarestuhin na ang dalawa nang big­lang magbunot ng kalibre .38 na baril si Cabrera at pinaputukan ang mga pulis. Napilitang gumanti ang mga awtoridad na ikinasawi ng dalawang suspek.,Sa Sitio Korokan, Brgy. Looc, Cardona, Rizal naman, patay din si Engelbert Julian, alyas ‘Bebet’ matapos itong manlaban sa mga pulis sa buy-bust operation kamakalawa.",,
"‘Pusher’, 2 pa timbong sa Tokhang",,"Umiwas sa sariling bayan ang Top 4 drug personality ng Kawit, Cavite, ngunit nasakote rin mag-aala-una ng hapon kamakalawa sa Legian 2 Subdivision, Brgy. Carsadang Bago, Imus City, Cavite.,Nabatid na laglag sa buy-bust operation ng Cavite Provincial Intelligence Branch (CPIB) ang suspek na si Mark Guevarra Reyes, 33-anyos, matapos makabili ang poseur buyer ng halagang P500 na shabu. Kasama ring inaresto ang ka-live in nitong si Nikka Sheena Bravo, 30-anyos at kapatid ng suspek na si Darrel Guevarra Reyes, na pawang kasama sa bahay ng suspek.,Bukod sa nabiling shabu ng grupo nina S/Insp. Wilfredo Taran at S/Insp. Alexis Tuazon, nakuha rin sa loob ng bahay ang pouch na naglalaman ng 17 small hea­t sealed sachet ng shabu na tumitimbang ng walong gramo, digital weighing scale, glass pipe, lighter at isang pakete ng transparent plastic sachet na hinihinalang shabu.,Magkakasamang binitbit ng mga operatiba ang tatlong suspek sa pagsasabwatan sa kani-kanilang transaksyon sa iligal na droga at nahaharap ngayon sa kasong paglabag sa RA 9165.",,
Arraignment kay Marcelino naunsyami,,"Hindi natuloy ang ­arraignment o pagbabasa­ ng sakdal laban kay Philippine­ Marines Lt. Col. Ferdinand Marcelino kaugnay sa kasong kinakaharap nito na may kinalaman sa iligal na droga.,Ito ay nang atasan ng Manila Regional Trial Court Branch 17 ang government prosecutors na magkomento sa mga inihaing mosyon ng kampo ni Marcelino.,Matatandaang noong nakalipas na Biyernes ay naghain si Marcelino ng motion to quash, ­deferment of arraignment,­ deferment of issuance of warrant of arrest at ­judicial determination of probable cause.,Sinabi ni Assistant State Prosecutor Richard­ Anthony Fadullon, binigyan sila ng korte ng sampung araw upang maghain ng komento.,May limang araw naman ang kampo ni ­Marcelino upang sumagot­ sa ihahaing komento ng government prosecutors.,Nakasaad sa mosyon ni Marcelino, iginiit nito na tumupad lamang ito sa kanyang lawful duty nang maaresto sa drug raid sa Sta. Cruz, Maynila noong nakalipas na Enero 21, 2015 kasama ang Chinese national na si Yan Yi Shou alyas ‘Randy’ kung saan nakumpiska ang 77 kilo ng shabu.",,
Lanao del Sur mayor sinipa,,"Sibak sa serbisyo ang incumbent Balabagan, Lanao del Sur Mayor Edna­ Ogka-Benito.,Ito ay makaraang mapatunayang guilty sa grave misconduct sa pagbalewala sa rules kaugnay sa pagbibigay ng sweldo at leave approval.,Kinansela rin ang ­eligibility ni Ogka-Benito­ at diskwalipikado na itong maupo sa anumang posisyon sa gobyerno kasabay ng pagbawi sa retirement benefits.,Sa 11-pahinang desisyon, inatasan ng Office of the Ombudsman ang regional secretary ng Department of Interior­ and Local Government (DILG) sa Autonomous­ Region in Muslim Minda­nao (ARMM), na ipatupad ang utos na immediately executory.,Batay sa Ombudsman­ investigators, nabigong aksyunan ni Ogka-­Benito ang leave ­application at payment ng back sa­laries ng isang empleyado noong 2014.,Nahaharap din si Ogka-Benito sa kasong kriminal dahil sa paglabag sa Section 3 ng Anti-Graft and Corrupt Practices Act ng Republic Act No. 3019.",,
China nagpreno sa Panatag Shoal,,"Nagdahan-dahan sa pagtatayo ng base militar ang China sa Panatag Shoal bunsod ng pagiging maayos ng relasyon sa pagitan nito at ng Pilipinas.,Ayon sa ulat sa mga nagdaang taon, kapansin-pansin ang pagbakod ng mga Chinese Coast Guard vessels sa Panatag o Scarborough Shoal, pati na ang mga malalaking barko na kayang humukay ng buhangin na maaaring gamitin sa pagtatayo ng artificial islands.,Ngunit mistula umanong bahagyang naiba ang direksyon ng plano ng China dahil sa pagi­ging bukas ng Pilipinas na ayusin ang samahan ng dalawang bansa.,Maliban dito ay napapansin ng China ang paatras na kilos ni Pa­ngulong Rodrigo Duterte mula sa alyansa nito sa Estados Unidos bunsod ng mga batikos nito laban sa Amerika.,Ayon kay Zhang Baohui, propesor ng international relations sa Lingnan University sa Hong Kong, ‘irrational’ na maituturing para sa China na ituloy ang kanilang plano sa Panatag Shoal sa kasalukuyan dahil sa pagiging neutral ng Pilipinas sa alitan ng China at Estados Unidos, dahil mas may tsansa na sila ngayon.,Pero sa kabila nito, sinabi ni Jin Canrong ng Renmin University sa Beijing, sisimulan ng China ang mga konstruksyon sa Panatag Shoal sa susunod na taon dahil sa kabila ng mga paalala ng Amerika, naninindigan si President Xi Jinping na kailangan nila itong gawin.",,
TOKHANG BINULABOG NG GRANADA,,"Nasa anim na katao ang sugatan sa pagsabog­ ng isang granada sa Lungsod ng Quezon kahapon ng madaling-araw, hinala ng pulisya ay posible umanong may kinalaman ang nasabing pagsabog sa mga umano’y tulak ng ipinagbabawal na gamot na nahuli nitong mga nakaraang linggo sa ilalim ng Oplan Tokhang.,Ganap na ala-una ng madaling-araw nang maganap ang nasabing pagsabog sa kahabaan ng Libyan Street, Brgy. Culiat ng nasabing lungsod, anim na katao kabilang ang dating Maritime Police na si SPO2 Sala Uddin, tatlong aktibong pulis, isang barangay volunteer at isang residente sa lugar.,Inihagis ang nasabing granada sa tapat mismo ng bahay ng Barangay Kagawad sa lugar na si Ameerah Ibrahim sa Salam Mosque Compound sa nasabing lugar. Nakunan naman sa closed circuit television (CCTV) sa lugar ang pagalis ng dalawang naka-motorsiklong mga kalalakihan na sila umanong naghagis ng nasabing granada.,Sa lakas ng pagsabog­ ay halos mawasak ang tindahan sa lugar ng isang Omar Jimenez, napag-ala­man na talaga umanong pinapapostehan­ ng pulisya at kanilang barangay ang lugar dahil­ nga kalimitan umano doon nagaganap ang mga abutan at transaksiyon ng ipinagbabawal na gamot.,Posible umanong gumanti ang mga nasa likod ng kalakaran ng iligal na droga dahil sa marami na umanong nahuli sa lugar na mga tulak, bagay na kinukumpirma pa ng pulisya. Sa ngayon kasi ay wala na umanong kalakaran ng ipinagbabawal na gamot sa lugar na posibleng ikinagagalit ng mga nasa likod nito.",,
Climate of fear laganap na,,"Laganap na ang “climate of fear” hindi lamang sa Metro Manila kundi sa buong bansa dahil walang araw na walang napapatay na drug personalities, hindi ­lamang sa police operations kundi sa kamay ng mga vigilantes.,Ito ang kontrang pahayag ni Buhay party-list Rep. Lito Atienza sa sinabi ni House ­appropriation committee chairman Karlo Nograles na nag-sponsor sa 2017 national budget kahapon sa plenary­o ng Kamara.,“Violence in the communities is not ­liberating us from fears. Where in fact, we are suffering acute fear in the community. People got killed mysteriously,” ani Atienza.­,Sagot ito ng mamba­batas sa pahayag ni Nograles na ang 2017 national budget na nagkakahalaga ng P3.3 trillion ay magpapalaya sa takot ng mamamayan sa mga kriminal at drug addict sa lipunan.,Subalit, ayon kay Atienza, matindi na ang pagkatakot ng mamamayan dahil sa kaliwa’t kanang pagpatay na ­nakikita na mismo ng mga bata kaya natatakot itong magkaroon ng epekto sa kanilang pag-iisip paglaki ng mga ito.,Dahil dito, nanawaga­n ang mambabatas kay ­Pa­ngulong Rodrigo Dutere na iutos nito ang pagsugpo sa mga vigilante killings.,Lalong nakakabahala, aniya, na pati ang mga bata ay nadadamay na sa pagpatay ng mga vigilantes kaya matindi ang pagkatakot ngayon ng mamamayan hindi lamang sa Metro Manila kundi sa buong bansa.",,
North Cotabato gov pinasususpinde,,"Hiniling ng Office of Special Prosecutors (OSP) ng Office of the Ombudsman sa Sandiganbayan na suspendihin sa kanyang trabaho si North Cotabato Gov. Emmylou Taliño-Mendoza.,Sa motion na hinain ng OSP, iginiit na kailangang masuspendi si Taliño-Mendoza upang hindi magamit ang kanyang kapangyarihan laban sa mga saksi sa kanyang kaso.,“Since the accused is still in office, there is a possibility that she might intimidate witnesses and hamper her prosecution. Thus, her suspension pendent ­lite is in order,” ayon sa prosecution.,Si Mendoza ay kinasuhan ng kasong katiwalian kaugnay sa pagbili ng provincial government ng 49,526.72 litro ng diesel sa Shell refilling station sa Carmen, North Cotabato at Brgy. Lanao, Kidapawan City na pag-aari umano ng kanyang inang si Noemi Taliño noong 2010.,Ginamit umano ang nasabing krudo sa road grader­ at apat na dump truck sa dalawang-araw na rehabilitasyon ng Ginatilan-Bangkal-Manobo Road sa nasa­bing lalawigan noong 2010.",,
"GMA sa DFA post, ‘di pa sure — M’cañang",,"Nangangapa ang isang opisyal ng Malacañang sa ulat na itatalaga ni Pangulong Rodrigo Duterte si dating pangulo at ngayon ay Pampanga Rep. Gloria Macapagal-Arroyo bilang kalihim ng Department of Foreign Affairs (DFA).,Sa isang radio interview, sinabi ni Presidential Communications Office (PCO) Secretary Martin Andanar na wala siyang direktang impormasyon sa mga kumakalat na balitang iuupo si ­Arroyo sa DFA.,“Pasensiya na po at wala akong direktang knowledge at impormas­yon tungkol sa balitang iyan,” diin ni Andanar na noong nakaraang linggo ay nagsabing sa kanyang tanggapan lang manggagaling ang opisyal na pahayag mula sa Pangulo.,Nitong mga nagdaang linggo ay naging usap-usapan na si Perfecto ­Yasay ay papalitan ni Arroyo sa DFA.,Ang pag-upo umano ni Arroyo sa DFA ay upang mapabilis ang plano ni Pangulong Duterte sa joint exploration ng West Philippine Sea (WPS).,Sa administrasyon ni dating Pangulong Arroyo, pumasok ito sa isang Joint Marine Seismic Undertaking (JMSU) sa China kung kaya’t nalaman ng China ang mga naka­tagong resources sa ilalim ng karagatan ng WPS.",,
4M adik papatayin?,,"Nanganganib na nga­yon ang buhay ng apat na milyong drug user sa bansa dahil sa pabuyang inilaan ni Pangulong Rodrigo Duterte sa pulisya sa bawat matagumpay na operasyon laban sa iligal na droga.,Sinabi ni Sen. Antonio Trillanes IV na marami ang masisilaw sa P200,000 reward sa bawat successful operation ng pulisya.,Ang ikinatatakot ni Trillanes ay kung kasama ang mga drug user sa kampanya laban sa droga matapos sabihin ni Pangu­long Rodrigo Duterte na umabot na sa 4 milyon ang adik sa  bansa.,“‘Yung 4 million papatayin? Ano gustong mangyari ba talaga?” tanong ni Trillanes sa gobyerno.,Kung susundin ang batas, walang pananagutan sa batas ang isang gumagamit ng droga dahil itinuturing silang biktima, ayon sa senador.,“‘Yung adik walang punishment kasi biktima ang tingin sa’yo,” paliwanag ni Trillanes sa isang radio interview.,Kahit sa mga pusher, aniya, kulong lang dapat ang parusa rito at hindi habang panahon sa sementeryo.,Kung matuloy ang pagpatay sa 4 milyong adik sa lehitimong police operation, lalabas na state sponsored ang extrajudicial killings (EJK) sa bansa.,Ayon sa senador, maaari itong gawing basehan ng pagsasampa ng kaso sa International Criminal Court (ICC) bilang crime against ­humanity.",,
"Mga senador, bulag sa katotohanan — Trillanes",,"Nakakuha na ng ebidensiya si Sen. ­Antonio Trillanes IV para kumpirmahin ang ilang rebelasyon ni Edga­r ­Matobato sa Senate­ c­ommittee on justice and h­uman rights.,Sa pamamagitan ng mga nakuhang ebidensiya, sinabi ni Trillanes na masasabi nang totoo ang nilalaman ng testimonya ni Matobato at hindi ­imbento.,Naglabas din ng sentimiyento si Trillanes sa ilang kasamahan niya sa Senado na walang ginawa­ kundi ang maghanap ng butas sa testimonya ni Matobato imbes na hanapin ang katotohanan.,“Habang ‘yung ibang kasamahan natin ay naka­tutok kung paano bubutasan si Matobato, ako po ang ginawa ko nagkalap ng mga ebidensiya, impormasyon to validate itong mga sinasabi niya,” wika ni Trillanes sa isang radio interview.,“May mga nakalap tayong impormasyon at ipapakita natin ‘yan sa mga darating na araw para makita nila na itong si Mr. Matobato ay nagsasabi ng totoo,” dagdag pa ng senador.,Mariin namang itinanggi ni Trillanes ang insinuwasyon ng ilang senador na tinuruan niya si Matobato dahil kapag nalilito sa tanong ng ilang senador ay bumabaling ito ng tingin sa kanya at kay Sen. Leila de Lima.,Ani Trillanes, sa kanilang dalawa lang kasi may tiwala si Matobato kaya tumitingin ang testigo sa kanila at hindi sa ibang senador.",,
Makiisa sa 3rd nationwide earthquake drill!,,"Nanawagan si Department of Interior and Local Government (DILG) Secretary Ismael Sueno sa lahat ng pinuno at opisyales ng lokal na pamahalaan at mga barangay sa buong bansa na makiisa sa 3rd Quarter Nationwide Simultaneous Earthquake Drill (NSED) sa darating na Setyembre 28, 2016.,Layunin ng pagsasanay ay upang matukoy ang pagkakaugnay-ugnay, pagiging epektibo at kahusayan ng National Disaster Response Plan para sa Earthquake, Tsunami at Oplan Metro Yakal na inihanda ng Office of the Civil Defense (OCD) kabilang ang operational plans at manuals ng local government units at iba pang mga ahensya.,Ang national quake plan at Oplan Metro Yakal ay pinagsama ng OCD sa pakikipagtulungan ng iba’t ibang ahensya, sibik at international humanitarian organizations, sa pangunguna ng DILG at ng Department of Social Welfare and Development (DSWD) base sa pag-aaral sa nakaraang sakuna.,Mangunguna ang DILG, bilang Vice Chairperson for Disaster Preparedness of the National Disaster Risk Reduction and Management Council (NDRRMC), kasama ang OCD sa pagdadala ng pangunahing operational plans at manuals para sa kahanadaan sa sakuna at tugon sa pamamagitan ng simulation exercises.,Ang ceremonial site na tinukoy para sa itinakdang NSED ay sa Juana Village, Brgy. San Francisco, Biñan City, Laguna.",,
Sasakyan lalong dumami,,"Mawawalan ng silbi­ ang sangkaterbang i­nfrastructure project na nakahilera kapag hind­i binigyang-pansin ng gobyerno ang patuloy na pagdami ng sasakyan sa Metro Manila.,Ito ang binigyang diin ni House committee on Metro Manila deve­lopment chairman Rep. ­Winston Castelo kung saan  hiniling nito sa gobyerno na mag-isip pa ng ibang solusyon sa pagresolba sa problema ng trapiko.,Ginawa ng mambabatas ang pahayag matapos ilatag ng Department of Public Works and Highways (DPWH) ang mga nakapilang proyekto na makakatulong umano para maresolba ang problema ng trapiko sa Metro Manila.,“We hope the DPWH would be able to find a better solution, especially to the traffic congestion problem, instead of just building additional roads which could also create bottlenecks at the end since some projects are still undergoing feasibility study,” ani Castelo.,Ganito rin ang paniniwala ni Manila Rep. Manuel Luis Lopez dahil kahit maitayo ang mga proyektong nakahilera ay mawawalan ito ng silbi dahil sa patuloy na pagdami ng mga sasakyan.,“The increase in the number of vehicles is not commensurate with the number of infrastructures. Hopefully the DPWH, with the help of the committee, can think of revolutionary ideas that would fit into the demands of a megalopolis,” ani Lopez.",,
50 NARCO-CELEBS PASASABUGIN NA!,,"Umabot sa mahigit 50 celebrities o showbiz personalities ang kabilang sa panibagong drug list na hawak ngayon ni Pangulong Rodrigo Duterte.,Ito ang ibinunyag ni dating Volunteers Against Crime and Corruption (VACC) chairman at incoming Subic Bay Metropolitan Authority (SBMA) chairman Martin Diño sa isang press conference sa Quezon City.,Tahasang ibinunyag ni Diño na karamihan sa mahigit 50 celebrities ay pawang mga drug users at 10 dito ang nagsisilbing mga drug pushers o tulak.,Sa kabila ng pagbubun­yag, tumanggi naman si Diño na pangalanan ang mga naturang celebrities pero tiniyak nitong ang ilan sa mga ito ay mga sumailalim na sa drug tests.,Una nang inihayag ni National Capital Region Police Office (NCRPO) director Chief Supt. Oscar­ Albayalde na hawak na nito at ni Pangulong ­Rodrigo Duterte ang listahan ng mga celebrities na may kaugnayan sa iligal na droga pero patuloy pa rin ang kanilang isinasagawang pagbeberipika.,Sinabi ni Albayalde na ang nasabing listahan ng narco-celebs ay pawang mula sa mga impormas­yong ibinigay ng ilang naaresto na sa illegal drug trade.,Samantala, aalamin pa umano ng Presidential Communications Office (PCO) sa Philippine National Police (PNP) ang naturang listahan ng mga celebrities na sangkot sa drug trade.,“Opo, alamin po natin sa Philippine ­National ­Police. Iyan po ay narini­g ko rin po. I heard it through the grapevine but for me to say that I have direct knowledge, kung mayroon ganon, wala po,” wika ni PCO Secretary Martin Andanar.,Nilinaw din ng kalihim na wala siyang impormasyon na may hawak na listahan si Pangulong Rodrigo Duterte sa mga sikat na personalidad sa showbiz na sangkot sa pagtutulak ng iligal na droga.,“Wala po akong direktang knowledge diyan sa sinasabi na mayroong umanong listahan sa mga celebrities na sangkot sa ilegal na droga,” ayon sa kalihim.,Ang panibagong listahan ay ilang beses nang ipinasilip ni Pangulong Duterte sa ilang senador at sa mga pagbisita niya sa military camp subalit hindi naman isinasapubliko­.,Sa unang listahang isinapubliko ng Pangulo, umabot sa 150-katao ang kanyang pinangalanan na kinabibilangan ng mga judge, kongresista at mga lokal na opisyal ng gobyerno.",,
"Dating sexy actress na si Sabrina M, arestado sa iligal na droga",,"Arestado ang dating sexy actress na si Karen Pallasigue, kilala bilang Sabrina M, sa isinagawang anti-illegal drug operation ng Quezon City Police District (QCPD).,Ang operasyon ay isinagawa nitong Linggo ng gabi sa bahagi ng Brgy. Pasong Tamo sa naturang lungsod kunsaan naaresto rin sa bahay ni Pallasigue ang mga kasama nito na kinilalang sina Ewin Martin at Edwin Coloma.,Dahil sa hiya hindi maipakita ang mukha ng dating aktres nang iprinisinta ito ng awtoridad sa harap ng mga mamamahayag itong Lunes.,Naglabas din ang QCPD ng surveillance video kunsaan gumagamit umano ng hinihinalang iligal na droga si Pallasigue na naging dahilan din sa kanyang pagkakaaresto.,Si Pallasigue ay naging sexy actress noong dekada 90.",,
Yasay sa UN: ‘Wag kayong makialam sa drug war,,"Umapela ang Pilipinas sa United Nations (UN) na huwag makialam sa kampanya ng Pilipinas laban sa ipinagbabawal na gamot.,Ito ang pakiusap ni Department of Foreign Affairs (DFA) Sec. Perfecto Yasay sa UN sa kanyang talumpati sa UN General Assembly sa US kung saan ipinagtanggol nito sa mga kritiko ang anti-drug campaign ni Pangulong Rodrigo Duterte.,Ito ay sa kabila ng pagkaalarma ng international community sa tumataas na bilang ng mga napapatay sa pinaigting na kampanya ng kasalukuyang administrasyon kontra kriminalidad at iligal na droga.,“We urge everyone to allow us to deal with our domestic challenges in order to achieve our national goals, without undue interference,” ayon sa kalihim.,Aniya, dapat na ha­yaan ang Pilipinas na harapin ang mga problema nang walang panghihimasok na ginagawa ang international community.,“The rule of law and strict adherence to due process fully governs our campaign against corruption and criminality, including the fight against illegal drugs,” sabi ni Yasay.,Sa ganitong paraan aniya ay malayang maaabot ng Pilipinas ang mga layunin nito.,Ayon kay Yasay, hindi nila bibigyan ng kapangyarihan ang mga law enforcement agents na pairalin ang shoot-to-kill sa mga hinihinalang drug suspect.,Giit ng kalihim, walang lugar sa lipunan at sa criminal justice system ng bansa ang extrajudicial killings.",,
"Duterte may kondisyon sa EJK probe ng UN, EU",,"Sa naging imbitasyon ni Pangulong Rodrigo Duterte sa kanyang mga international critics upang imbestigan ang umano’y extrajudicial killings (EJK) ng administrasyon, naglatag ito ng kondisyon bago ito isagawa.,Ayon kay Duterte kailangan sumailalim ang paglilitis sa hurisdiksyon ng bansa.,Inimbitahan kamakailan ng Pangulo ang United Nations (UN), European Union (EU), at maging si United States President Barack Obama.,“We will do it in our jurisdiction. We will have sanctions. Because what can I do? What is the remedy available to me kung magsinungaling ka?” anang Pangulo.,Nais ni Duterte na maging patas sa kanya ito dahil noong 2007 nang siya ay Davao City mayor pa ay naglunsad na ng imbestigasyon hinggil sa Davao Death Squad na iniugnay umano sa kanya.,“From my experience, noong report sa Davao, tapos ‘yung report dito nung president na ako, and they will ask me question, and after that they will make a report, to his (UN special rapporteur Philip Alston) commission and to the assembly, then it is deliberated. Anong participation ko?” ayon pa kay Duterte.,Maliban pa rito maaaring gamitin sa paglilitis ang maling report umano ni Senator Leila de Lima, kilalang kritiko rin ng Pangulo.,“Ang kukunin na report would be all garbage coming from De Lima. Kung may kaso pa talaga, si De Lima na mismo ang gumanon sa akin. She’s passing that responsibility to another forum,” dagdag pa nito.",,
Kennon Road isasara sa Set. 27,,"Naglabas ng abiso ang Department of Public Works and Highways (DPWH) sa mga motoristang magtutungo sa Baguio City at sa iba pang lugar nito dahil sa isasarang kalye.,Sinabi ni DPWH-Cordillera Administrative Region (DPWH-CAR) Director Danilo Dequito, isasara ang Kennon Road mula Setyembre 27, ganap na alas-siete ng umaga hanggang alas-siete ng gabi sa Oktubre 3, 2016 dahil sa isasagawang bridge construction sa Camp 5, partikular sa KO 235+504.,Pinapayuhan ang mga motorista na dumaan sa Rosario-Pugo-Baguio Road o Marcos Highway at Naguilian Road papunta at palabas ng Baguio City.,Samantala, ang bahagi ng Urdaneta Junction Dagupan Road sa KM 206+325 sa Calasiao, Pangasinan ay isasara rin sa daloy ng trapiko sa Oktubre 1 hanggang Oktubre 2, 2016 dahil sa ilalagay na steel girder sa isinasagawang overpass rehabilitation project sa harap ng Robinson’s Place.",,
Tren vs tren: 78 sugatan,,"Sugatan ang 78-katao matapos magbanggaan ang dalawang pampasaherong tren sa bansang Algeria.,Ayon sa ulat ng CNN, sinabi ng National Rail Transport Company (NRTC) na agad na isinugod sa pinakamalapit na pagamutan ang mga sugatang mga biktima dahil sa tinamong sugat sa iba’t ibang bahagi ng katawan.,Base sa inisyal na imbestigasyon, nangyari ang salpukan ng dalawang tren sa Boudouaou station.,Sinasabing sumalpok ang tren na patungo sa probinsya ng Setif sa tren na patungo naman sa ba­yan ng Thenia.,Sa ngayon ay iniim­bestigahan pa ng mga awtoridad ang dahilan ng aksidente.",,
"Sundalo arestado sa pagnanakaw, pagbebenta ng bala",," — Hawak ngayon­ ng Philippine Army ang isa nitong sundalo na inakusahan ng pagnanakaw at pagbebenta ng mga bala sa sibilyan sa Mindanao.,Nakilala ang suspek na si Sergeant Jeffrey Ordoño na isang trainor ng mga candidate soldiers. Nakapiit ito ngayon sa headquarters ng 10th Infantry Division sa Davao City. Naka-destino umano si Ordoño sa 10th Division Training School at sinasabing iligal na nagbenta ng halos 1,000 bala.,Kasalukuyang iniimbestigahan ng army­ ang naturang sundalo, ngunit hindi naman sinabi ng mga opisyal kung nakilala na nila ang mga sibilyan na pinagbenta­han ng bala ni Ordoño o kung mayroon sa kanila na miyembro ng rebeldeng grupo.,Sinabi pa ng Army na nagbabala si Major General Rafael Valencia, commander ng 10th Infantry Division, sa mga tiwaling sundalo. ­“Scalawags within the military organization shall be dealt with accordingly,” ani Valencia.,Ilang beses na rin lumutang noon ang mga alegasyon na may mga sunda­long nagbebenta ng armas at bala sa Abu Sayyaf at Moro Islamic Liberation Front, gayun din sa New People’s Army rebels at criminal gangs sa Mindanao.",,
Indonesia gustong maging UNSC member,,"Inihayag ng bansang Indonesia ang kanilang kandidatura para ma­ging mi­yembro ng United Nations Security Council (UNSC) dahil sa malaking kontribusyon sa nasabing samahan.,Sa naging talumpati ni Indonesian Vice President Muhammad Jusuf Kalla sa harap ng UN General Assembly, sinabi nito na kailangan ng United Nations ng mga reporma para lalong mapalakas at mas maging matatag ito sa mga hamon at reyalidad ngayong 21st century.,Sinabi pa nito na kailangan ng UN na maging epektibo, transparent, accoun­table, efficient, representative at bilang sentro ng world governance.,Ipinangako ng Indonesia na mas palalakasin nito ang commitment nito sa pamamagitan ng pagdaragdag ng peacekeeping force sa taong 2019 at ang lalong pagpapaigting ng paglaban sa terorismo sa kanilang bansa at buong mundo.,Ang pagpili ng bagong non-permanent Security Council members ay isasagawa sa taong 2019.,Ilan pa sa mga bansang kabilang sa Asia-Pacific na kandidato rin ay ang mga bansang India at Vietnam.",,
Kilos-protesta vs same sex marriage sa Mexico,,"Libu-libo ang nagmartsa sa Mexico City upang pigilan ang hakbang ni President Enrique Nieto na gawing ligal ang same sex marriage sa nasabing bansa.,Sa tala ng National Front for the Family, tinatayang nasa 215,000 indibiduwal ang nakiisa sa kilos-protesta na itinuturing na pinakamalaking protestang isinagawa sa Mexico.,Nakasuot ng puting damit at dala ang puting mga lobo, ibinandera ng mga nagpoprotesta ang mga banners na may nakasulat na mga mensaheng pagkontra sa same sex marriage.,Maliban dito, hinihiling din ng mga nagpoprotesta ang pagkakaroon ng karapatan ng mga magulang na makontrol ang sex education sa mga eskuwelahan.,Isinisigaw ng mga nagpoprotesta na hindi sa ‘sexual identity’ ng sinuman sila tumututol kundi sa ‘gender ideology’ na nais isama ng kanilang gobyerno sa edukasyon.,Magugunitang ang bansang Mexico ang may pinakamaraming Katoliko kung saan mariing tinututulan ang makasal sa kaparehong kasarian at pagkatapos ay tatawagin itong “marriage”.,Matatandaang noong nakalipas na Mayo, ipinanukala ni President Nieto na gawing ligal ang same sex marriage sa buong Mexico.",,
"Babaeng may TB, nalagutan sa waiting shed",,"Sa waiting shed na nagsilbi niyang tahanan sa mahabang panahon binawian ng buhay ang isang 42-anyos na vendor­ matapos tuluyang igupo­ ng kanyang sakit na ­‘Tuberculosis’, kamakalawa ng gabi sa Ermita, Maynila.,Natagpuang wala ng buhay ng kanyang kinakasamang si Lucresio Balmes, 45-anyos ang biktimang si Alma Me Aggabao, vendor, nakatira sa waiting shed sa may Roxas Boulevard malapit sa panulukan ng United Nation Avenue, Ermita, Maynila.,Sa imbestigasyon ni PO3 Marlon San Pedro, ng Manila Police District-homicide section, ganap na ika-11:00 ng gabi nang mapansin niya na hindi na gumagalaw ang kinakasama sa waiting shed na nagsilbi nitong tahanan.,Inamin naman ni Balmes na may iniindang sakit na TB ang biktima na­ nagpapatingin naman umano sa doktor pero dumating sa punto na nawalan na ito ng ganang kumain hanggang sa malagutan ng hininga.,Dinala ang bangkay sa St. Rich Funeral para sa awtopsiya at safekeeping.",,
5 binaril sa mall sa US,,"Umakyat na sa limang katao ang nasasawi sa nangyaring pamamaril sa isang mall sa Burlington sa estado ng Washington sa Amerika.,Ayon sa ulat ng CNN, nadagdag sa apat na biktima ng pamamaril ang isang lalaki habang isinasailalim sa panggagamot bunsod ng tinamo nitong tama ng baril.,Patuloy pa ring tinutugis ang nag-iisang suspek sa pamamaril na nangyari sa Cascade Mall, na isang Hispanic, tinatayang nasa edad 20-anyos hanggang 25-anyos.,Base sa imbestigasyon, unang pinagbabaril hanggang sa mapatay ng suspek na armado ng mataas na kalibre ng baril ang apat na kababaihan habang nasa loob ng Macy’s department store.,Inaalam pa ng mga awtoridad ang motibo sa nasabing pamamaril.",,
"Bodyguard ni Gob, tinimbog",," — Isa umanong bodyguard ni Bukidnon Governor Jose Maria Zubiri ang dinakip kahapon ng Philippine Drug Enforcement Agency (PDEA) matapos na masilbihan ng warrant sa kanyang bahay at mahulihan ng iligal na droga at armas.,Kinilala ang suspek na si Marlou Madrigal na isa ring empleyado ng Bukidnon provincial government. Ayon sa ulat, nagsilbi ng search warrant ang PDEA sa bahay ni Madrigal sa Barangay Labuagon sa bayan ng Kibawe at doon nakita diumano ang 7-sachet ng hinihinalang shabu at isang .45 caliber pistol, mga bala nito at drug paraphernalia.,Nabatid pa na 4 iba pang mga lalaki ang hinuli ng PDEA sa naturang bahay, ngunit hindi naman sinabi ng ahensya kung bakit sila dinampot.,Hindi nagbigay ng anumang pahayag si Zubiri na isa sa mga maimpluwensyang pulitiko sa lalawigan.",,
Huling hapunan sa gun-for-hire,," — Labing-apat na entrance at exit points ng bala ang nabilang sa katawan ng pinaslang na 72-anyos na pinaghihinalaang miyembro ng gun-for-hire na itinumba sa loob ng kanyang tahanan sa Purok Centro, Brgy. San Roque, rito noong Sabado ng gabi.,Sa ulat ni P/Chief Insp. Marlon Cudal sa tanggapan ni P/Sr. Supt. Manuel Cornel, Nueva Ecija police director, nakilala ang biktima na si Dominador Bumatay Obrero, residente ng naturang lugar na nasawi noon din.,Sa imbestigasyon ni PO1 Ezer Lomboy, alas-7:20 ng gabi, naghahapunan sa kanilang sala ang biktima kasalo ang kabiyak na si Maria Mayo Obrero, 69, nang biglang pumasok ang dalawang lalaking armado na nakasuot ng helmet.,Kaagad na nagsagawa ng pamamaril sa biktima ang mga salarin na lulan umano ng kulay puting kot­se at tumakas patu­ngong Umingan, Pangasinan.,Ayon pa kay Lomboy, nakarekober din ng aluminum foil strip sa bangkay ng biktimang sinasabing miyembro ng gun-for-hire na nag-o-operate sa wes­tern Nueva Ecija hanggang Pangasinan.",,
"Misis, ni-rape slay",,"Brutal na pinatay matapos gahasain ang isang 29-anyos na ginang ng hindi pa nakikilalang salarin sa M’lang, North Cotabato.,Ang hubo’t hubad na bangkay ng biktimang si Amaida Mudsol Salindab, 29, may asawa, ng Barangay Bunawan Datu Paglas, Maguindanao, ay natagpuan ng isang magsasaka na si Marjan Abdula sa Purok 1, Barangay Dungguan, M’lang.,Sa salaysay ni Abdula, naglalakad siya nang mapansin niyang may nagtutumpukang bangaw kaya agad niya itong nilapitan at tumambad sa kanya ang duguang bangkay ng babae.,Sinabi pa ni Abdula na walang damit ang biktima at duguan habang tadtad ng saksak sa katawan.,Agad ipinaalam sa pulis ang nakita na nirespondehan naman hanggang sa matagpuan ang kutsilyo at tubo sa ‘di kalayuan sa bangkay ng biktima.,Ayon sa ilang saksi, bandang alas-nuwebe ng gabi nang mapansin nilang may isang itim na motorsiklo ang namataan na nakaparada malapit sa pinangyarihan ng krimen.,Masusi pang sinisiyasat ang krimen.",,
Fiji niyanig ng magnitude 6.8,,"Niyanig ng malakas na magnitude 6.8 na lindol ang bahagi ng Fiji matapos yanigin din ng lindol ang Tonga sa lakas na magnitude 6.3.,Ayon sa ulat, naganap ang lindol dakong alas-9:29 ng umaga kung saan ang sentro nito ay natukoy sa layong 100 kilometro o 63 milya ng hilagang-silangan ng Fijian island ng Ndoi at may lalim ng 594 kilometro.,Nilinaw naman ng US Geological Survey (USGS) na wala namang banta ng tsunami sa mga nasabing lugar.,Ang pagyanig sa may bahagi ng Fijian island ay naganap 20-minuto matapos ang 6.3 magnitude earthquake na tumama sa 124 kilometer northwest ng Tonga.,Ayon naman sa Hawaii-based Pacific Tsunami Warning Center (PTWC), walang tsunami threat.,Sinabi pa ng USGS na malayong may nasawi o nasugatan sa nasabing dalawang paglindol dahil malayo ito sa kapatagan.",,
"Jeep nawalan ng preno, 2 sapul",,"Nasawi ang isang babae habang sugatan naman ang isa pa matapos mabangga ng isang pampasaherong jeep na nawalan ng preno kamakalawa ng hapon sa San Miguel, Maynila.,Kinilala ng Manila District Traffic Enforcement Unit, ang biktima na si Rasheda Olama, 37, residente ng 148, Barangay 648, Carlos Palanca St., sa San Miguel, matapos masagasaan habang sugatan naman si Namira Dasilo, 41, residente ng 261 Padre Casal St., San Miguel nang masagi ng jeepney.,Nadakip naman ang suspek na si Leo Orfilla, 41, residente ng 708 T. Anzures Street, Sampaloc, Maynila, driver ng killer passenger jeepney, na may plakang TGA-185 at may rutang San Miguel-Ikot via Padre Casal.,Naganap umano ang insidente dakong alas-5:05 ng hapon sa Padre Casal St., kanto ng Carlos Palanca Street.,Minamaneho umano ni Orfilla ang jeepney patu­ngong Northwest direction ng Padre Casal sa kanto ng Carlos Palanca nang bigla itong mawalan ng preno at sinapol bago tuluyang nasagasaan si Olama, bago nasagi si Dasilo.,Huminto lamang ang jeep nang mabangga ang isang traffic signal lamp sa lugar.,Sinampahan ng kasong reckless imprudence resulting to homicide at physical injuries ang suspek sa Manila Prose­cutors Office (MPO).",,
"82-anyos na lola, huli sa shabu",,"Isang 82-anyos na matandang babae ang inaresto ng pulisya matapos umanong mahulihan ng hindi pa nalalamang dami ng ipinagbabawal na gamot sa isinasagawang anti-illegal drugs operation kahapon ng umaga sa Lungsod ng Malabon.,Sa ulat ng Malabon City Police, ganap umanong alas-11:00 ng umaga nang magsagawa ng operasyon ang Station Anti-Illegal Drug Special Operations Task Group (SAID-SOTG) sa pamumuno ni PO3 Rommel Abarro sa kahabaan ng Dagat-Dagatan Avenue, Barangay Longos ng nasabing lungsod dahil sa mga reklamo umanong talamak ang illegal drug activities sa lugar.,Isang confidential informant umano ang nagsabi sa pulisya ng bahay ng isa umanong tulak sa lugar na nakila­lang si Lydia Sison, 82, ng Block 12, Phase II, Area III ng nasabing lugar. Agad namang tinungo ng mga awtoridad ang bahay nito at doo’y naabutan siya ng mga pulisya na tila may hinihintay sa labas ng kanilang bahay.,Nang makita nito ang paparating na mga alagad ng batas ay agad nitong hinugot sa kanyang bulsa ang isang itim na plastic at tinangka itong itapon ngunit naagapan siya ng mga awtoridad at nadak­ma ang kanyang kamay bago pa man niya maitapon ang hawak na plastic na sa huli ay naglalaman pala ng mga hinihinalang shabu. Napag-alaman din na ang matanda umano ang talagang kinukunan ng shabu ng mga adik sa lugar.",,
Pulisya blangko pa sa pinaslang na ex-vice mayor,,"Blangko pa rin ang pulisya sa motibo at pagkaka­kilanlan ng mga suspek na bumaril at pumatay sa dating vice mayor ng Apalit, Pampanga na si Alex Manlapaz.,Ayon kay Supt. Wilson Alicunan, hepe ng Apalit Police, may saksi na nakapagsabing dalawang lalaki na armado ng baril ang tumambang sa biktima sa mismong Masa Resort sa Barangay San Juan.,Napag-alaman na si Manlapaz, 48, ang nagmamay-ari ng nasabing resort at nagpanggap na mga customer ang mga suspek na nagkataon na ito mismo ang nag-assist.,Sa pagharap pa lamang ni Manlapaz ay agad itong pinaputukan ng mga suspek na agad namang ikinamatay ng biktima.,Sa ngayon ay may isang grupo ng mga pulis ang binuo para tumutok sa nasabing kaso.",,
IMPIYERNO SA SITIO WALANG DIYOS,,"Lima-katao ang patay sa sunog na sumiklab sa Sitio Walang Diyos, Brgy. Lalo, Tayabas City kamakalawa ng hatinggabi.,Kinilala ng Tayabas City Police ang mga nasawi na sina Joana Marie Durante, 28-anyos; John Lloyd Balabies, 12-anyos; kapatid nitong si Julian Balabies, tatlong taon at ang magkapatid na sina Diserie Rey, pitong taong gulang at Paul Jake Rey, limang taon.,Sa pagsisiyasat ng Bureau of Fire Protection (BFP), nagsimula ang apoy dakong alas-10 sa bahay ng isang Virgilyn Chavez Rey na mabilis na kumalat patungo sa apat pang katabing bahay.,Umabot sa ikaapat na alarma ang sunog na idineklarang fire out ng BFP dakong alas-12 ng hatinggabi.,Ayon sa BFP, natutulog lahat ng mga biktima sa bahay ni Durante nang mabilis na lumaki ang sunog kaya nakulong na ang mga ito at kasamang natupok sa bahay.,Inaalam pa ng mga awtoridad ang pinagmulan ng apoy at kung magkano ang halagang natupok.",,
"Patutsada ni PDU30 kay De Lima, ‘inappropriate’ — Lacson",,"“Inappropriate.”,Ito ang reaksyon kahapon ni Senador Panfilo Lacson sa mga sunud-sunod na patutsada ni Pa­ngulong Rodrigo Duterte laban kay Senador Leila de Lima tulad na lamang ng sinabi nitong hindi niya papatulan ang senadora dahil pangit ito.,“Pangulo pa siya o hindi, talagang hindi nararapat ang ganung pana­nalita lalo na sa publiko,” ayon pa kay Lacson.,Una na ring sinabi ng Pangulo na kung nanay niya si De Lima ay babarilin niya ito at minsan na rin niyang pinayuhan ang senadora na magbigti na lamang kaalinsunod na rin umano sa pagkakadawit nito sa illegal drug trade sa loob ng New Bilibid Prison (NBP).,Samantala, hindi naman kumbinsido ang senador sa  report na may mga  investors  na nag-alisan na gawa ng pagmumura ng Pangulo lalo na ang sinabi nito kay US President Barack Obama.,Paniwala ni Lacson, kailangan umanong i-validate ang naturang impormasyon  dahil maaaring ito’y ipinakalat lamang ng mga galit at ayaw sa Pangulo.,“It has to be validated kasi may mga disinformation na nangyayari lalo na ‘yung mga hindi natutuwa sa kanya,” ayon pa kay Lacson.",,
INFORMAL SETTLERS WAWALISIN!,,"Malilinis na rin mula sa informal settlers ang Metro Manila oras na maibigay kay Pangulong Rodrigo Duterte ang hinihirit nitong emergency powers upang resolbahin ang problema sa trapiko.,Ito’y dahil ang pagwawalis sa mga informal settlers ay kabilang sa mga probisyong nakapaloob sa proposed emergency powers.,Dahilan na rin ito upang igiit ni Senador Grace Poe, chair ng Senate committee on public services, na duminig sa panukala, na maglaan ng budget sa ilalim ng panukala para sa relokasyon ng mga informal settlers  upang masigurong maayos ang pamumuhay nito.,Palayasin man umano ang mga ito ay tiyaking maayos ang paglilipatan at mayroong kabuhayan.,Bukod sa pagwawalis ng mga informal settlers na pangunahing tatamaan ng emergency powers, isa pa rin sa makakatulong sa problema ng trapik base na rin sa rekomendasyon ng Department of Transportation (DOTr) ay ang pagkakaroon ng mabilis na internet connection.,Kumbinsido naman ang komite na mahalaga ang papel ng internet connection sa problema sa trapik.,Naniniwala si Poe na kapag mayroong maayos at mabilis na internet connection ay hindi na kailangan na umalis pa ang isang nagtatrabaho at magtungo sa opisina, sa halip maaari nang manatili sa bahay at ito’y kabawasan sa trapik.,“Sa ganitong sitwasyon, ang ating mga kababayan hindi na kailangan lahat na magtrabaho sa opisina, pwede sa bahay na nila. Mas makaka-reduce ito ng traffic kapag merong telecommuting na sinasabi na trabaho,” ayon kay Poe.,Dahil dito, isasama sa panukala ang probisyong makakatulong upang mapabilis ang internet connection sa pamamagitan na rin ng pag-exempt sa DOTr mula sa mahabang proseso sa pagkuha ng permit para sa pagtatayo ng cell sites sa buong bansa.",,
Ebidensyang susuporta sa testimonya ni Matobato ihahain ni Trillanes,," ,May pasabog na ebidensya si Senator Antonio Trillanes na susuporta sa mga testimonya ni Edgar Matobato hinggil sa extrajudicial killings (EJK).,Ayon kay Trillanes itong Linggo, kanyang ipipresenta sa susunod na pagdinig sa Senado ang mga magpapatibay sa sinumpang salaysay ni Matobato kunsaan sinabi ng huli na sangkot sa EJK si Pangulong Rodrigo Duterte.,Ang ihaharap na ebidensya ng Senador ay bunga ng pagkakaroon nito ng sariling imbestigasyon sa naturang kaso.,“Habang ‘yung mga kasamahan natin ay nakatutok kung paano bubutasan si Mr. Matobato, ako nagkalap ng mga ebidensya at impormasyon to validate ang mga sinasabi niya,” ani Trillanes sa panayam sa radyo. “May nakuha tayong mga impormasyon at ipapakita natin ‘yan sa mga darating na araw para makita na rin nila na itong si Mr. Matobato ay nagsasabi ng totoo.”",,
"Pusher sinalvage, isusunod nakalista",,"Brutal na kamata­yan ang sinapit ng isang pinaghihinalaang drug pusher na halatang pinahirapan matapos lagyan ng packaging tape ang mukha saka patayin sa pamamagitan ng pagbigti ng mga hindi kilalang salarin bago nilagyan ng karatulang tulak ito at ilista ang mga isusunod pang target sa Brgy. Lugam, Malolos City, Bulacan kamakalawa.,Kinilala ng pulisya ang biktimang si Ro­bert Santiago, itinuturong notorious na tulak at resi­dente din ng Malolos City na wala nang buhay nang madiskubre matapos patayin sa pagbigti saka lagyan ng karatulang pusher ito at huwag tularan at ilagay din ang iba pang susunod na target ng extrajudicial killings kabilang ang isang alyas ‘Jipoy’, ‘Rey Ulo’ at alyas ‘Bakla’.,Nabatid na nadiskubre ng ilang mga residente ang biktimang itinuturong shabu pusher sa Malolos City at matapos patayin sa pagbigti ay iniwan itong nakabulagta sa kahabaan ng Brgy. Lugam, Malolos City at lagyan ng plakard na “pusher ako, ‘wag tularan” at nakalista ang iba pang mga pangalan na sinasabing dudukutin din saka isasalvage ng mga hindi kilalang salarin.,Gayunpaman, patuloy ang isinasagawang imbestigasyon ng Malolos City Police sa panibagong kaso ng summary execution sa sinasabing pusher na si Santiago at sisiya­satin din ang mga nalistang pangalan na isusunod na itutumba at may impormasyong ang mga nasa listahan ay sumuko na sa Oplan  Tokhang ng kapulisan ngunit patuloy na nagtutulak ng droga kaya target itong isunod na iligpit.",,
"Barangay pakikilusin vs korupsyon, illegal drugs",,"Hiniling ng Department of Interior and Local Government (DILG) sa bawat barangay sa buong bansa na tumulong sa paglaban ng pamahalaan laban sa katiwalian, kriminalidad at pagsugpo sa ilegal na kalakaran ng ipinagbabawal na gamot.,Bunsod nito, sinabi ni DILG Secretary Ismael D. Sueno na naghahanap ngayon ang ahensya ng mga volunteers at iba pang mga stakeholders sa bawat barangay upang makagawa ng grupo na tatawaging MASA MASID o Mamamayang Ayaw sa Anomalya, Mamamayang Ayaw sa Ilegal na Droga.,“We are banking on the participation of the common people and faith-based organizations to spark the spirit of volunteerism in all 42,000 barangays in the Philippines so we can address the long-standing battle against drugs, corruption, and criminality by the end of December this year,” ayon kay Sueno.,Ang MASA MASID umano ay magiging isang multi-sectoral at mass based na programa upang makilahok ang komunidad sa pagtugon sa problema na nakakaapekto sa lahat ng tao. Ito ay nakatutok sa tatlong panguna­hing  problema: advocacy and education campaigns, information gathering and reporting at community based rehabilitation program.",,
Kopya ng SOCE ni De Lima ibibigay sa Kamara,,"Walang kakayahan ang Commission on Elections (Comelec) na malaman kung may mga drug lords na contributor ng election fund  si Senador Leila de Lima noong nakaraang 2016 elections.,Ang pahayag ay ginawa ni Comelec Chairman Andres Bautista kasabay ng paniniyak na naka­handa ang  komisyon  na pagkalooban ng kopya ng statement of contributions and expenditures (SOCE) ni De Lima ang Kamara kung  kakailanganin nila ito sa pagdinig na isinasagawa laban sa senador.,Ayon kay  Bautista, “public document” naman ang SOCE kaya maaari silang magbigay ng kopya nito kahit sa anumang imbestigasyon.,Ginawa ni Bautista ang pahayag  nang tanu­ngin  kaugnay sa pagdidiin kay De Lima sa pagdinig ng Kongreso hinggil sa kalakalan ng ilegal na droga sa New Bilibid Prison (NBP).",,
Gov’t drug rehab tinawaran ng solon,,"Duda ang isang kongresista na kayang tustusan ng Duterte administration ang pagpapatayo at operasyon ng mga rehab center sa bawat probinsya kaya naman isinulong nitong ilagak na lamang sa mga private rehab center ang mga sumukong adik at bayaran na lamang ang serbisyo nito.,Ayon kay Negros Oriental Rep. Arnulfo Teves, agaran ang kailangang aksyon sa problema ng libu-libong sumukong drug dependent kaya kung maghihintay pa ng pondo para makapagpatayo ng mga rehab center ay hindi malayong nakabalik na muli ang mga ito sa bisyo at hindi pa rin mabibigyan ng tulong.,Sinabi ni Teves na malaki ang pangangaila­ngan sa mga rehab centers upang maging tuluy-tuloy ang magiging intervention ng gobyerno subalit masyadong malaki ang gagastusin at sa sariling kwenta ng kongresista ay aabutin ng P257,500 ang kailangan sa bawat isang adik sa loob ng anim na buwan.,Para makaiwas umano sa malaking gastusin ay ilagak na ang mga drug addict sa mga private rehab centers na may kumpleto nang pasilidad at mga doctor at maaari umano na pumasok sa kasunduan ang pamahalaan sa mga private rehab center para tiyakin na ang ibabayad ng gobyerno ay sulit at masisiguro na magbabagong buhay ang mga adik at tatalikuran ang masamang bisyo.",,
Lacson kay De Lima “Kailangan mong sagutin.”,,"Bagama’t nakikisimpatiya si Senador Panfilo Lacson sa kinakaharap ngayong problema ng kanyang kasamahang si Senador Leila de Lima, higit umanong mahalagang masagot ito ng senadora.,Ayon kay Lacson, nakakaranas man ng panggigipit at pangha-harass si De Lima kaugnay sa kaliwa’t kanang mga alegasyon partikular ang pagdawit sa kanya sa illegal drug trade, kailangan pa rin umanong masagot ito ng mambabatas.,“Pangha-harass man o hindi, ang importante masagot niya (De Lima), kailangan niya talagang masagot,” ayon kay Lacson.,Naniniwala ang senador na maraming mga isyu na hindi naman maaaring balewalain lamang ng senadora lalo na kung mayroong mga ebidensiya at basehan.,Tinukoy pa ni Lacson, ang mga lumabas na testigo sa isinagawang pagdinig ng Kamara na nagdadawit sa senadora sa illegal drug trade dahil magkakatugma ang mga sinasabi ng mga ito.,Kasabay nito, sang-ayon naman si Lacson na bigyan ng Senado ng proteksyon  si De Lima kung ito’y hihilingin umano ng huli.,“Ang Senado ay may obligasyon sa isang mi­yembro nito na bigyan ng certain amount of protection, kung mayroon siyang (De Lima) request, susuportahan  ko,” dagdag ni Lacson.",,
Drug syndicate nagpapatayan na — PDU30,,"Dumarami ang mga napapatay na sangkot sa ilegal na droga dahil nasa tinatawag na “silencing stage” na ayon kay Pa­ngulong Rodrigo Duterte ang mga sindikatong nasa likod ng operasyon nito sa bansa.,Ayon kay Pangulong Duterte, may tinatawag na ‘silencing stage’ kung saan bago pa man sila ikanta ay inuunahan na ang mga narco-police na patayin ang mga dealer o runner nila ng ilegal na droga.,“‘Yan ang totoo. Ngayon alam ko na. Sino’ng nagpatay? May mga patay, marami, and legitimate police action. Meron ding napatay ang mga military sa Mindanao, it’s a purely military undertaking a police action. ‘Yung iba, ‘yung binabalot, sino’ng nagpatay? Alam mong marami silang karibal. The most — sabihin niyo ito sa mga p***** i*a bantay kayo sa akin pag ano ninyo dito,” paghahayag ng Pangulo sa harapan ng mga miyembro ng Phi­lippine National Police Regional Office 12 sa Brgy. Tambler, General Santos City kamakalawa.,“‘Di ba nila alam na pati mga police generals at police involved? At lahat ‘yung pinatay, nagpatayan sila because unahan na nila kasi these guys will be his killers. Nagpapatayan sila kung sino’ng kay (ret. Gen. Marcelino) Garbo, sino’ng kay (Ret. Gen. at Bantayan Mayor Vicente) Loot,” sabi pa ni President Digong.",,
Bagyong ‘Helen’ pumasok na sa PAR,,"Tuluyan nang pumasok sa Philippine area of responsibility (PAR) ang bagyong Helen na may international name na “Megi”.,Sa pinakahuling data mula sa Philippine Atmospheric Geophysical and Astronomical Services Administration (PAGASA), huling namataan ang bagyong Helen sa layong 1,390 km east northeast ng Casiguran, Aurora.,Taglay nito ang lakas ng hanging 110 kph malapit sa gitna at may pagbugso na 140 kph.,Inaasahang kikilos ang bagyong Helen sa kanluran-hilagang-kanluran sa bilis na 25 kph.,Ngayong araw, si Helen ay nasa 840km ng silangan ng Basco Batanes.,Inaasahang mananatili sa PAR si Helen ng tatlong araw at sa araw ng Miyerkules ay makakalabas na si Helen ng bansa sa layong 740 km ng northwest ng Basco Batanes.,Wala namang nakataas na tropical cyclone warning signal sa anumang bahagi na bansa.,Kasado na sa paghahanda ang National Disaster Risk Reduction ang Management Council (NDRRMC) sa pagpasok ni ‘Helen’.,Ikinasa na rin ng NDRRMC ang pre-disaster risk assessment core group para matutukan ang mga posibleng masalanta ng bagyong Helen.,Pinulong na rin ni NDRRMC executive director Ricardo Jalad ang mga kinatawan mula sa DSWD, DOH, PNP, AFP, PCG, PAGASA at iba pang ahensya na may papel na gagampanan sa panahon ng trahedya at kalamidad tulad ng bagyo.",,
"Isyu ng EJK, ‘di kasama sa agenda ng UN",,"Hindi umano kasama ang isyu ng extra judicial killings (EJKs) sa agenda ng United Nations (UN) sa pagbisita ng UN Committee on Economic, Social and Cultural Rights sa bansa sa susunod na linggo.,Ito ang paglilinaw na ginawa ni Department of Foreign Affairs (DFA)  Spokesman Charles Jose kung saan darating sa bansa ang naturang komite para talakayin ang isinumiteng report ng gobyerno ng Pilipinas hinggil sa pagtupad nito sa convention on economic social and cultural rights.,“It was a regular thing,” ayon kay Jose.,Sinabi pa ni Jose, bilang isa sa 164 na signatories sa International Covenant on Econo­mic, Social and Cultural Rights (ICESCR) ay kinakailangan talagang sumailalim sa regular review ng human rights situation ang Pilipinas. Ang pagpupulong ay ginagawa rin umano sa iba pang signatories ng nasabing covenant.,Bukod sa Pilipinas, pinarerebisa na rin ng UN ang human rights situation sa bansang Costa Rica, Cyprus, Poland, Tunisia, Lebanon at Dominican Republic.",,
"Imbitasyon sa UN, atbp. pruweba na walang itinatago ang Duterte gov’t",,"Maluwag na tatanggapin ng Pilipinas ang sinumang kinatawan ng United Nations (UN) Rapporteur on Human Rights na bibisita sa bansa para mag-imbestiga sa alegasyon ng paglabag sa karapatang-pantao para patunayang walang itinatago ang gobyernong Duterte.,Ito ang pahayag ni Presidential Communications Office (PCO) Secretary Martin Andanar matapos na ianunsyo ni Pangulong Rodrigo Duterte ang imbitasyon sa international observers katulad ng UN, US at kahit si US President Barack Obama na magsagawa ng sariling imbestigasyon sa alegasyon nilang pamamayagpag ng extra judicial killings (EJKs) dahil sa maigting na kampanya ng pamahalaan sa iligal na droga.,“Though there is no formal invitation, the Duterte administration welcomes the United Nations Rapporteur on Human Rights to come over and look into the alleged human rights concerns – a clear manifestation that this administration has nothing to hide before the international community,” pahayag ni Andanar.,Binigyang-diin pa ng gabinete na ang kasalukuyang giyera kontra iligal na droga ng pamahalaang Duterte ay laban tungo sa kaligtasan ng ating bansa.,“The drug menace has permeated the length and breadth of the country, threatening to des­troy the very fabric of our society.,We know that widespread drug use not only leads to other crimes, it can also turn the country into a narco state where lawlessness prevails and can set back our efforts at achieving inclusive economic growth,” sabi pa ng PCO chief.",,
"Utol, kapalit ng nasawing Cotabato mayor",,"Simula sa araw na ito, magsisimula nang manungkulan bilang alkalde ng Cotabato City si Cynthia Guiani-Sayadi matapos itong humalili sa puwestong iniwan ng kanyang yumaong kapatid na si Mayor Japal Guiani Jr.,Si Sayadi ay dati nang nagwaging bise alkalde noong nagdaang May 9 national elections pero dahil sa pagkasawi ng kanyang kapatid na kasalukuyang Mayor ng lungsod noong Biyernes dahil sa matinding sakit ay ito na ang pumalit bilang alkalde ng lungsod.,Isasagawa ngayon ang simpleng seremonya sa paghalili ni Sayadi bilang alkalde ng lungsod base sa rule of succession na nakasaad sa Local ­Government Code.,Dito, ipinangako ni Sayadi na kanyang ipagpapatuloy ang nasimulan ng kanyang kapatid partikular ang peace and security, socio-economic at humanitarian thrusts.,Una nang tumakbo ang magkapatid bilang tandem noong nakaraang halalan at sila ay pinalad namang magwagi matapos iboto ng kanilang mga constituents.",,
De Lima nakaabang nang mapatalsik sa Senado,,"Ang tuluyang mapatalsik sa Senado ang isa sa inaabangan ni Senador Leila de Lima na gagawin umano sa kanya ni Pa­ngulong Rodrigo Duterte.,Ayon pa kay De Lima, malinaw naman na ang mapatalsik siya sa Senado ang isa sa pangunahing layunin ng Pangulo dahil minsan na rin umano nitong sinabi na sisirain siya at siya’y tapos na.,“Hindi malayo ‘yan, iyan nga ang isa sa mga pinaka-agenda, isa sa mga pinaka-layunin ng Pa­ngulo natin kasi ilang beses na natin siya napa­kinggan na talagang sinabi niyang he will destroy me. Sa isang presscon, sinabi niya you’re finished,” ayon kay De Lima.,Dahil dito, naniniwala ang senadora, na hindi matatapos ang gagawing panggigipit sa kanya hanggang hindi siya mawala sa eksena at puwesto.,Pinakahuling matin­ding inalmahan ng senadora ay ang natanggap niyang libu-libong text messages at phone calls na nagbabanta at nagha-harass sa kanya matapos na isapubliko ang kanyang cellphone number sa pagdinig ng Kamara.",,
"AYAW KO SIYA PATULAN, PANGIT SIYA!",,"“Ayoko naman siyang patulan kasi pangit siya.” Ito ang latest na pasaring ni Pangu­long  Rodrigo Du­terte kay Senador Leila de Lima.,Sa pagtatalumpati sa Police Regional Office 12 (PRO 12), Brgy. Tambler, General Santos City kahapon ng hapon, binanggit muli ni Pa­ngulong Duterte na noon pa mang si De Lima ang pinuno ng Commission on Human Rights (CHR) ay wala naman itong inirekomendang kaso laban sa kanya at puro pag-iingay lamang ang ginawa para siya ay siraan.,“De Lima, chairman ng Human Rights, Senador, wala namang fi-nile (inihaing kaso). Sige ang yaw-yaw sa akin, ayoko naman siyang patulan kasi pangit siya. Baka patulan ko sige mag-usap tayo Mayor, sabi ko saan Mam, ikaw kung saan mo gusto alam ko na noon pa.,Totoo alam ko, kaya sinabi ko De Lima I am listening to you, hindi niya nakuha. Akala siguro niya nagbibiro ako, hindi niya akalain…’ pag sinabi kong go hang yourself, ‘yun na ‘yun, dumaan na sa kamay ko pero hindi ako, hayaan ko sila (DOJ Secretary) Vit Aguirre,” paghahayag ni Duterte.,Nagsimula aniya ang pambubulabog ni De Lima dahil sa pulitika.,“It started in politics, lahat ng namamatay d’yan pati nasagasaan kukunan ng picture padala ni (ex-House Speaker Prospero) Nograles doon kay De Lima. Magkaibigan naman sila pareho silang pangit,” sambit pa nito.",,
"Bigong aksyunan ang isang liham Gob, sinuspinde ng Ombudsman",,"Pinatawan ng 1 buwang suspensyon ng Office of the Ombudsman ang gobernador ng Zamboanga del Norte matapos mapatunayang hindi nito inaaksyunan ang mga request para sa back salaries ng kanyang mga kawani.,Si Zamboaga del Norte Governor Roberto Uy ay napatunayang guilty sa paglabag sa Code of Ethical Standards for Public Officials and Employees.,Sa imbestigasyon ng Ombudsman, lumilitaw na noong Agosto 2015 ay ilang liham ang natanggap ng opisina ni Uy para aksyunan ang back salaries na hiniling ng isang kawani ngunit inabot umano ng 2 buwan bago ito tinugunan ng gobernador na ang aksyon pa ay pag-refer sa Provincial Legal Officer.,Ayon kay Ombudsman Conchita Carpio-Morales, bilang opisyal ay may tungkulin si Uy na tiyaking aaksyunan ito sa loob ng 15-araw ang mga liham o anumang uri ng komunikasyon na ipinapadala ng publiko na siyang itinatakda sa RA 6713.",,
"Sinukat at binuyangyang ang ari Iowa man, dinampot",,"Nahaharap sa kasong “indecent exposure” ang isang Iowa man matapos nitong sukatin ang kaniyang ari gamit ang cardboard ruler habang nasa urinal sa loob ng palikuran ng main library ng University of Iowa.,Kinilala ang Iowa man na si Thomas Morgan, 42-anyos mula sa estado ng Iowa.,Sa reklamo ng nagsampa ng kaso, nilapitan umano siya ni Morgan habang gumagamit ng urinal at kasunod noon ay biglang sinukat ang kaniyang ari gamit ang ruler.,Sinabi ng saksi na “weird” at “uncomfor­table” raw ang kanyang naramdaman matapos makita ang “semi-erect penis” ng suspek.",,
"Buntis tinodas, bangkay isinilid sa bag",,"Isang bangkay ng babaeng hinihinalang buntis na isinilid sa isang bag ang natagpuan sa bakanteng lote sa Garden Villas 3 Subdivision, Barangay Ibaba, Sta. Rosa City sa Laguna kamakalawa ng hapon.,Ayon sa witness na ‘di na tinukoy, pasado alas-tres ng hapon, nasa loob siya ng kanyang bahay na ‘di kalayuan sa bakanteng lote nang makarinig siya ng malakas na kalabog.,Nang tingnan ng saksi ang pinagmulan ng ingay, nakita niya ang isang kulay pulang kotse na mabilis na umalis sa nasabing lugar samantalang naiwan ang isang malaking striped plastic bag. Nang buksan ang nasabing plastic bag, tumambad ang katawan ng biktima.,Nakasuot ito ng black leggings, asul na t-shirt at pulang relo.,May kaputian din umano ang kutis nito, may kahabaan ang kulay blonde na buhok.,Sa morgue, kinilala naman ng mga kaanak ang biktima na si Maria Antoinette Tan, 20-anyos, residente ng Centro de San Lorenzo Subdivision sa Sta. Rosa City.,Ayon kay P/Supt. Giovanni Martinez, hepe ng Sta. Rosa Police, posible umanong sinakal ng salarin ang biktima gamit ang bra ng huli na naging sanhi ng kamatayan nito.,Patuloy pa ang im­bestigasyon ng mga awtoridad sa pangyayari at inaalam din kung ano ang posibleng motibo sa krimen.",,
"Judge, driver na pulis inambus",,"Nasa malubhang kalagayan ngayon ang isang Judge at driver nitong mi­yembro ng Philippine National Police makaraang tambangan at pagbabarilin ng hindi pa nakikilalang mga suspek na armado ng M16 rifle armalite at caliber .45 baril habang sakay ang mga biktima ng Toyota Innova, sa isang lugar sa Butuan City kamakalawa ng umaga.,Mabilis na isinugod sa Manuel J. Santos Hospital sanhi ng tinamong tama ng punglo sa ulo at balikat ang biktimang si Judge Hector D. Salise, may asawa, Presiding Judge ng Regional Trial Court (RTC) Branch 7 sa Bayugan City, Agusan del Sur, nakatira sa Tamarind Road, Brgy. Dagohoy, Butuan habang nagtamo naman ng bala sa likod, hita at baywang si PO3 Edmund D. ­Narvasa, 40, may asawa, ng Balanghai Road, Brgy. ­Lemon, Butuan City. Sa report na nakarating sa Camp Crame, nangyari ang insidente dakong alas-siyete ng umaga sa Purok 3, Barangay Lemon, ­Butuan City.,Sa report, sakay ang biktimang si Judge Salise sa isang pulang Toyota Innova na may goverment red plate SKF-719 na minamaneho ni PO3 Narvasa at patungo sana sa Bayugan City, Agusan del Sur subalit pagdating sa Purok 3, Brgy. Lemon, Butuan City ay biglang na lang umanong nag-over take ang silver na Mitsubishi Montero Sport sakay ang apat na armadong kalalakihan at basta nalang pinagbabaril ang sasakyan ng mga biktima.,Bagama’t nabigla sa insidente at may tama si PO3 Narvasa, ay nagawa pa rin nitong imaneho ang flat tire na Innova dahil sa mga tama ng bala at bumalik sa direksyon ng Butuan City proper at tumuloy para humingi ng tulong sa Butuan City ­Police Station 1 Community Police Assistance Center sa Brgy. Villa Kananga.,Agad namang sinaklolohan at isinugod sa nabanggit na hospital ang mga biktima.,Mabilis nang inalarma ang insidente sa lahat ng Police Station Units ng Butuan City at naglatag ng checkpoint at hot pursuit operation para tugisin ang mga suspek.",,
"Wanted, todas sa engkuwentro",,"Sa bala nagwakas ang buhay ng suspek na pakay ng ihahaing warrant of arrest ng mga tauhan ni P/Supt. Christopher Olazo, hepe ng Bacoor Component Police Station sa Cavite, matapos manlaban at hindi magpahuli ng buhay sa mga operatiba.,Nabatid na binigyan ng pagkakataon ng mga parak na sumuko nang matiwasay ang suspek na si Lordan Apolonio y Pakinggan, 31, ng Sitio Centro Longos, Brgy. Zapote 5, Bacoor City, Cavite, dakong alas-10 ng gabi kamakalawa, ngunit pinagbabaril nito ang mga operatiba.,Sa ganting putok ay timbuwang ang suspek na wanted sa kasong robbery, attempted murder at illegal drug activity sa Lungsod ng Bacoor, Cavite.",,
NASA may nadiskubre sa Jupiter,,"May sorpresang iaanunsiyo sa Lunes ang National Aeronautics and Space Administration (NASA) sa kanilang nadiskubre sa planetang Jupiter.,Ang anunsiyo ay base umano sa “Hubble Space Telescope Images” ng celestial body, na pinaniniwalaan ng mga eksperto na isang subsurface ocean, at iba pang posibleng bagay na may buhay.,Nabatid na ipinroklama na ng US Space Agency na may matibay na ebidensiya ang Europa na mayroong ocean ng likidong tubig sa crust ng planetang Jupiter.,Ipiprisinta umano ng mga astronomers sa Lunes ang resulta ng ginawang obserbasyon sa unique Europa na nagpapakita ng ebidensiya na may subsurface ocean sa nabanggit na planeta.,Gaganapin ang anunsiyo sa isang press confe­rence na gagawin ni Paul Hertz, NASA director of astrophysics at William Sparks, isang astronomer sa Space Telescope Science Institute sa Baltimore (STSI).",,
SUNOG SA ARANETA CENTER,,"Isang sunog ang sumiklab sa kanang bahagi ng red gate ng Araneta Coliseum sa Araneta Center, Cubao, Lungsod ng Quezon kahapon ng umaga.,Sa ulat ng Quezon City – Bureau of Fire Protection Fire (BFP), ganap umanong alas-6:30 ng umaga kahapon nang mag-umpisa ang sunog sa south garage parking building ng Araneta Center.,Dahil sa insidente, lahat ng 12 na mga e-shuttles na naka-park sa nasabing basement ay natupok ng apoy.,Ayon sa isa sa mga miyembro ng Araneta Center Security Force ay nakarinig umano sila ng malakas na pagsabog sa bandang basement parking area ng nasabing establisiyimento dahilan upang agad nila itong usisain.,Ngunit ayon naman sa isang driver na nasa lugar nang maganap ang insidente na nakilalang si Alberto Morales, nasa tatlong pagsabog umano ang kanyang narinig bago niya nakitang may nagliliyab sa bahaging iyon ng Araneta Center.,Ayon pa dito ay mabilis umanong kumapal ang usok dahilan upang tulu­yan na siyang ma-suffocate at mawalan halos ng ulirat ngunit nasa maayos na rin naman siyang kalagayan ngayon. Bukod sa kanya ay wala na rin namang iba pang naiulat na nasaktan o nasawi sa nasabing insidente.,Sa inisyal na pag-iimbestiga ay nagsimula umano ang apoy sa mga electronic shuttle na naka-park sa loob, ngunit inaalam pa kung overcharging ba o vehicle short circuiting ang na­ging sanhi ng pagsabog na nauwi sa sunog.",,
"Pulis, 6-ulit binaril sa selos",,"Nasawi ang isang pulis-Maynila matapos pagbabarilin ng suspek na may-ari ng ‘boarding house’ na kanyang inuupahan nang mamagitan sa pag-aaway ng huli at kinakasama nito kahapon ng madaling-araw sa ­Malate, Maynila.,Nagtamo ng anim na bala sa likurang bahagi ng katawan ang biktimang si PO1 Alwin Kirk Gonzales, nakatalaga sa Manila Police District-Police Station 9 at taga-143-A Balagtas St. Malate. Tumakas naman ang suspek na si Eli Matthan Sumampong alyas ‘Jonathan’, 33, negosyante, taga-2909 City Land Tower I Pablo Ocampo St. Malate, Maynila at may-ari ng inu­upahang boarding house ng biktima.,Sa imbestigasyon ni PO3 Ryan Jay Balagtas, naganap ang insidente dakong alas-2:30 ng mada­ling-araw sa hallway papasok sa kuwarto ng biktima.,Bago ang pamamaril, inawat umano nito ang nag-aaway na suspek at dating kinakasama na si Girly Espinosa. Nang maawat ang dalawa ay iniwan na ito ng biktima at muling pumasok sa kanyang kuwarto. Lingid sa kaalaman nito’y sumunod ang suspek at nang papasok na ito sa pintuan sa kanyang kuwarto ay pinagbabaril ito ng suspek.,Iniimbestigahan ng pulisya ang anggulong posibleng pinagselosan ng suspek ang biktima kaya ito pinagbabaril sa hinalang may relasyon sila ni Girly.",,
Davao niyanig ng 6.5 magnitude quake,,"Niyanig ng lindol na may lakas na magnitude 6.5 ang Mati, Davao Oriental kahapon ng umaga.,Ayon sa Philippine Institute of Volcanology and Seismology (Phivolcs) alas-6:53 ng umaga nang maramdaman ang lindol na natukoy ang sentro nito sa karagatan na nasa 41 kilometro southeast ng Davao Oriental.,Sinabi ni Phivolcs Director Renato Solidum Jr., na tumama sa karagatan ang lindol na may lalim na 42 kilometro at tectonic in origin.,Ayon kay Director Solidum, bagama’t sa ilalim ng karagatan naitala ang sentro nito, narandaman pa rin ang intensity 6.5 sa Mati, Davao Oriental, intensity 4 sa Davao City; General Santos City; maging sa Alabel, Glan at Malapatan, sa Sarangani at Polomolok, South Cotabato.,Habang intensity 3 naman ang naitala sa Tupi, South Cotabato at Cagayan De Oro City.,Agad namang pinawi ni Director Solidum ang pangamba ng publiko na bagama’t may kalakasan ang lindol ay wala namang inaasahang tsunami na idudulot ito dahil masyado umanong malalim sa karagatan ang pinagmulan ng lindol.",,
"3 kilalang drug pushers sa QC, tumimbuwang",,"Pawang bangkay na tumimbuwang ang tatlong kalalakihan na umano’y mga sangkot sa iligal na droga matapos manlaban sa mga awtoridad sa isinagawang buy-bust ope­ration sa Brgy. Bagong Silangan, Quezon City kahapon ng madaling-araw.,Kinilala ni Quezon City Police District Acting District Director, Police Sr. Supt. Guillermo Lorenzo Eleazar ang nasawing sina Marco Panganiban Cruz, 27, Royce Alfred Mariano Cruz, 23, kapwa ng Love Bird St., Area 4, Sitio Veterans, Brgy. Bagong Silangan at Ariel Contanilla Mabitag, 38; ng Brgy. Holy Spirit, QC.,Ayon kay Sr./Supt. Eleazar, ang tatlong nasawi ay pawang kilalang mga drug pushers umano sa Brgy. Bagong Silangan kaya nagsagawa ng buy-bust operation ang mga operatiba ng Station Anti – Illegal Drug Special Ope­rations Task Group ng Batasan Police Station sa pa­ngunguna ni P/Insp. Mario Pascual dakong alas-12:50 ng madaling-araw sa isang bahay sa Area 4, Veterans Village, Brgy. Bagong Silangan.,Nagpanggap ang isa sa mga operatiba na bibili ng shabu sa mga suspek.,Nang makatunog na isang pulis ang kanilang katransaksyon ay agad na pinaputukan ang pulis na agad gumanti ng putok at nasapol ang mga suspek.,Sunud-sunod namang nasawi ang limang pinaghihinalaang drug pushers sa isinagawang magkakahiwalay na buy-bust operations ng mga tauhan ng Manila Police District.,Sa imbestigasyon ng MPD-homicide section, unang napatay si Abner Nasi, alyas ‘Abeng’, 41, barangay tanod at residente ng 417 Juan De Moriones Street, Binondo at isang alyas ‘Muslim’, na inilara­wan lang na nasa edad 40 hanggang 45-anyos, may taas na 5’2”, katamtaman ang laki at nakaputing V-neck t-shirt, shorts at walang sapin sa paa. Nadakip naman ang live-in partner ni Nais na si Janneth Rivas, 27, sa operasyon ng mga pulis.,Dakong alas-12:45 ng madaling-araw ng Sabado ay napatay ng mga pulis ng MPD-Station 10, si John Perola alyas ‘Ko­yang’, residente ng 1467-61 Gomez St., sa kanyang barung-barong. Samantalang nabaril naman ng mga pulis ng MPD-Station 5 si Alex Jamilon, 30, ng Barangay 650, Zone 60, Tamborong, Port Area, Manila.,Isang alyas ‘Oteng’ din ang napatay ng mga pulis ng MPD-Station 2, dakong ala-1:17 ng madaling-araw sa Road 10 kanto ng Zaragosa Street sa Tondo.,Ang mga nasawi ay pawang tinangkang arestuhin ng mga awtoridad ngunit nanlaban kaya napilitan ang mga pulis na paputukan sila.",,
Peace talks tampok sa Duterte-Jalandoni meet,,"Isa sa mahalagang napag-usapan nina Pa­ngulong Rodrigo Duterte at National Democratic Front (NDF) chief negotiator Luis Jalandoni nang mag-meeting kamakalawa ng gabi ay ang nagpapatuloy na peace talks sa pagitan ng gobyerno at ng NDF sa Norway.,Maliban sa nasabing paksa ay ayaw nang ilabas ng Palasyo ng Malacañang ang iba pang mga usaping naging paksa sa nangyaring pag-uusap nina Pangulong Duterte at Jalandoni.,Sa nasabing pulong ay ipinaubaya na umano ng Pangulo sa peace panel negotiators ng gobyerno at NDF ang magiging takbo ng peace talks.,Ang formal na peace negotiations ay magsisimula sa Oktubre 6 hanggang 8 sa Oslo, Norway.,Matatandaang kamakalawa ng gabi ay ginanap sa Davao City ang pagpupulong nina Pangulong Duterte at Jalandoni nang magsalo sa isang hapunan.",,
"TF member sa Laguna, iniligpit",,"Patay ang isang miyembro ng task force sa Calamba, Laguna makaraang barilin ng ‘di nakila­lang suspek sa Barangay Uno sa nasabing lungsod kamakalawa ng gabi.,Kinilala ang biktima na si Lou Espiritu, 40-anyos, miyembro ng Task Force Bagsakan ng Calamba City public market.,Ang Task Force Bagsakan ay siyang mahigpit na nagpapatupad sa Market Code ng Calamba na nagsasabing tanging ang Mercado de Calamba o ang Public Market ng lungsod ang magiging tanging bagsakan ng mga kalakal sa buong siyudad.,Sa imbestigasyon ng Calamba Police, base sa testimonya ng witness na kasamahan sa trabaho ng biktima, bandang alas-10 ng gabi, magkausap umano sila nito nang bigla na lang siyang may marinig na higing ng tila bala mula sa isang baril na may silencer.,Bigla na lang nabuwal ang biktima at nakitang may tama ng bala sa ulo na agad nitong ikinasawi.",,
Mega shabu lab nadiskubre sa Pampanga,,"Isang umano’y  maituturing na pinakamalaking laboratoryo ng shabu sa bansa ang nadiskubre ng pinagsanib na puwersa ng Philippine National Police (PNP) at ng Philippine Drug Enforcement Agency (PDEA) sa isinagawang pagsalakay sa bayan ng Arayat, Pampanga.,Bumulaga sa mga awtoridad ang naglalakihang mga glass tube pipes at mga chemical contai­ners matapos salakayin ang isang matalahib na lugar sa Barangay San Juan Bano sa paanan ng Bundok Arayat.,Nadiskubre ang nasabing umano’y laboratoryo ng shabu matapos na ipag-utos ng Pampanga governor ang pagsagawa ng ins­peksyon sa mga babuyan at manukan sa nasabing lugar.,Subalit habang papalapit umano ang mga awtoridad sa nasabing lugar ay napansin ang mga taong nagtakbuhan papalayo.,Nagulat nalang umano ang mga awtoridad nang pagpasok sa loob na napapaligiran ng matataas na bakod at natatakpan ng makapal na tela ang buong establisyemento.,Sa loob nito ay nadiskubre ang mga naglalakihang chemical containers na gawa sa fiber glass, mga PVC pipes at iba pang gamit na pang-la­boratoryo.,Sa report ni Sr./Supt. Rodolfo Rocamora, Director ng Pampanga Provincial Police Office (PPO), naglalaman umano ng pitong malalaking hydrogenators ang nasabing shabu lab at ang bawat isang hydrogenator ay may kakayahan umanong gumawa ng hanggang sa 100 kilo ng shabu kada araw.,Sinabi pa ni Sr./Supt. Rocamora na walang naaresto sa kanilang ginawang operasyon at wala rin narekober na finished product sa lugar.",,
Lider ng criminal group patay sa checkpoint,,"Pasado alas-dos ng hapon kamakalawa nang magwakas ang buhay ni Danny Boy ‘Dandan’ Dela Rosa y Salonga, 35-anyos ng Brgy. Punta 2, Tanza, Cavite, at isa pa nitong kasamahan na nakilala lamang sa alyas na Rico.,Ayon sa Tanza Municipal Police Station, si Danny Boy ang lider ng notoryus na Dela Rosa Group na sangkot sa serye ng murder, robbery hold up, carnapping at iligal na droga, no.1 din ito sa drug watch list at itinuturing na high value target.,Nabatid na nasabat ng mga operatiba sa inilatag na checkpoint sa Brgy. Bunga ang dalawang suspek na sakay ng single motorcycle, at agad silang pinaputukan, sa ganting putok ng mga pulis ay timbuwang ang mga suspek at agad binawian ng buhay.,Narekober sa crime scene ang dalawang caliber .45, samu’t saring slugs, tatlong pakete ng shabu, siyam na plastic sachet ng shabu at isang plastic sachet ng marijuana.",,
Mga Kwentong OFWs: 2 OFWs nakalaya sa Saudi,,"Masayang nakalabas ng kulungan ang dalawang overseas Filipino­ worker (OFW) matapos mapagbintangan na may kinalaman sa pagkamatay ng kapwa nila Filipino­ kamakailan sa ­Saudi Arabia.,Nakilala ang mga OFW na sina Rotello Galgo Bernadas, tubong Lantapan, Bukidnon at si Arnel Onate Palattao na taga-Aparri, Cagayan.,Habang nasawi ang kanilang kasamahan na si Gerald Domingo tubong Solana, Cagayan.,Base sa ­ipinarating na ulat sa embahada ng Pili­pinas sa Saudi Arabia ni Ricky Apuya, isang plumber at kasamahan nina Bernadas at ­Palattao, ­kasalukuyan silang naglalambat sa karagatan ng Jezan, ­Saudi Arabia noong Agosto 25, ng ­taong kasaluku­yan nang biglang magka-sand storm na sinaba­yan ng malakas na ulan at kidlat na sanhi ng high tide kaya nagkawatak-watak sila.,Hindi na rin umano nila nakuha ang kanilang mga fishing net at naiwan si Gerald at si Bernardas sa dagat.,Agad na nakahawak si Bernardas sa naka­taling lambat kaya’t hindi siya nahila ng malakas na alon.,Nang bumaba umano ang tubig dagat, akala­ nito nakaligtas at nakauwi na lahat ang kasamahan niya nguni’t nala­man na lamang niya na hindi pa pala nakauwi si Gerald.,Dahil dito, tinawag ni Bernardas si Palattao para balikan at hanapin si Gerald ngunit hindi na nila ito nahanap kaya ipi­nagbigay-alam nila ito sa mga awtoridad at nahanap ang bangkay nito kinaumagahan.,Hanggang sa inaresto at ikinulong ng mga awtoridad sina Bernardas at Palattao dahil lumabas sa awtopsiya ng biktima na may foul play sa kanyang pagkamatay dahil sa nakitang sugat at pasa sa kanyang leeg.,Ngunit sa isinaga­wang­­ imbestigasyon, na­patunayan umano ng mga awtoridad na ang mga pasa sa kanyang katawan ay sanhi ng pagka­balot niya sa lambat na gamit nila sa pangingisda at hampas ng mala­king alon.,Sa ngayon ang labi pa ng biktima ay pansamantalang naka-freezer pa sa isang morgue habang pinoproseso pa ang mga dokumento nito para maiuwi sa bansa ang labi nito.",,
"Kamangmangan ni Matobato, sinamantala — Trillanes",,"Sinamantala umano ng ilang senador ang kamangmangan ng testigong si Edgar Matobato para butasan ang kanyang testimonya sa Senado, ayon kay Sen. Antonio Trillanes IV.,Sinabi ni Trillanes na ang inconsistencies sa testimonya ni Matobato sa pagdinig ng Senate committee on justice and human rights ay walang epekto sa bigat ng pasabog nito kung pagbabasehan ang transcript ng hearing.,Aniya, ang nagpasama lang kay Matobato, isang Cebuano speaking na taga-Davao City, ay ang kanyang kahinaan na umintindi ng wikang ingles at kakulangan sa pag-intindi at pagsalita ng wikang tagalog kung kaya’t sinamantala ito ng ilang senador.,“…despite the badgering, Matobato was consistent about the events and other details he was sure about. But I must admit, there was a language barrier and a few of my colleagues took advantage of that,” patutsada ni Trillanes.",,
"PDU30, pa-Vietnam, China, Japan at Peru",,"Tatlong bansa na ang nakalinyang bibisitahin ni Pangulong Rodrigo Duterte kasunod ng working visit na gagawin sa Vietnam sa susunod na linggo.,Kabilang sa mga bansang nakalinyang bisitahin ng Pangulo bago matapos ang taon ay ang China, Japan at Peru kung saan ay dadalo ito sa Asia-Paci­fic Economic Cooperation (APEC) Summit sa Nobyembre.,Ang China, ayon pa kay Pangulong Duterte ay bibisitahin niya sa katapusan ng Oktubre kasunod ng gagawing pagbisita sa Vietnam.,Sinabi rin ng Pa­ngulo na asahan na ang madalas niyang pagbisitang gagawin sa China para igiit ang pagrespeto sa karapatan ng mga mangingisdang Pilipino sa West Philippine Sea.,Ayon kay Pangulong Duterte, sasabihin din nito sa China na magnegosyo na lamang kabilang ang posibleng joint venture sa gas resources na matatagpuan sa mga pinagtatalunang teritoryo.,“You will see me more often in China. One of the things that I would demand if I go to the mainland China is: ‘Give us back our fishing rights.’ That’s one. Ma-negosyo ‘tong pobre kong mga kababa­yan,” pahayag pa nito.",,
6 PATAY SA 41-MINUTONG SUNOG,,"Isang pamilya na kinabibilangan ng anim na katao ang nasawi matapos ma-trap sa nasusunog nilang bahay habang nasa kasarapan ng pagtulog kahapon ng madaling-araw sa Marikina City.,Kinilala ni Marikina City Fire Marshall Supt. Edwin P. Vargas ng Bureau of Fire Protection ang mga nasawing biktima na sina Gabriela Gatchalian, 81; ang anak na si Bryan San Juan; Justin San Juan at asawang si Allan Alvarado; at ang dalawang anak na sina Samantha, 1 taong gulang at Savanna 4 na taong gulang, na pawang naninirahan sa No. 160 E. Dela Paz, Barangay San Roque nang nasabing lungsod matapos ma-suffocate ang mga ito  kaya’t hindi na nakalabas ng kanilang bahay.,Batay sa isinagawang imbestigasyon ni SFO2 Raymar Dela Torre, arson investigator ng Marikina City, Bureau of Fire and Protection (BFP) dakong alas-2:27 ng madaling-araw nang maganap ang sunog sa bahay ng mga biktima sa Barangay San Roque nang nasabing lungsod.,Lumabas sa imbestigasyong kasalukuyan natutulog ang mga biktima sa ikalawang palapag ng kanilang bahay nang maganap ang sunog at hindi umano nakalabas ang mga ito dahil sa mabilis na lumaki ang apoy.,Mabilis naman nakapagresponde ang mga kagawad ng pamatay sunog at agad naman naapu­la ang apoy na kung saan umabot sa unang alarma. Tumagal lamang ng 41-minuto ang sunog.,“Na trap ‘yung mga biktima at hindi agad na nakalabas ng bahay at kapwa nakita ang mga ito sa kani-kanilang silid sa ikalawang palapag ng bahay” pahayag ng imbestigador.,Dakong alas-3:09 ng madaling-araw naman nang ideklarang fire-out ang nasabing sunog ng mga bumbero.,Samantala patuloy pa ring nagsasagawa ng mapping operation ang mga kagawad ng pamatay sunog at habang patuloy naman inaalam ang na­ging sanhi ng sunog.",,
"UN, EU envoys dapat sumunod! — DFA",,"Nanindigan ang Department of Foreign Affairs (DFA) na dapat sumunod sa protocol ang special rapporteurs mula sa United Nations (UN) at sa European Union (EU) na inimbitahan ni Pangulong Rodrigo Duterte sa gagawing imbestigasyon sa summary killings ng pinaghihinalaang sangkot sa ilegal na droga.,Ito ang sinabi ni DFA spokesperson Charles Jose kung saan umaasa itong gagawin ng UN at EU ang panuntunan at protocol sa imbestigasyon.,“UN special rapporteurs follow protocols set by host countries, that’s the process,” sabi ni Jose.,Aniya, bilang host country, ang Philippine government ay hindi papayag na magtungo ang UN rapporteurs at EU rights experts sa mga squatters area upang kausapin ang mga kaanak ng mga na­sa­wing drug users at pushers upang matiyak din ang kaligtasan ng mga ito.,Una nito, hinamon ni Duterte ang UN rapporteurs at EU rights experts na magsagawa ng imbestigasyon sa extrajudicial killings sa mga drug suspects na umaabot na sa mahigit 3,000.",,
Demokrasya ng ‘Pinas napasok na ng narco- politics,,"“Narco-politics has entered the Philippine democracy.”,Binigyan-diin ni Pa­ngulong Rodrigo Duterte sa naging talumpati nito sa Police Regional Office 12 (PRO 12), Brgy. Tambler, General Santos City na malaking problema ang hatid ng ilegal na droga sa hinaharap ng bansa.,Kaya naman pinaalalahanan muli ni Pangulong Digong ang kapulisan na trabahuhing maigi ang problemang ito.,“So ganito ‘yan, sabi ko sa mga opisyal ninyo be careful. Kayong nasa likod mapoproblema kayo nito, kami hindi na masyado. Narco-politics has entered the Philippine democracy bantay kayo d’yan,” sabi ni Duterte.,Binanggit pa nito na ito ang dahilan kaya hindi siya pumayag na matuloy ang halalang pambarangay sapagkat mantsado na ang mga lokal na opisyales.,“Kaya ako hindi pumayag na mag-eleksyon ngayon (barangay, SK) kasi ‘yung mga mayor, governor na sabit, they would still have the money to spend until in power if we cannot destroy the apparatus,” dagdag nito.,Mariing pinuntirya ng Pangulo na kung hindi malulutas ang problema sa ilegal na droga ay mala­king kunsumisyon ang kakaharapin ng susunod na henerasyon.,“Kayo, the next generation will compromise and anak ninyo na mga high school ngayon ‘wag na ‘yung nasa college delikado ito, ang mga apo ninyo sabihin ko sa inyo, ang pinakaano sa tao, ‘yung apo natin, ‘di pa tayo sa anak, sa apo. Isang araw ka makipag­laro sa apo mo maligaya ka na,” paghahayag pa ng Pangulo.",, 29 nadale
“Misogynist” at “chauvinist” — De Lima kay PDigong,,"“Misogynist at chauvinist.”,Ito naman ang palabang buwelta kahapon ni Senador Leila de Lima kay Pangulong Rodrigo Duterte matapos ang maaanghang na namang patutsada ng huli sa senadora.,“Duterte’s latest verbal abuse vs me is simply characteristic of his being a misogynist and chauvinist. That’s all it is and there is no need to dignify it with any further reply,” ayon pa kay De Lima kasabay pa rin ng pagsasabing “It is regrettable that he has become so low. God help our country.”,Kaalinsunod ito sa banat na naman ng Pangulo sa senadora sa pagsabing ginamit siya nito upang sumikat. Nagbitiw pa ang Pangulo na kung ina niya si De Lima ay babarilin niya ito dahil na rin sa pagkakasangkot  nito sa droga.,Noong  chairman umano ng  human rights ang senadora ay binabanatan siya nito ngunit hindi naman nagsampa ng kaso at nang maging Secretary of Justice ay ginamit siya nito para sumikat.,Sinabi pa rin ni De Lima na tila nakikipag-alyansa na ngayon ang administrasyon sa mga drug convicts taliwas sa kanilang kampanya kontra droga.,Ito’y dahil sa halatadong pagkumbinsi ng mga kaalyado ng Pangulo sa mga drug lords at criminals sa Bilibid para tumestigo laban sa kanya. Katawa-tawa na umano ang sitwasyon ngayon ng administrasyon na nagmistulang naging kakampi na nila ang mga drug lords sa Bilibid na minsang inakusahang nagpaplanong patayin ang Pangulo.",,
"Pagsalang ni Matobato sa Senado, tagilid na",,"Dahil na rin sa nakitang inconsistencies o hindi na magkakatugmang sinasabi ni Edgar Matobato, self-confessed member ng Davao Death Squad (DDS) ay wala pang kasiguruhan kung muli itong papayagang humarap sa pagpapatuloy ng pagdinig ng Senado kaugnay sa sinasabing extrajudicial killings (EJK).,Ayon kay Senador Richard Gordon, chairman ng Senate committee on justice and human rights na nagsagawa ng pagdinig, nakabitin pa kung muling pahaharapin sa pagdinig si Matobato. Ipagpatuloy ang pagdinig sa Setyembre 28 at Oktubre 5.,Sinabi ni Gordon, pag-uusapan pa ng komite kung muling pahaharapin si Matobato dahil na rin sa nakitang mga sablay nitong sinabi na lalo lamang umanong nagbigay ng kalituhan sa lahat.",,
‘UNLI’ RICE IMPORTATION KINALOS,,"Bago maluto ang pla­nong “unli” o unli­mited rice importation ng gobyerno, hinarang ng isang senador ang implementasyon ng mapangahas na prog­rama ng gobyerno.,Sa inihaing Senate Re­solution 146, pinasisiyasat ni Senate Minority Leader Ralph Recto sa Senado ang pinaplanong “rice trade liberalization” ng gobyerno para daw bumaha ng bigas sa bansa at mapababa ang presyo nito.,Ito’y matapos itulak ng National Economic Development Authority (NEDA) at ng iba pang “economic managers” ang pagtanggal sa limitasyon ng inaangkat na bigas upang mapababa daw ang presyo nito sa pamilihan.,Tutol ang Department of Agriculture (DA) sa suhestiyon ng NEDA, lalo na kung ipatutupad ito na walang safety net para maalalayan ang mga magsasaka sa panahon ng “transition period” kung saan ine-engganyo ang mga magsasaka na magtanim na lang ng high-yielding crops imbes na palay ang itanim sa sakahan.,Ipinaliwanag ni Recto na kailangang magkaroon ng face-off sa Senado ang mga pabor at kontra sa unli rice importation upang sa gayon ay makita ang epekto ng planong ito at kung talagang mas lalaki ang kita ng magsasaka kung iba na ang kanilang itatanim imbes na palay.,“Ano ba ang saklaw ng policy? Limited importation ba o unli? Mayroon na bang mechanics?” pagtatanong ng senador.,Sa mga nakalap na datos ng senador, 35% ng sakahan sa bansa ay palay ang itinatanim ng 1.23 milyong magsasaka. Umabot sa 18.15 milyong metriko tonelada ng palay ang inani noong nakaraang taon at tumataas ang produksyon nito ng 3.12% kada taon.,Nagkakahalaga ng P311.1 bilyon ang halaga ng inaning palay noong 2015.,Aniya, hindi dapat magpadalus-dalos ang gobyerno sa pagsulong ng planong ito dahil sa maraming magsasaka ang tatamaan nito kapag pu­malpak ang programa.",,
PDU30 sa trolls: ‘Wag takutin ang journalist,,"Umapela si Pangulong Rodrigo Duterte sa mga tagasuporta na itigil na ang pananakot sa mga mamamahayag kahit hindi sang-ayon sa mga nababasa o napapanood na mga balita.,“We should not threa­ten people because hindi na sila makapag-sulat ng totoo,” bahagi ng pahayag ng Pangulo nang bumisita sa Camp Vicente Alagar sa Cagayan de Oro kamakalawa.,“Itong mga internatio­nal writers, every network meron ‘yan silang corres­pondents, every one. Not necessarily a foreigner but a resident correspondent and they are now the subject, I was told, of several threats,” ayon pa sa Pangulo.,Gayunman, pinahahalagahan aniya niya ang suportang tinatanggap pero mali namang manakot ng tao.,Nanawagan din ang Malacañang sa mga supporters ni PDU30 na itigil na ang paggamit ng social media at text messages sa pag-atake kay Sen. Leila de Lima at sa mga journalists.,“Hindi po maganda iyung we’re threatening our own. Siyempre, senador natin si Senator De Lima,” ayon pa kay Presidential Communications Office (PCO) Secretary Martin Andanar.,“Ang pakiusap natin, let’s be on the moral high grounds, iyon naman parati. At huwag po nating i-threaten iyong ating mga kaibigan, mga kasamahan sa media at hindi naman ho kasi maganda iyong mag-threaten tayo,” dagdag nito.",,
"Army commander, patay sa kabaro sa Sulu",," — Napatay kahapon ng isang sundalo ang Army commander ng 52nd Engineer Brigade sa lalawigan ng Sulu na kung saan ay patuloy itong iniimbestigahan ng militar.,Nakilala ang nasawi na si Major Nurhusin Hadjaruddin at inginuso naman ng militar ang suspek na si Corporal Julhalim Indanan. Mismong sa bahay nito sa Barangay Busbus sa bayan ng Jolo niyari ang opisyal.,Hindi naman nagbigay ng anumang detalye si Major Filemon Tan, ang spokesman ng Western Mindanao Command, ukol sa naganap at hindi pa umano tapos ang pagsisiyasat sa krimen., “Investigations are on-going to establish the motive for the shooting incident,” ani Tan.,Hindi rin sinabi ni Tan kung nadakip ba ang suspek at maging ang mga opisyal at imbestigador ng pulisya sa Jolo ay tikom din ang bibig. Wala naman pahayag ang pamil­yang Hadjaruddin ukol sa naganap.",,
Binuhay na kaso pinababasura ni Marcelino,,"Iginiit sa Manila Regional Trial Court ni dating Philippine Drug Enforcement Agency (PDEA) agent at Marine Lt. Col. Ferdinand Marcelino na ibasura ang binuhay na drug case na muling isinampa laban sa kanya ng Department of Justice (DOJ).,Si Marcelino ay nagtungo sa Manila Regional Trial Court Branch 17, kasama si Public Attorney’s Office (PAO) chief Atty. Persida Rueda Acosta, para magsumite ng Urgent Ad Cautelam Omnibus Motion.,Base sa 23-pahinang mosyon, iginiit din ni Marcelino sa korte na suspendihin ang warrant of arrest na inisyu laban sa kanya at sa kanyang co-accused sa kaso na si Yani Yo Shuo alyas ‘Randy’ at magkaroon ng judicial determination sa probable cause ng kaso.,Hiniling din nito sa hukuman na ipagpaliban ang arraignment sa kaso habang nakabinbin pa ang resolusyon sa kanilang naturang instant Omnibus Motion.,Naniniwala naman si Marcelino na magdedesisyon ang korte pabor sa kanilang kahilingan., Magugunita na noong Miyerkules, isinampa ng DOJ ang panibagong kaso laban kina Marcelino at Randy sa Manila RTC, na nagbaliktad sa unang reso­lusyon na nagbabasura sa naturang kaso laban sa kanila.,Sinabi naman ni ­Senador Leila De Lima na ang pagsasampa ng kaso laban kay Marcelino ay bahagi ng pag-blackmail dito para ma-pressure na tumestigo laban sa kanya at idiin sa kasong iligal na droga sa Bilibid.",,
"TV journalist suspendido  sa payong, sunglasses",,"Isang Chinese television journalist ang sinuspinde makaraang maging viral ang litrato nito na nakunan na nakasuot ng sunglasses at hawak ang isang payong upang protektahan ang kanyang sarili mula sa sikat ng araw.,Ayon sa ulat ng BBC, nakuhanan ng litrato ang hindi na pinangalanang mamamahayag habang kinukunan nito ng panayam ang isa sa mga residente ng Xiamen City sa kasagsagan ng relief efforts bunsod ng pananalasa ng Typhoon Meranti.,Sinasabing kabaligtaran ang kasuotan ng nasabing mamamahayag sa mga volunteers na kanyang kinukunan ng interview habang naglilinis ang mga ito.,Naging viral ang na­sabing larawan kung saan umani ng negatibong komento ang nasabing reporter at inakusahan ito ng publiko bilang unprofessional.,Samantala, sa inilabas naman na pahayag ng Xiamen TV station ay sinabi nitong hindi sinunod ng isa sa kanilang mamamahayag ang kanilang panuntunan at naging unprofessional ito sa interview.",,
"Pulis na nalumpo sa drug op, tinulungan ni Duterte",,"Mapalad na nakaligtas sa kamatayan sa inilatag na drug operation ang isang pulis na nakatalaga sa Misamis Oriental pero tuluyan naman itong nalumpo at napipi.,Kaya naman nang dumalaw kamakalawa si Pangulong Rodrigo Duterte sa Camp Alagar sa Cagayan de Oro ay personal nitong sinilip ang kalagayan ni SPO1 Ronald Eugenio na nagpapaga­ling sa Capitol University Medical Center.,Si Eugenio ay tulu­yang nalumpo at napipi dahil sa tinamong tama ng bala sa tiyan, panga at lalamunan habang nagsasagawa ng surveillance kaugnay sa kampanya kontra iligal na droga sa Opol, Misamis Oriental noong Agosto 6.,Sinamahang bumisita sa sugatang kagawad ng PNP si Pangulong Duterte ng ilang opisyal ng Palasyo ng Malakanyang na nangakong magbibigay ng tulong pinansyal bukod pa sa babayarang hospital bills nito na umaabot na sa P2M.,At bukod sa babayarang hospital bills ay tatanggap din anang Pangulo si Eugenio ng P250,000 mula sa President’s social fund.,Nang makausap si Eugenio ay pinayuhan ito ng Pangulo na mag-aral ng sign language upang maging produktibo sa sandaling tuluyan na itong gumaling.,Binigyan din ng spot promotion ang pulis na dating SPO1 ay na-promote na SPO2.",,
Ferry tumagilid sa Zamboanga,," — Isang ferry ang tumagilid habang naka-angkla ito sa Port of Zamboanga, ngunit wala naman inulat na casualties sa naganap.,Galing umano sa Sandakan sa Malaysia ang ferry at dumating dakong alas-kuwatro ng hapon at tumagilid ito dakong alas-9.30 ng gabi. Lubog sa tubig ang kalahating bahagi ng barko.,Ang ferry ay pag-aari ng Aleson Shipping Lines na may mga barkong bumibiyahe sa Visayas at Mindanao. Hindi naman nagbigay ng anumang pahayag ang Aleson executives, ngunit isa sa pinaniniwalaang opisyal nito ang nagsabi sa mga crew ng barko na huwag magbibigay ng anumang impormasyon sa mga mamamahayag na nag-cover sa naganap.",,
4 tulak todas sa buy-bust,,"Patay ang apat na la­laki na tulak ng iligal na droga matapos na maki­pagbarilan umano sa mga pulis sa isinagawang buy-bust operation kamakalawa ng gabi sa Naga City, Camarines Sur.,Dead on the spot matapos magtamo ng mga tama ng bala sa iba’t ibang bahagi ng katawan ang mga suspek na nakilalang sina Gualberto Manlangit, Jr., 46, ng Sitio Matiway, Brgy. San Felipe; Michael Imperial y Bufete, taga Las Piñas; Celso Rosanes, Jr., residente ng Doña Clara Subd., Concepcion Grande, Naga City; at isang nakilala lamang sa pangalang Esperida.,Ayon kay SPO2 Toby Bongon, tagapagsalita ng Naga City Police Office (NCPO), naganap ang insidente dakong alas-8:50 ng gabi makaraang magsagawa ng buy-bust operation ang pulisya kay Manlangit sa Sitio Matiway, Brgy. San Felipe ng nasabing lungsod.,Isang pulis ang nagpanggap na poseur buyer at bumili ng halagang P500 na shabu sa suspek at nang magpositibo ay agad na sumenyas ito sa mga kasamahang pulis.",,
75 ambassadors ‘go’ kay Clinton,,"Inendorso na ng 75 mga dating ambassadors ng Estados Unidos, kabilang ang 57 appointees ng mga Republican presidents ang kandidatura ni Democ­ratic standard bearer Hillary Clinton.,Base sa kalatas ng mga dating diplomats, hindi kuwalipikadong ma­ging pangulo ng US ang katunggali ni Clinton na si Republican candidate Donald Trump.,“As career officers, we have served every President since Harry Truman, and have proudly represented every President since Richard Nixon as ambassadors or senior State Department officials in Senate-confirmed positions,” ayon sa kalatas ng mga ito.,Ilan sa mga career diplomats na lumagda sa kalatas si Ryan Crocker, na nanungkulan kay George W. Bush bilang ambassador sa Pakistan at Iraq at si Daniel Kurtzer, na pinili rin ni Bush bilang ambassador sa Israel.,“Very simply, this election is different from any election we can recall. One of the candidates – Donald J. Trump – is entirely unqualified to serve as President and Commander-in-Chief,” ang bahagi ng sulat ng mga ambassadors.,Isa sa mga itinuturong dahilan ng grupo kung bakit hindi dapat maging pangulo si Trump ay ang pagpuri nito sa mga kaaway umano ng Estados Unidos kagaya ni Russian President Vladimir Putin.",,
Minor bantayan sa firecracker factory,,"Dapat imbestigahan ng awtoridad ang impormasyong nasa kasagsagan na ngayon ng pagmamanupaktura ng mga paputok at pailaw sa Bulacan, itinutu­ring na Firecrackers capital ng bansa, bunga ng paggamit ng mga batang manggagawa o menor-de-edad sa multi-milyong pisong industriyang ito sa probinsya.,Ayon sa impormasyong nakalap ng Abante, hindi pa din tumitigil ang ilang financier ng paputok sa pagkuha ng totoy at nene sa paggawa ng firecrackers at fireworks design partikular ang mga kolorum at small-scale manufacturers dahil nais nilang makatipid sa labor expenses.,Nakumpirmang naka­gawian na ng mga kolorum na pagawaan ng paputok na kumukuha ng mga batang manggagawa sa pagmamanupaktura ng paputok para makatipid sila sa kabila ng panganib na dala ng nasabing industriya dahil masyadong expose ang mga menor-de-edad sa mga kemikal at kauring materyales.",,
"Kanang-kamay ni Espinosa, sumuko",,"Dahil sa napapagod na umano sa katatago sa kamay ng mga alagad ng batas kung kaya’t kusang-loob nang sumuko sa mga awtoridad ang umano’y kanang-kamay ng umano’y big time drug lord na si Kerwin Espinosa ng Albuera Leyte.,Ayon kay Chief Insp. Jovie Espenido, hepe ng Albuera, Leyte Police Station dakong alas-10:00 ng umaga ng kusang loob umanong sumuko sa pulisya ang suspek na si Max Mero,,Lumilitaw na kasama sa kanyang pagsuko sa pulisya ang umano’y live-in partner nito at isinurender ang .9mm na baril.,Sinabi rin umano sa pulisya ni Mero na mayroon itong tatlong kilo ng shabu subalit kanya itong ibinaon sa lupa kaugnay nito ay nakahanda naman itong ituro ng suspek sa mga awtoridad kung saang lugar nito ibinaon ang nasabing shabu.,Sa kasalukuyan sinabi pa ni Chief/Insp. Espenido, matapos umanong sumailalim si Mero sa documentation, logbook at profiling ay pupuntahan ang lugar kung saan ibinaon nito ang tatlong kilo ng shabu para hukayin.,Nagpahayag naman ng pag-asa si Chief/Insp. Espenido, na dahil sa kusang loob na pag suko ni Mero ay lumiliit narin umano ang mundong pinagtataguan ni Kerwin Espinosa dahil sa pag-surrender ni Mero ay tiyak na magbibigay umano ito ng kanyang salaysay at makukumpirma narin umano kung sino ang mga ka-link ng mga ito sa drug trade.",,
500M Yahoo users account na-hack,,"Kinumpirma ng internet company na ‘Yahoo’ na hindi bababa sa 500 milyong ‘user account information’ ang ninakaw sa kanilang service nang pasukin ng hackers ang American multinational technology company.,Ayon sa ulat, kasama sa mga nakuha ng mga cyberhackers ang mga pangalan, e-mail address, telephone number, date of birth, mga hashed passwords at maging mga security questions para maberipika ang mga account ng mga users.,Ito na ang itinuturing na pinakamalaking security breakdown ng naturang internet company na nakabase sa Sunnyvale, California.,Sa kabila nito, naniniwala ang nasabing kumpanya na hindi nakuha ng mga hackers ang mga sensitibong financial data tulad ng bank account numbers at credit card data ng kanilang mga kliyente.,Sinasabing naganap ang data breach noong nakalipas na 2014.,Una nang lumutang ang mga impormasyong napasok ng hackers ang database ng Yahoo noong Agosto.",,
Kelot nakuryente sa live wire,,"Nakadapa pa sa linya ng kuryente nang abutan ng mga nagrespondeng imbestigador ng Manila Police District-homicide section, ang isang 50-anyos­ ­­na lalaki na nakuryente matapos nitong putulin ang bahagi ng live wire, kahapon ng madaling-araw sa Tondo, Maynila.,Ayon kay PO3 Dennis­ Turla, imbestigador ng MPD-hs, nagtamo ng sunog sa katawan ang biktimang si Edwin Talaman, alyas ‘Yet’, may live-in partner, ng 2732 Lico St., Tondo, Maynila na namatay noon din.,Naganap umano ang insidente dakong alas-3:30 ng madaling-araw sa poste ng Meralco sa harapan ng bahay sa 2709 Lico St., Tondo, Maynila.,Nauna dito, dakong alas-dos ng madaling-araw ay kinontrata umano ng isang Danilo Cruz ang biktima na tanggalin ang mga nakabitin na linya ng kuryente sa harapan ng kanilang bahay.,Gayunman, pagsapit ng alas-tres ng madaling-araw ay nakita na lamang ang katawan nito na naka­bitin sa isang kawad ng poste ng Meralco.,Sinabi naman ni Mary Chille Martinez, 26, noong Setyembre 20 ay nakakuwentuhan nito ang biktima kung saan sinabi umano nito na kung puwede ay sa kanya na lamang ang kawad ng kuryente ng Meralco.,Pumayag naman si Martinez dahil hindi na rin umano nila nagagamit ang nasabing kawad dahil mahigit nang P50,000 ang kanilang babayaran sa Meralco.,Plano umano ng biktima na ibenta sana ang nasabing kawad ng kuryente.,Dinala ang bangkay sa Century funeral­ para sa awtopsiya.",,
Japan idinuyan ng lindol,,"Niyanig ng malakas na magnitude 6.4 na lindol ang southeast ng Tokyo, Japan kahapon ng umaga.,Ayon sa US Geological Survey (USGS), naitala ang sentro ng lindol sa layong 232 kilometro timog-silangan ng capital city na Tokyo at may lalim na 10 kilometro.,Sa ilalim ng karagatan naitala ang epicenter ng malakas na lindol.,Wala namang inilabas na tsunami warning ang Pacific Tsunami Warning Centre (PTWC) ng Hawaii matapos ang pagyanig.,Ayon naman sa Japan Meteorological Agency (JMA), posible ang pagbabago sa sea level ngunit hindi ito mapanganib.",,
1 pang Alcala timbog sa droga,,"Timbog ang isa na namang kaanak ni da­ting Agriculture Secretary Proceso Alcala sa drug operation sa San Juan Estate, Brgy. Isabang, Tayabas City.,Kinilala ang suspek na si Rhine Christine Alcala alyas ‘Arlene’, may-bahay ni Sajhid Alcala na anak ng sinasabing Quezon drug kingpin Cirilo ‘Athel’ Alcala na kapatid ni da­ting Sec. Alcala kahapon ng madaling-araw.,Bandang alas-dos ng madaling-araw nang salakayin ang bahay ng mga Alcala at inaresto si Arlene ng mga tauhan ng Quezon PIB/PAIDSOTG at Tayabas City Police Station sa bisa ng search warrant na inisyu ni Judge Agripino Morga, ng Regional Trial Court (RTC) Branches 29-32, ng San Pablo City, Laguna.,Nakumpiska dito ang mga plastic ng marijuana, anim na sachet ng shabu, iba’t ibang drug paraphernalia at mga bala ng kalibre .45 na baril.,Si Arlene ay ikatlo na sa mga naaresto kung saan noong isang linggo ay natimbog naman ang hipag at biyenan nito na sina Toni Ann Abutin Alcala at Maria Fe Abutin Alcala sa isang buy-bust operation.,Una nang sumuko noong isang buwan sa Lucena Police ang mag-amang sina Athel at Sajhid Alcala.",,
"Aguirre: Kaso vs De Lima, malabnaw pa",,"Inamin kamakalawa ng gabi ni Department of Justice (DOJ) Secretary Vitaliano Aguirre na “ma­labnaw pa” ang binubuong kaso laban kay Sen. Leila de Lima dahil 45% pa lamang ang lakas nito.,Sa press briefing sa tanggapan ng Presidential Legislative Liaison Office (PLLO) sa Mababang Kapulungan ng Kongreso kamakalawa ng gabi pagkatapos ng ikalawang pagdinig ng House justice committee sa paglaganap ng droga sa New Bilibid Prison (NBP), sinabi ni Aguirre na marami pa silang kailangang kumpletuhing dokumento bago isampa ang kaso.,“Once na makakuha kami ng kahit konting documentary evidence, bank records, etc. etc. e baka mag-iba ang takbo,” ani Aguirre kaya hindi nito maipangako na maisampa ang kaso.,Ayon kay Aguirre, bago ibinunyag ni Phi­lippine National Police (PNP) deputy director Benjamin Magalong na initsapuwera sila sa Oplan Cronus sa NBP noong Dis­yembre 15, 2014, 20% pa lang na nabubuo ang kaso dahil sa testimonya ng mga inmates at nina dating Bureau of Correction (BuCor) acting director Rafael Ragos at National Bureau of Investigation (NBI) agent Jovencio Ablen Jr.",,
Suspension sa 2 solon ‘di pa maipatupad,,"Hindi pa naipapatupad ng liderato ng Mababang Kapulungan ng Kongreso ang suspension order ng Sandiganbayan kina Pangasinan Rep. Amado Espino, Jr. at Camarines Sur Rep. Luis Raymund Villafuerte.,Ito ang lumalabas sa compliance report ng Kamara na isinumite sa Sandiganbayan Sixth Division na nakuha ng media kahapon, ukol sa naging aksyon ng mga ito sa kautusan ng anti-graft court.,Nangangahulugan na ipinaubaya ni House Speaker Pantaleon ‘Bebot’ Alvarez sa House rules committee ang gagawing aksyon sa 90 days suspension order ng Sandiganbayan sa dalawang mambabatas.,Ipinaabot din ng Kamara sa Sandiganbayan ang kanilang ginawang aksyon tulad ng pagpapatawag ng all member caucus para pag-usapan ang gagawing aksyon sa dalawang nabanggit nilang kasamahan.,Hanggang ngayon ay wala pang desisyon ang nasabing komite kung ipapatupad ang suspension order dahil magpupulong pa ang mga ito.,Si Espino ay nahaharap sa kasong katiwalian matapos payagan umano nito ang isang mining company na magmina ng blacksand sa kanyang lalawigan noong 2011 habang siya ay gobernador.,Nasabit naman sa kahalintulad na kaso si Villafuerte dahil sa binili nitong mga petroleum products na nagkakahalaga ng P20 milyon noong 2010 habang siya ay gobernador ng Camarines Sur na hindi umano idinaan sa public bidding.",,
4 drug suspect sa northern Luzon todas,,"— Apat-katao na itinuturing na kabilang sa drug personality ang tumimbuwang sa magkahiwalay na lugar sa northern Luzon bilang bahagi pa rin ng Oplan Tokhang.,Bumulagta ang kauna-unahang babaeng drug personality sa Lungsod ng Baguio makaraang taniman ng tatlong punglo sa katawan ng hindi pa nakilalang salarin.,Kinilala ni P/Sr. Insp. Millenium Bantas, Station Commander ng Baguio City Police Station 7 ang biktima na si Chona Oliveros, 47-anyos, isang manikurista at nasa no. 1 sa drug watch list ng Baguio City Police Office (BCPO) Station 2.,Sa Lagangilang, Abra, pinagbabaril din ng hindi pa nakilalang suspek si Nolie Beng-ad Hermoso, 47-anyos, may asawa na bumulagta sa Public Market ng Brgy. Laang sa nabanggit na bayan.,Nasa drug watch list umano ng pulisya ang pangalan ng biktima.,Sa Urdaneta City, Pangasinan, patay din ang riding-in-tandem matapos makipagbarilan sa mga awtoridad nang takasan ng mga ito ang inilatag na checkpoint sa Brgy. Paitan East ng lungsod na ito.,Kinilala ni P/Supt. Marcellano Desamito, Chief of Police ng Urdaneta City Police Station ang isa sa mga suspek na si Rolando Silatore at residente sa Barangay Valle Cruz, Cabanatuan, Nueva Ecija habang inaalam pa ang pagkakakilanlan ng kasamahan nito.,Batay sa imbestigasyon ng mga awtoridad dito, may binaril umanong drug suspect ang dalawa kaya naglatag ng checkpoint ang mga awtoridad.",,
"UST grad, top 1 sa Physician Licensure exams",,"Nanguna ang isang graduate mula sa University of Santo Tomas (UST) sa listahan ng mga pumasa sa katatapos na Physician Licensure Examination.,Ayon sa Professional Regulation Commission (PRC), si Jeri Charlotte Co Albano, ng UST ang na­ging topnotcher sa may 2,899 na pumasa sa pagsusulit, matapos na makakuha ng score na 89.50.,Pumangalawa naman sa kanya ang isa pang UST graduate na si Edwin Mark Lim Chiong (88.75).,Nakapasok din sa Top 10 sina Rayan Abogado Oliva ng Saint Luke’s College of Medicine (88.67), Harold Henrison Chang Chiu ng UP Manila (88.58), Jose Kreisher Rae Bacosa Foscablo ng West Visayas State University-La Paz (88.50), Brian Jann Rubenecia Balanquit ng FEU-Nicanor Reyes Medical Foundation (88.42), Kevin Ano Elomina ng DLSU-Health Sciences Institute at Jaffar Carag Pineda ng UST, na kapwa nakakuha ng (88.33), Kevin Michael Ramirez Yu ng UST (88.25), Gwyn Panes Celo ng West Visayas State University-La Paz (88.17) at Lorenz Kristoffer del Rosario Daga at Beverly Lynne Yao Ong, kapwa ng UST, at nakakuha ng score na 88.08.,Nalaman na may kabuuang 3,695 ang kumuha ng pagsusulit sa mga lungsod ng Manila, Baguio, Cebu at Davao sa unang bahagi ng buwang ito.",,
4 tauhan ng Espinosa drug group todas,,"Apat na miyembro ng notorious Espinosa drug syndicate ang napatay, dalawa pa sa sindikato ang nadakip at isang babae ang tinamaan ng ligaw na bala habang nakatakas ang lider ng grupo makaraang mauwi sa engkuwentro ang buy-bust operation sa Towerville Subdivision, Barangay Minuyan Proper, San Jose del Monte City, Bulacan dakong alas-6:30 kamakalawa ng gabi.,Sa report ni P/Sr. Supt. Romeo Caramat, Jr., Acting Bulacan police director, hindi pa nakikilala ang apat na napatay na miyembro ng drug syndicate na nagtamo ng mga tama ng bala sa katawan at nasawi sa pook ng engkuwentro habang nagawang makatakas ng lider na si Erick Espinosa nang patakbuhin ito ng mga miyembro ng kanyang sindikato na ibinuwis ang buhay para sa kanilang lider.,Nahuli naman ang dalawa pang miyembro ng grupo na sina Mark Anthony Laxa y Maglasang, 22, construction worker, tubong Quezon City ng Block 15, Lot 58, Phase 1 at Rene Llyod Sacdalan y Robles, 26, ng Block 3, Lot 16, Phase 4A, kapwa ng Towerville Subdivision, Barangay Minu­yan Proper ng siyudad na nakapiit ngayon habang tinamaan ng ligaw na bala sa hita ang biktimang si Michelle Seleic, na maayos na ang kondisyon.",,
"Pagbuhay ni Duterte sa PC, mahabang diskusyon",,"Kinakailangan pa ng masusing pag-aaral at diskusyon ng mga concerned agencies ang panukala ni Pangulong Rodrigo Duterte ukol sa pagbuhay muli sa Philippine Constabulary (PC).,Ito ang inihayag kahapon ni Department of Interior and Local Government (DILG) Secretary Mike Sueno, kasabay ng pag-amin na hindi kaagad maisasakatuparan ng pamahalaan ang suhestyon ng Pangulo.,Una nang inihayag ng Pangulo na plano nitong buhayin ang PC kung saan pagsasamahin ang PNP sa ilalim ng pamamahala ng AFP para makatuwang sa pagsugpo at pagsawata ng urban terrorism.,Kabado naman ang isang mambabatas sa Mababang Kapulungan ng Kongreso sa plano ni Pangulong Duterte na buhayin ang PC na naging rekado ng Martial Law noong panahon ni da­ting Pangulong Ferdinand Marcos.,Ayon kay Albay Rep. Edcel Lagman, lalong nakakabahala ang pahayag ni Duterte na ang pagbuhay sa PC ay para mapalakas pa ang kampanya laban sa ilegal na droga at kriminalidad sa bansa. Dahil dito, nagbabalik sa alaala ni Lagman ang panahon ng Martial Law kung saan ginamit umano ni Marcos ang PC sa pang-aabuso.",,
"Opening ng NAIA Expressway, bawas-traffic",,"Pormal nang binuksan kahapon sa mga motorista ang flyover o elevated expressway na patungong Ninoy Aquino International Airport (NAIA), Parañaque City at bahagyang maiibsan na ang pagsisikip ng daloy ng trapiko rito.,Sa abiso ng Metropolitan Manila Development Authority (MMDA), alas-12:00 kahapon ng madaling-araw nang buksan sa mga motorista ang flyover patungong NAIA.,Ang naturang elevated expressway ay konektado sa Macapagal Avenue at PAGCOR Entertainment City sa Pasay City patungong NAIA 1 at 2, na nasasakupan naman ng Parañaque City.,Ayon sa MMDA, si­mula kahapon, Setyembre 22 hanggang Oktubre 22 ng taong kasalukuyan ay libreng makakadaan dito ang mga motorista. Ibig sabihin hindi muna maniningil ng toll fee sa nasabing mga petsa.",,
Pacquiao nasermunan,,"Napagsabihan ni Se­nate Sgt. at Arms Jose Balajadia si boxing icon at Sen. Manny Pacquiao gayundin ang legislative staff nito dahil sa paglabag sa kasunduan hinggil sa paglalagay ng camera sa session hall noong Miyerkules.,Ito’y matapos matuklasan ni Balajadia na ang inilagay na “GoPro” ca­mera sa mesa ni Pacquiao ay nakabukas ang audio gayung ang napagkasunduan ay naka-mute ito at video lang dapat ang tumatakbo.,Dahil naka-on ang audio ng camera, ang “private conversation” ni Pacquiao sa mga seatmate niyang sina Sens. Grace Poe at Panfilo Lacson ay nasagap din ng nasabing gadget.,Inilagay ng mga staff ng Top Rank Promotions ang camera dahil sa gagawin nilang documentary na ilalabas sa telebisyon, isang linggo bago ang laban ni Pacquiao kay Jessie Vargas sa Las Vegas, Nevada sa Nobyembre 5.,Nang matapos ang sesyon ng Senado nitong Miyerkules ng gabi, kinumpronta ni Balajadia si Pacquiao at ang staff nitong nagngangalang “Atty. Patrick”.,Nang makumpirmang na-record ang private conversation nina Pacquiao, Poe at Lacson, hinabol ni Balajadia ang mga staff ng Top Rank upang ipabura ang audio recordings.",,
De Lima: I don’t feel safe!,,"Matapos malagay sa peligro ang kanyang buhay, binabalak ngayon ni Sen. Leila de Lima na maghain ng Writ of Amparo o Writ of Habeas Data upang mabigyan siya ng seguridad sa harap ng pagkuyog sa kanya ng halos buong puwersa ng gobyerno.,“Certainly, I’m mulling over several legal actions. Unang-una writ of amparo, habeas data. I’m now a subject of persecution and I’m no longer safe. I don’t feel safe. The truth is I’m not safe!” diin ni De Lima sa isinagawang press conference sa Senado.,“Can I rely on the regular authorities in government? Can I rely now on PNP for my security? Can I rely now on NBI as my security? I am referring to the institutions themselves. Can I rely on the AFP, again as an institution to give me security? Alam n’yo po siguro ang sagot diyan. So what is my choice? They are violating my rights, right to security, right to privacy,” patutsada ng senador.,Ang writ of amparo ay isang opsyon na maaaring gamitin ng isang indibidwal na ang “right to life, liberty and security is violated or threatened with violation by an unlawful act or omission of a public official or employee”. Habang ang writ of habeas data ay kalimitang ginagamit lamang ng mga tao para sa privacy ng personal data.",,
"UN at EU, hinamon ni PDigong",,"“Manood kayo, tingnan n’yo kung paano ko lampasuhin ‘yang mga yawa na ‘yan!”,Diretsahan nang nagbitaw ng hamon si Pa­ngulong Rodrigo Duterte sa United Nations (UN) at European Union (EU) na magpadala ng mga pinakamagagaling na kinatawan na mag-iim­bestiga sa mga sinasabing extrajudicial killings (EJK) na nangyayari sa bansa.,Binigyan-diin ni Pa­ngulong Digong na nakahanda itong harapin ang lahat ng mga pinakamagagaling na abogado o mga rapporteur at hindi ito uurungan ng Presidente.,“Today I announce sa international, sa Al Jazeera, I am inviting the United Nations… si Ban Ki – ano nga pangalan ng yawa na ‘yan? Ban Ki Moon… Ban Ki San…I am inviting the EU ‘yung pinakamahusay, send the best lawyer of your town pati ang mga rapporteurs pumunta sila sa Pilipinas I will write them a letter to invite them for an investigation but in keeping with the fine honored principle of the right to be heard matapos nila kong tanungin, tanungin ko sila… sila… isa-isahin ko sila in an open forum…you can use the Senate o ‘yung Folk Arts Theatre, whatever.  Everybody will be invited tapos manood kayo, tingnan n’yo kung paano ko lampasuhin ‘yang mga yawa na ‘yan.,Tanungin ko sila, ano ang unang pangalan ng biktima (ng extrajudicial killings),” paghahayag ni Pangulong Digong.,Sinabi ng Pangulo na hindi ito yuyuko sa kung anu-anong paandar ng kung sinu-sino.,“I will not obey to the unreasonable mandate of whatever mga EU, EU d’yan… EU ‘di pu…t**g… kaya kinakaya-kaya basta maliit ka… Itong mga Amerikano pa buta, bungol takutin pa ako na bakit hindi ko sila putahin noong mayor ako, it was alright for them to criticize me… pero ngayong Presidente ako lektyuran ako nang p****g-i***g ‘yan rapporteur… you know there is no crime at all in the Philippines which says I cannot threaten criminals or else I will go to prison,” pagdidiin ni Pangulong Duterte.",,
Duterte: EJK hindi trabaho ng gobyerno iyan!,,"Sa patuloy na pag-ani ng pamahalaan sa mga kritisismo  hinggil sa extrajudicial killings (EJK), binigyang linaw ito ni Pangulong Rodrigo.,Paliwanag ni Duterte na naoobliga lamang pumatay ang kapulisan kung ang kriminal ay nanlaban sa kanila at hindi trabaho ng pamahalaan na masangkot sa EJK.,“Davao was very topsy-turvy. When I became mayor I said, ‘Kayong mga kriminal, mga durugista, mga adik,mga holdaper umalis kayo. Kasi ‘pag hindi talagang mamatay kayo’. Now bakit nga ba maraming patay? You know why? Hindi iyan sina-salvage kasi ang pulis talaga takot iyan (pumatay). You should know because I was a prosecutor, a vice mayor, mayor, congressman, presidente na ngayon. Kung bakit ewan ko dumating ako diyan pero basta ganoon ang laro,” ani Duterte nitong Huwebes sa inagurasyon ng Filinvest Development Corporation Power Plant sa Misamis Oriental.,“Takot talaga ang pulis noon. Kung hindi mo sabihan ang pulis ‘Hulihin mo, go after them. Arrest them and if they present a violent resistance kill them.’ With those words maraming patay ang Davao. ‘Yung lumaban talaga ang namamatay. Pero sabihin mo na ‘patay kung nakatali ang mga kamay sa likod…’ Those were the handiwork of their co-conspirators diyan sa droga… ‘Yung mga may balot ang katawan. Hindi trabaho ng gobyerno ‘yan!” litanya pa ng Pangulo.,“‘Yung mga binabalot, ‘yung ang tino-torture. Hindi trabaho ng gobyerno iyan. Bakit ibabalot hindi naman nagpo-produce ng mummy ang gobyerno. Sabi ko sa pulis ‘Go’ at saka kung anong mangyari as long as it is in the performance of duty connected and your life is in danger ‘Patayin mo’. Huwag kang mamatay kasi pagdating ko ikaw ang barilin ko. Totoo,” dagdag pa nito.",,
"KUNG NANAY KO ‘YAN, BARILIN KO ‘YAN!",,"“P… i*a, kung nanay ko `yan barilin ko ‘yan!”,Ganito kabigat at ka­anghang ang mga katagang binitawan ni Pangulong Rodrigo Duterte kay Senadora Leila de Lima.,“…ang sinabi ko kay De Lima you better hang yourself kasi nandito na sa mga kamay ko, kasi nakita nila, so all the while because of her propensity (likas na hilig) for sex, ayun…ngayon lang ako nakakita ng babae na lumabas sa social media nakangiti pa ang buwang… P… i*a, kung nanay ko ‘yan, barilin ko ‘yan… that is the lesson to be learned,” ang nanggagalaiting pasa­ring ni Pangulong Duterte nang magtalumpati sa inagurasyon ng Filinvest Development Corporation Misamis Power Plant PHIVIDEC Industrial Estate sa Barangay Tambobong-Balacanas Villa­nueva, Misamis Oriental kahapon ng hapon.,Sinabi ni Pangulong Digong na pulitika aniya ang pinag-ugatan ng ba­ngayan nila ng senadora. Binanggit din ng Presidente na ginamit din siya ni De Lima para ito ay sumikat.,“Pulitika ‘yan, galing ‘yan sa Davao. It started in Davao as a political issue. ‘Yung DDS is not really a DDS during the time sparrow versus the DDS of the government. ‘Yan hindi akin ‘yan… sinakyan naman nitong mga oposisyon nitong eleksyon, okay lang ‘yun. E hanggang nga­yon, kita mo De Lima, she was seven years on the human rights. Binibira n’ya ako wala namang kaso,” giit pa ni Pangulong Duterte.",,
De Lima kay Duterte: His being a misogynist and chauvinist,,"Patuloy ang batikusan sa pagitan nina Senadora Leila de Lima at Pangulong Rodrigo Duterte.,Itong Biyernes sinagot ni De Lima ang , sa kanya hinggil sa umanoy pagiging “propensity for sex” nito.,“Duterte’s latest verbal abuse vs me is simply characteristic of his being a misogynist and chauvinist. That’s all it is and there is no need to dignify it with any further reply,” ang maikling pahayag ni De Lima.,Sa isang inagurasyon sinambit ni Duterte ang kanyang banat kay De Lima, “Tignan mo she was not only screwing her driver, she was screwing the nation.”,“It is regrettable that he has become so low. God help our country,” ang nasabi na lamang ni De Lima.",,
DE LIMA KAKASUHAN,,"Sapat na ang mga ebidensya para masampahan ng kaukulang kaso si Senador Leila de Lima at mga kasab­wat nito sa paglaganap ng ilegal na droga sa loob ng New Bilibid Prison (NBP).,Ito ang paniniwala ng ilang mambabatas na sinegundahan ni Department of Justice (DOJ) Secre­tary Vitaliano Aguirre sa ikalawang araw ng pagdinig ng House committee on justice kaugnay ng drug trade sa NBP noong panahong si De Lima ang Justice secretary.,“This representation is in the belief that you have enough evidence, but it is prudent to file cases in court in soonest possible time,” ani Davao del Sur Rep. Mercedes “Didi” Cagas.,Inayunan naman ito ni Aguirre na naniniwalang mas lumakas ang ebidensya dahil sa rebelasyon ni Police Deputy Director Benjamin Magalong na initsapuwera sila ni De Lima sa mga raid sa NBP.,Sa testimonya ni Ma­galong, sinabi nito na kasama dapat ang Criminal Investigation and Detection Group (CIDG) at Philippine Drug Enforcement Agency (PDEA) sa mga raid na gagawin sana sa NBP subalit initsapuwera sila bigla ni De Lima.,“To be honest, kasama na po ang PDEA, talaga pong masamang-masama po ang loob namin,” ani Magalong, dating hepe ng CIDG ukol sa raid na isinagawa ng NBP noong Disyembre 2014.,Ayon kay Magalong, kasama sila at PDEA nang planuhin ng DOJ at Bureau of Correction (BuCor) ang “Oplan Agaw Bato” sa Bilibid. Imbes na CIDG at PDEA ay ang National Capital Region Police Office (NCRPO) na pinamumunuan ni Chief Supt. Marcelo Garbo ang kasama ng DOJ at BuCor nang isagawa ang raid.,Si Garbo ay kabilang sa 5 PNP generals na pinangalanan ni Pangulong Rodrigo Duterte na sangkot sa ilegal na droga.,Para sa House Minority ng Kamara ay guilty na si Sen. De Lima base sa tugma-tugmang mga testimonya ng mga testigo na humarap sa imbestigasyon ng Kamara at para hindi na umano lumaki ang collateral damage ay mainam na magbitiw na ito sa kanyang tungkulin.,Ayon kay House Minority Floor Leader Danilo Suarez isantabi man ang akusasyon sa illegal drugs dahil ang nag-aakusa kay De Lima ay mga inmates na sinasabing walang kredi­bilidad, malinaw umano na sa loob ng 6 na taon ay kinunsinti at wala itong ginawa sa problema sa loob ng national penitentiary na patunay na lang dito ang rebelasyon ni convicted drug lord Herbert Colanggo na nagpa-concert ito ng may ilang beses sa NBP at nagpapasok pa ng trak-trak na beer at mga babae.,Ipinaliwanag ni Suarez na ayaw nilang pangunahan ang Senado sa gagawin nitong aksyon laban kay De Lima subalit ang kanila umanong panawagan na magbitiw ang senadora ay opinion nila bilang observer sa lahat ng nangyayari. Sa kanila umanong pagtanya ay mabigat ang akusasyon laban sa senadora.,Bilang reaksyon sa pagmamaliit ni De Lima sa mga testigo na humarap sa House inquiry, sinabi ni Suarez na sa dalawang araw na pagdinig sa Kamara ay mapapatunayang hindi scripted ang kanilang mga testimonya.,“Wala pang 90 days sa pwesto si Justice Secretary Vitaliano Aguirre, sa maiksing panahon sa pwesto mahirap na gumawa ng ganitong script at tugma-tugma mula kung kelan sila nilapitan para magbenta ng shabu, magkano ang payola at ‘yung raid sa NBP at tunay na dahilan ng paglilipat sa Bilibid 19,” pahayag ni Suarez.,Para naman kay Buhay Partylist Rep. Lito Atienza, ang mga actuations ni De Lima ay magpapatunay rin na guilty ito, bagama’t kaliwa’t kanan umano ang ginawa nitong raid sa NBP ay wala namang opisyal na pinarusahan o tinanggal sa pwesto.,Nanindigan naman si Kabayan Partylist Rep. Harry Roque na may matibay na kaso laban kay De Lima. “Magbitiw na s’ya sa pwesto dahil makakasira s’ya sa ins­titusyon kung mananatili pa ito,” pagtatapos pa ni Roque.,Muling idiniin ng mga testigo ng DOJ si Sen. De Lima sa illegal drug trade sa loob ng NBP kung saan idinetalye ng mga ito sa ikalawang pagdinig ng Kamara kahapon kung paano sila nilapitan para magbenta ng droga at ang pinagbentahan ay nire-remit sa kalihim bilang tulong sa kanyang kandidatura noong 2016 election.,Nababahala naman si Bayan Muna Rep. Carlos Zarate na maaaring maabuso ang “instant immunity” na ginagawad ng House of Representatives sa 10 testigo ng DOJ.",,
De Lima lipat-bahay,,"Humarap si Senator Leila de Lima sa media itong Huwebes at sinagot nito ang mga isyu sa umano’y pagkakasangkot nito sa transaksyon sa iligal na droga sa National Bilibid Prison.,Sa pagdinig ng House committee on justice sa kaso, inilutang din dito ang kanyang personal mobile number at tirahan na ngayon ay nagiging banta sa kanyang seguridad ayon sa Senadora.,“I have to temporarily leave my house and I am now in a temporary place of abode,” ani De Lima. “Hindi lang ako ang apektado and because I live in a subdivision, kahit may guards, apektado ‘yung subdivision.”,“I’m mulling over several actions, including (filing a) writ amparo habeas data. I’m a subject of persecution and I’m no longer safe, I don’t feel safe. The truth is I’m not safe,” dagdag pa nito.,Una nang sinabi ni De Lima na nakakatanggap ito ng mga pambabastos mula sa kanyang cellphone.,“I’ve been receiving a lot of harassing, intimidating texts from this number. Kasi ito ang numero that the committee had so recklessly allowed to be publicly disclosed in the course of the inquiry the other day…Tuloy hindi ko na magamit itong numero na ito halos wala nang pumapasok na mga legitimate na mga text. Puro na lamang mga pambabastos, puro na lamang pananakot. And even calls, non stop,” sambit pa ng Senadora.,Ayon kay De Lima, sigurado siya na galing sa iisang kampo ang mga bumabanat sa kanya at sinabing, “By the nature of the texts, by the nature of the messages these could only come from these trollers and Duterte fanatics.”,Dahil sa isyung kinasasangkutan, maraming humihiling na bumaba na sa puwesto si De Lima. Isa na rito si Kabayan Party-List Rep. Harry Roque.,“Sa mga nasiwalat na ebidensiya, ang aking payo po sana kay Leila de Lima, sana po siya’y magbitiw na. Bagama’t kami po’y nasa Kamara at hiwalay pong House of Congress, ang Kongreso eh iisa naman po kaming Kongreso sa 17th Congress. Tingin ko po, makakasira sa institusyon na siya ay manatili sa puwesto,” ani Roque.,Ngunit matigas ang Senadora na wala siyang dahilan para magbitiw.,“Should I? Ako ang ginigipit nila tapos ako pa ngayon ang mag-re-resign?” giit ni De Lima., ",,
"43 migrants nalunod, 400 pa nawawala",,"Aabot sa 43-katao ang nasawi habang nasa 400 pa ang nawawala nang lumubog ang sinasakyang bangka ng mga nagsisilikas na migrants sa karagatang sakop ng Egypt.,Ayon sa ulat, 600 katao ang sakay ng nasabing bangka nang ito ay tumaob at lumubog dahil sa malakas na hampas ng alon sa Mediterranean Sea sa bahagi ng Burg Rashid, sa northern Beheira province habang patungo sa Europe.,Sakay ng bangka ang mga migrante na pawang Egyptian, Sudanese, ­Eritrean, at Somali., Unang natagpuan ng mga rescuer ang 31 sa mga nasawing biktima, na kinabibilangan ng 20 lalaki, 10 babae at isang bata.,Sumunod naman ang pagkakatagpo sa katawan ng 12 na iba pa.,Sa nasa 600 na sakay ng bangka, 154 naman ang nailigtas, habang nasa 400 pa ang nawawala.,Base sa inisyal na impormasyon, overloaded ang bangka at ito ang itinuturong naging dahilan ng pagtaob nito at tuluyang paglubog.",,
Duterte: Walang giyera,,"Naging mainit muli ang talumpati ni Pangulong Rodrigo Duterte sa inagurasyon ng power plant sa Misamis Oriental itong Huwebes.,Isa sa tinalakay ni Duterte ay ang isyu sa pinag-aagawang West Philippine Sea (WPS) kunsaan sinabi nito na hindi papasok ang Pilipinas sa giyera, hindi sasali o hihingi ng tulong sa Amerika.,Nilinaw din nito na gagawa ng bagong foreign policy dahil magiging neutral lamang siya.,“Noong nanalo na tayo (WPS case), may dalawang options: we go to war para kunin natin or we talk in peace. Hindi naman tayo pwedeng maggiyera, mag-usap na muna tayo,” paliwanag ni Duterte.,“I do not expect the United States to die for us. Me, I’m willing to talk to China,” anang Pangulo. “We will not go out of the four corners of this paper. Usap tayo. If I go to China, one of the things I will demand is for them to give us back our fishing rights.”,Idinagdag pa ni Duterte na hindi makikipagsabayan ang bansa sa Amerika sa pagpapatrolya sa pinag-aagawang teritoryo.,“I will not allow the Armed Forces (of the Philippines) to do that. Stop it. Why should we go into joint patrols? Tapos ‘pag magkagiyera, saan ang battle ground? Sa Palawan? Kalokohan iyan. Maggiyera lang kayo (Amerika) diyan. Okay na kami dito,” giit ni Duterte.",,
2 bumbero sugatan sa Eastwood fire,,"Dalawang bombero ang kapwa nasugatan habang tumutupad sa kanilang tungkulin sa nangyaring sunog sa hindi pa man natatapos na itinatayong gusali ng Eastwood Tower 1 sa Libis, Quezon City kamakalawa ng gabi.,Ayon kay Senior Supt. Jesus Fernandez, city fire marshal, nakilala ang mga sugatan na sina FO1 Carlos Modesto, 28, at SFO1 Azonsa na nagtamo ng 3rd digit laceration.,Kapwa abala sa pag-aapula ng apoy ang nasabing mga biktima nang aksidente silang matamaan umano ng mga nasusunog na debris.",,
Bagyong Helen papasok sa PAR,,"Inaasahang makararanas ng pag-ulan partikular ang bahagi ng Mindanao sa Sabado ng gabi dahil sa papasok ng bagyong Helen.,Sa report ng Philippine Atmospheric Geophysical and Astronomical Services Administration (PAGASA), napanatili ng bagyo ang lakas nito habang patuloy na kumikilos papalapit sa ­Philippine Area of Res­ponsibility (PAR).,Sa tropical cyclone advisory ng PAGASA, ang tropical depression 96W ay huling namataan sa 2,035 kilometers east ng Mindanao na taglay ang lakas ng hangin na aabot sa 55 kilometers kada oras at kumikilos sa direksyon west northwest sa bilis na 35 kilometers kada oras.,Ang bagyong Helen ay pang-apat na bagyo nang dumating sa bansa nga­yong buwan ng Setyembre.,Ngayon umaga sa ganap na alas-singko ng madaling-araw ay muling magbibigay ng update ang PAGASA sa lokasyon ng bagyo.",,
Russian beauty queen missing,,"Palaisipan pa rin sa mga awtoridad ang pagkawala ng isang Russian teenage beauty queen na pinaniniwalaang lumipad sa Dubai upang ibenta ang kanyang virginity sa halagang £8,000 o katumbas ng halos P500,000.,Sa ulat ng The Sun, ang modelong Anna Feschenko, 17-anyos, na nagwagi bilang runner-up sa Miss Moscow contest noong buwan ng Hunyo.,Lumipad si Feschenko sa United Arab Emi­rates (UAE) noong hu­ling linggo ng buwan ng Agosto matapos sabi­hing premyo nito umano ito sa nasabing beauty pageant.,Ngunit itinanggi ito ng kanyang mga kaibigan at ibinunyag na ang kanyang intensyon ay sumali sa isang escort service kung saan ibebenta ang kanyang pagkabirhen sa mga kliyenteng Arabo.,Sinabi ng isa sa mga kaibigan nito, ginawa ni Anna ito upang suportahan ang sarili sa kanyang pag-aaral sa isang unibersidad at pambayad sa kanyang pag-aaral sa Moscow.,Kasabay nito ay umapela na ang kanyang ina na si Olga Feschenko sa mga awtoridad na ma­hanap siya sa lalong madaling panahon lalo na at siya ay menor-de-edad pa lang at ipinangako na sila na ang magpapaaral dito.",,
"5 patay, 27 sinuyod sa drug raid",,"Lima na hinihinalang  drug pusher ang napatay ng mga pulis sa isi­nagawang buy-bust ­operation kahapon sa magkakahiwalay na lugar sa Maynila, Quezon City at Parañaque City.,Idineklarang dead-on arrival sa Gat Andres Bo­nifacio Memorial Medical Center ang suspek na nakilalang lang sa alyas na Ian Montenegro na napatay ssa Parola Compound, sa pa­ngunguna ni PSenior Inspector Edison Quano.,Sa Quezon City, kapwa bangkay na itinanghal ang dalawang kalalakihan  na matapos na manlaban umano habang isa pa ang naaresto  sa Brgy.Sauyo, Quezon City kahapon ng umaga.,Samantala, dalawa pang katao  na hinihinalang pusher at gun for hire ang nasawi nang pagbabarilin ng riding-in-tandem sa isang videoke bar sa kahabaan ng Airport Road, Baclaran, Parañaque City kahapon ng madaling-araw,Kaugnay nito, 27 katao ang hinuli sa drug den sa Valenzuela at sa one-time bigtime ope­ration sa Sampaloc, May­nila.",,
"Indon hostage, pinawalan ng Sayyaf",," — Isa pang Indonesian skipper ng Malaysian fishing boat na dinukot ng Abu Sayyaf Group (ASG) ang pinalaya nito sa grupo ni Nur Misuari, ang pinuno ng Moro National Libe­ration Front (MNLF), sa lalawigan ng Sulu.,Kinumpirma ito kahapon ng Western Minda­nao Command at sinabing ipinasa ng MNLF sa militar ang biktimang si Herman Bin Manggak, 38, na dinukot noon Agosto 3 sa Sabah, Malaysia. Dalawang crew nito na isang Malaysian at Indonesian ang pinalaya na ng mga kidnappers at nakabalik na sa Sabah.,Hindi naman nagbigay ng karagdagang detalye ang militar kaugnay sa paglalaya kay Herman at kung may ransom bang ibinayad sa ASG na konektado sa Islamic State.,Ngunit ayon sa Western Mindanao Command ay ipinasa ng MNLF sa Joint Task Force Sulu kahapon ang dayuhan at agad itong dinala sa pagamutan upang isai­lalim sa isang routine me­dical examination sa Camp Teodulfo Bautista.,“Western Mindanao­ Command emphasizes the efforts of Joint Task Force Sulu troops in conducting continuous focused military operations to track down and destroy the Abu Sayyaf group ­responsible for the series of kidnappings and atrocities in the area,” ani pa ng militar.,Ayon naman sa Malaysian authorities, si Herman ay ang kapitan ng isang Malaysian-flagged fishing vessel at naunang humingi ang mga kidnappers na 10,000 ringgit ransom.,Wala naman pahayag­ ang MNLF, ngunit si Misuari rin ang nakipag negosasyon sa ASG para sa paglaya ng mahi­git sa isang dosenang Indonesian hostages, kabilang ang Norwegian na si Kjartan Sekkingstad na dinukot noon nakaraang taon sa Samal Island in Davao del Norte sa Mindanao.",,
Traffic enforcer niratrat sa duty,,"Isang traffic enforcer ang panandaliang nagpabigat ng daloy ng trapiko sa mismong lugar kung saan siya nagmamando ng trapiko matapos siyang pagbabarilin ng tatlong hindi pa nakikilalang mga kalalakihan sa Caloocan City kamakalawa ng gabi.,Kinilala ang biktimang si Traffic Enforcer Romeo Luxciano, 56-anyos, may asawa at miyembro ng Department of Public Safety Traffic Management (DPSTM) at residente ng Phase 10-B, Package Block 36, Barangay 176, Bagong Silang ng nasabi ring lungsod.,Sa ulat ng Caloocan City Police, ganap umanong alas-6:30 ng gabi nang maganap ang insidente sa kahabaan ng Langit Road, Phase 4, Package 9 ng nasabi ring lugar, kasalukuyan noong on duty ang biktima at nagmamando sa mga dumadaang mga sasakyan nang dumating ang tatlong suspek na lulan ng dalawang motorsiklong magkaangkas ang dalawa habang ang isa ay solong sakay.,Walang anu-anong nilapitan ng mga suspek ang biktima at malapitang pinaulanan ng bala ng mga ito sa iba’t ibang bahagi ng katawan si Luxciano saka mabilis na nagsitakas. Hindi na nagawa pang maisugod sa pinakamalapit na pagamutan ang biktima dahil nasawi rin ito antimano.,Bulung-bulungan naman sa lugar na sangkot umano sa kalakaran ng ipinagbabawal na gamot ang biktima bagay na kinukumpirma pa ng pulisya, sa ngayon ay patuloy pa rin ang pagsasagawa ng imbestigasyon ng mga awtoridad.",,
"Drug suspect pinatay, 10-anyos na anak nadamay",," — Pinaslang ng mga hindi nakilalang salarin ang isang police character na drug personality at nasawi rin ang anak nito makaraang madamay sa pamamaril noong Martes ng gabi sa loob ng kanilang tahanan sa Purok Maligaya, Brgy. District 4 sa bayang ito.,Batay sa ulat ni P/Supt. Felix Castro sa tanggapan ni P/Sr. Supt. Manuel Cornel, Nueva Ecija police director, nakilala ang mga napatay na sina Dominador Tejo Fontanilla alyas ‘Pidot’, 50-anyos, biyudo, na kung minsan umano ay ahente ng lupa at anak na si John Mark Obedoza Fontanilla, 10-taong gulang.,Lumitaw sa pagsisiyasat ni PO3 Larry Tesado, dakong alas-otso ng gabi namamahinga na sa loob ng bahay ang matandang Fontanilla nang pasukin ng dalawang armadong lalaki at pinagbabaril ito.,Mabilis na tumakas ang mga salarin at nang marespondehan ng mga kaanak ang biyudo ay wala na itong buhay.,Doon nila nakitang tinamaan din ng bala ang batang anak nito kaya’t agarang dinala sa Guimba District Hospital pero hindi na umabot ng buhay.,Kinumpirma ni Castro na kasama ang matandang Fontanilla sa drug watch list ng pulisya at umano’y kaanib sa mapanganib na Quinto robbery-holdup/gun-for-hire criminal group.",,
"Pinay DH na tsinap-chop, kaanak ang gumawa",,"Bumagsak na sa kamay ng Dubai Police ang Filipino na suspek sa pagpatay at pag-chop-chop sa katawan ng isang Pinay domestic helper (DH) sa nasabing bansa.,Ayon sa ulat ng Khaleej Times, kinilala ang suspek na si Glin Ambro, na umano ay kamag-anak ni Dadi.,Base sa Dubai Police ang chop-chop na katawan ng Pinay na si Manormeeta Salwaro Dadi ay natagpuan noong nakalipas na Mayo malapit sa University Road sa Al Warqa.,Ito ay walang ulo, mga braso at binti nang matagpuan kung saan batay sa imbestigasyon ay tumakas mula sa kaniyang amo ang biktima pitong araw bago ito natagpuang patay.,Sa kabila na tanging torso lamang ng biktima ang na-recover ng mga awtoridad, nagawa itong makilala matapos kuhanin ng Dubai Police ang record ng nasa 9,750 na kasambahay sa Dubai na nagsitakas sa kanilang mga amo, at nagsagawa ng DNA test.,Sa imbestigasyon, pinagsasaksak ni Ambro si Dadi sa Musaffah, Abu Dhabi at tinangay ang pera nito na aabot sa 10,000 Dirhams.,Pinagputol-putol ang katawan ng biktima at nagrenta ito ng sasakyan patungo sa Dubai at sa Ajman kung saan nito sinunog ang ilang bahagi ng katawan ni Dadi.,Nakikipag-ugnayan na ang Philippine Consulate sa Dubai sa mga awtoridad para malaman ang detalye ng nasabing karu­mal-dumal na krimen.",,
Babaeng tulak tinaniman ng bala sa bungo,,"Masaklap ang naging wakas ng isang hindi pa kilalang babae na kung papaniwalaan ang nakalagay na cardboard sa kanyang bangkay ay isa umanong pusher ito at biktima ng summary execution dahil sa dalawang tama ng bala sa kanyang bungo bago itinapon sa isang madilim na kalye sa Novaliches, ­Quezon City kahapon ng madaling-araw.,Sa report kay QCPD Acting Director Sr/Supt. Guil­lermo Lorenzo Eleazar, ng Criminal Investigation Detection Unit (CIDU), ang biktima ay nasa pagitan ng edad na 25-30, nakasuot ng kulay puting jacket, printed shirt, maong pants, may taas na 5’3 at may tribal tattoo sa likod.,Ayon kay PO3 Alvin Quisumbing, imbestigador ng CIDU, narekober sa bangkay ng biktima ang cardboard na may naka-sulat na “Wag akong tularan tulak ako”, bukod pa ang hindi pa madeterminang dami ng pinatuyong dahon ng marijuana.,Lumilitaw sa pagsisiyasat na dakong alas-kuwatro ng madaling-araw nang madiskubre ang bangkay ng biktima sa kahabaan ng SB Diversion Road, Brgy. Nagkaisang Nayon, Novaliches Quezon City.",,
"42% nang nakakulong na Pinoy sa HK, may drug case",,"Aabot sa 42 porsiyento ng mga Filipino na nakakulong sa siyam na kulungan sa bansang Hong Kong na may kaugnayan sa iligal na droga.,Base sa impormasyon mula sa Philippine Consu­late sa Hong Kong, na sa 93 Filipino inmates, 39 dito ay nahaharap sa kasong drug trafficking o illegal possession of drugs.,Sinabi ni Vice Consul Alex Vallespin na 39 kaso ay drug trafficking o nahuling nagpasok ng droga sa Hong Kong kung saan pawang mga Filipino tourist ang mga ito at hindi pawang overseas Filipino wor­kers (OFWs) .,Ngunit nilinaw ng konsulado na ang nasabing bilang ng mga naarestong Filipino ay bumaba na kung saan pinakahuling kaso ay naitala noon pang buwan ng Hulyo at dalawa namang Filipino ang nakalaya na noong buwan ng Hunyo.",,
12 timbog sa pot session,,"Arestado ang 12 katao matapos maaktuhan ng mga pulis na nagsasagawa ng pot session sa isang barong-barong sa PNR Sitio Tramo, Brgy. Canlalay, Biñan City, Laguna. kamakalawa ng hapon.,Kabilang sa 12 naaresto ay tatlong babae na kinilalang sina Salvacion Begornia, 39-anyos; Lolita Javier, 36 at Rossana Serrano, 40-anyos.,Narekober na pinagsasaluhan ng mga ito ang apat na sachet ng shabu at iba’t ibang mga drug paraphernalia.,Ayon sa hepe ng Biñan Police na si Supt. Serafin Petalio II, matagal na nilang minamanmanan ang nasabing lugar na kilalang notorious pagda­ting sa iligal na droga.,Sasampahan na nga­yon ng kaukulang kaso ang mga suspek.,Samantala, patay naman ang isang tulak matapos makipagbarilan sa mga pulis sa buy- bust operation sa Brgy. San Antonio, sa nasabi ring lungsod kamakalawa ng umaga.,Kinilala ito na si Lando Agustines Alyas Toto, 37-anyos, na isang dating surrenderee at kabilang sa drug watch list ng PNP.,Nakahalata umano ang suspek na pulis ang kanyang ka deal kaya nagbunot ito ng baril at nakipagputukan sa mga pulis na ikinasawi nito.",,
2 caretaker ni ‘Jaguar’ nasakote sa Bora,,"Dalawang caretaker ng isang guest house sa Isla ng Boracay na pagmamay-ari umano ng napatay na big time drug lord ng Central Visayas na si Jeffrey Diaz alyas ‘Jaguar’ ang inaresto sa isinagawang buy-bust operation sa Barangay Manoc-Manoc kahapon madaling-araw.,Kinilala ni Sr. Insp. Jess Baylon, hepe ng Boracay Tourists Assistance Center, ang mga suspek na sina Rogelio Jasper dela­ Rosa,­ 40, ng New Buswang, Kalibo; at Reenan Enricoso, 34, ng Consolacion, Cebu City. Si Enricoso­ ay matagal na umanong katiwala ni Jaguar.,May lumalabas din na impormasyon na ang anak ng napatay na drug lord ang nagpapatuloy sa iligal na operasyon ng ama sa Boracay.,Ayon pa kay Baylon, noong nakaraang linggo nang makatanggap sila ng impormasyon na may papasok na malaking bulto ng shabu sa isla dahilan para ikasa ang operasyon kahapon ng madaling-araw.,Nakumpiska sa mga suspek ang isang plastic sachet ng suspected shabu at may market value na P1,000.,Nakuha rin sa isinagawang body search kay dela Rosa ang isang sachet ng suspected shabu, .38 revolver na loaded ng bala at isang unit ng cellphone.,Nakuha naman kay Enricoso ang dalawang sachet ng suspected shabu at isang live ammunition ng kalibre .45.,Ang dalawang mga suspek ay nakatakdang sampahan ng kasong paglabag sa Sec. 5 at Sec. 11 ng Article II ng RA 9165 sa pagbebenta ng iligal na droga at RA 10591 sa pagkakaroon ng baril na walang kaukulang papeles.",,
‘Ferdie’ victims sinaklolohan,,"Inihayag ni Presidential Communications Office (PCO) Secretary Martin Andanar na kumilos na ang Department of Social Welfare and Development (DSWD) para tulungan ang mga biktima ng bagyong Ferdie sa Batanes.,Partikular umano ang aksyong ginawa ng DSWD ayon kay A­ndanar ay ang pagsasailalim sa stress debriefing sa mga biktima ng bagyong Ferdie sa nasabing lalawigan.,“The DSWD is now conducting stress debrie­fing to help relieve the stress and trauma experienced by the victims of Typhoon Ferdie,” pahayag ni Andanar.,Kinumpirma rin ni Andanar na limang social worker na sinanay sa mga kritikal na insidente ang idineploy na sa iba’t ibang barangay sa Batanes upang matulungan ang mga biktima ng bagyo.",,
"2 karnaper sa Bulacan, nasakote",,"Dalawang karnaper na target ang mga motorsiklo at mamahaling sasakyan at kumikilos sa lalawigan ang bumagsak sa operatiba ng Sta. Maria police makaraang salakayin ang kanilang hide-out at marekober ang isang motorsiklong pinakahuli nilang tinangay sa Sta. Maria, Bulacan kamakalawa.,Kinilala ni P/Supt. Raniel Valones, Chief of Police ng Sta. Maria police station, ang naarestong sina Jay-Ar Salvador, mekaniko ng Garden Village at kanyang kasamang si Joel Hernandez, 42, drayber ng Tierra Subdivision, kapwa sa Brgy. Pulong Buhangin ng nasabing bayan.,Nakuha sa pag-iingat ng dalawang karnaper matapos magkasunod na salakayin ang kanilang tinitirhan ang isang motorsiklo, Mitsubishi Pajero, iba’t ibang uri ng piyesa ng sasakyan, electric grinder, bolt cutter at uniform ng Philippine Army (PA).",,
High powered signal jammer hinirit vs droga sa Bilibid,,"Umapela kahapon ng tulong sa private sector si Surigao del Norte Rep. Robert Ace Barbers sa pagdo-donate ng state-of-the-art at high powered signal jammer para matigil na ang drug dealing sa loob ng New Bilibid Prison (NBP).,Una nang inamin ni Justice Secretary Vitaliano Aguirre sa naganap na pagdinig ng Kamara na wala nang mailulusot at magagamit na cellphone ang mga inmates na tanging paraan para masolusyunan ang laganap na bentahan ng illegal drugs sa loob ng piitan.,Sa ngayon umano ay may mga signal jammer sa loob ng NBP subalit mahinang klase ito kaya naman nagagawa pa rin ng ilang bilanggo na makapagtransaksyon.,Ang kailangan umano ay mga makabagong jammer na kayang-kayang patayin ang signal ng kahit na anong mga cellphone lalo na ang mga Long Term Evolution (LTE) high speed phones at 4G.,Aminado si Aguirre na lubhang may kamahalan at walang pondo ang pamahalaan para rito kaya una na rin itong umapela sa mga campaign donors ni Pangulong Rodrigo Duterte na mag-donate.",,
Port congestion ngayong Pasko,,"Nagbabala ang Department of Transportation (DOTr) na muling mararanasan ang port congestion ngayong Pasko dahil inaasahan ang pagdagsa ng mga cargo mula sa iba‘t ibang panig ng mundo.,Ito ang kinumpirma ni DOTr Under Secretary Felipe Judan sa pagdinig ng House committee on transportation sa panukalang bigyan ng emergency power si Pangulong Rodrigo Duterte para resolbahin ang problema sa trapiko sa Metro Manila.,“Wala pang port congestion sa panahong ito. Pero we have expecting this Christmas season which is normally the arrival of so many containers in the ports, there will be an expected port congestion in the Port of Manila,” ani Judan.,Sinabi ni Judan, na sa katunayan, nagdadatingan na ang mga containers na naglalaman ng mga produktong karaniwang ginagamit o mabenta sa panahon ng Pasko at magtatagal aniya ito hanggang Enero 2016.,Ang tanging resolus­yon umano ayon kay Judan ay tren na maghakot ng mga cargo sa port of manila at hindi na ang mga truck subalit sa susunod na taon pa lamang umano ito sisimulang planuhin.",,
Leila nag-alsa balutan,,"Hindi pumasok sa trabaho kahapon si Sen. Leila de Lima sa Senado upang makapaghanap ng pansamantalang matutuluyan matapos isapubliko ng Kamara ang home address at numero ng kanyang cellphone.,“Naghahanap ng malilipatan,” wika ng staff na tumangging magpabanggit ng pangalan.,Nitong Martes ay isinapubliko ng House committee on justice ang home address at cellphone number ni De Lima kung kaya’t bumaha ang mahigit 2,000 tawag at text messages sa senadora ng mga taong hindi nito kilala at nagbanta at nag-iwan ng hindi kanais-nais na salita sa mambabatas.,Bagama’t nasa gated subdivision ang bahay ng senadora sa Parañaque City, sinabi ng impormante na “labas-masok” ang mga tao sa subdivision.,“Hindi naman siya katulad sa Ayala, Alabang na mahigpit talaga ang security,” pagsasalarawan ng impormante.,Dahil sa pag-absent ng senadora, hindi ito nakadalo sa public hearing ng Senado.,Inalmahan ni Sen. De Lima ang pagsasapubliko ng Kamara sa numero ng kanyang cellphone at address ng tahanan.,Ayon kay De Lima, pinatutunayan lamang nila na nagkamali siya ng tantiya sa kagaspa­ngan at kasamaan ng mga kongresistang sumakay sa kasinungalingan ng mga testigo ni Justice Secretary Vitaliano Aguirre.,Nitong Martes ay isang drug convict na si Herbert Colanggo ang nagbigay ng numero ni De Lima sa mga kongresista para lang patunayan na personal niyang nakakausap ang senador sa kanilang transaksyon.,Ayon kay Phelim Kine, Deputy Asia Director ng grupong Human Rights Watch, hindi katanggap-tanggap umano na mabunyag sa national television ang mahala­gang impormasyon na may kinalaman sa katauhan ng senadora.,Payo na lang ni Senate Majority Floor Leader Vicente Sotto III kay Senador De Lima na palitan ang numero ng kanyang cellphone na napakadali namang gawin.",,
"‘iSerbis’, bagong PNP mobile app",,"Sa layong mabawasan ang red tape sa mga ahensya ng gobyerno, naglunsad ng pinakabagong mobile application ang Philippine National Police (PNP) na tinawag na ‘iSerbis’.,Ang nasabing mobile application ayon kay Chief Supt. Edwin Jose Nemenzo, director ng PNP-Information Technology Management Service, tugon ito ng pulisya sa paghikayat ni Pangulong Rodrigo Duterte sa mga ahensya ng pamahalaan na gumamit ng maka­bagong teknolohiya para mabawasan ang red tape.,Sinabi rin ni Nemenzo na bahagi rin ito ng kampanya ng gobyerno laban sa iligal na droga.,Nilalaman ng iSerbis ang infographics at mga update kaugnay sa Project Double Barrel.,Gamit ang mobile app ay maaaring mag-report ng krimen at modus operandi ang publiko, at makikita ang mga emergency hotline.,Ma-aaccess din sa naturang app ang PNP Directory, laman ang opisyal na contact numbers ng lahat ng hepe ng pulisya.,Sinabi rin ni Nemenzo na integrated na rito ang iba pang mobile application ng PNP, gaya ng ‘Itaga Mo Sa Bato App’, at hotlines 911 at 8888.",,
Word war sumiklab,,"Nagpalitan ng maaanghang na salita sina Sens. Leila de Lima at Panfilo Lacson matapos sabihin ng huli na credible ang nilalaman ng affidavit ng mga testigo ng gobyerno laban sa una.,“Akala ko ba pinagtatawanan lang ni Sen. Ping itong persecution and harassments being done to me, as he recalls his own harrowing experience with the Mawanay episode. Why is Sen. Ping saying now, based on media reports, that there’s enough basis to now file charges against me rescinding from what transpired at yesterday’s House hearing?” puna ni De Lima sa naging hatol ni Lacson.,“Is he convinced of the authenticity and veracity of the ‘stories’ of those obviously perjured witnesses? I’m aghast by some people’s propensity for doublespeak!” banat pa niya sa senador.,Agad namang itinanggi ni Lacson na pinagtatawanan niya ang pinagdadaanan ni De Lima ngayon.,Sa kabilang dako, handa naman si Lacson na pangunahan na ipa-dismiss ang pangalawang ethics complaint sa Senado na kinakaharap ni De Lima.",,
"Jund al-Aqsa, bagong terrorist group",,"Opisyal nang kinilala ng Estados Unidos bilang ‘specially designated global terrorist’ organization ang Syrian jihadist rebel group na Jund al-Aqsa.,Ayon sa ulat ng AFP, sinabi ng US State Department na ang nasabing apat na taong gulang na grupo ay unang naging unit ng al-Nusra Front na sangay ng Al-Qaeda sa Syria bago ito nagsarili at nagsagawa ng kanilang mga operasyon.,Sa kasalukuyan ay mas laganap ang operasyon ng Jund al-Aqsa sa mga probinsya ng Idlib at Hama subalit nananatiling kakampi ng al-Nusra.,Sinasabing ang Jund al-Aqsa ang nasa likod ng dalawang suicide bombings sa Idlib noong taong Marso 2015 at noong Pebrero 2014 kung saan pinatay ang may 40 sibilyan sa Maan, central Hama.,Lumabas ang desisyong ito matapos magpulong sina US Secretary of State John Kerry at Russian Fo­reign Minister Sergei Lavrov sa New York, sa paglala­yong mapanatili ang ceasefire sa Syria.",,
"‘Bagman’ ni De Lima, hawak ng PSG",,"Isinasailalim sa im­bestigasyon ng Presidential Security Group (PSG) ang diumano’y bagman ni dating Justice secretary at kasalukuyang senador na si Leila de Lima.,Si Sgt. Jonel Sanchez ang tinukoy ng mga testigo sa imbestigasyon ng Kamara na tumatanggap diumano ng pera para kay De Lima.,Ayon kay Assistant Chief of Staff for CMO, G7 at PSG spokesman Lieutenant Colonel Michael Aquino, lumutang ang pangalan ni Sanchez sa pagdinig ng Kamara sa umano’y drug trade sa New Bilibid Prison (NBP).,“Sgt. Jonel Sanchez was a member of the Presidential Security Group who was detailed to then Secretary of Justice Leila de Lima during the past administration. Upon hearing his implication on the House inquiry regarding Sen. De Lima, the command immediately conducted investigation effective 18 September 2016,” paghahayag ni Aquino.,Sinasabing itinalaga kamakailan si Sanchez bilang pansamantalang security aide para kay Executive Secretary Salvador Medialdea habang inaayos pa ang kaukulang papeles nito para sa bagong assignment.,Inihayag pa ng opisyal ng PSG na kung ihihirit na paharapin si Sanchez sa imbestigasyon sa Kamara ay pahihintulutan naman ito basta’t mayroong kaukulang imbitasyon.",,
60 pamilya naabo sa jumper,,"Hindi bababa sa 30 mga kabahayan na aabot sa mahigit kumulang 60 mga pamilya ang nawalan ng tahanan matapos na matupok ng apoy dahil ang kanilang kuryente ay jumper sa lungsod ng Valenzuela kahapon ng madaling-araw.,Sa ulat ng Valenzuela­ City – Bureau of Fire Protection (BFP), ganap umanong alas-dos ng madaling-araw nang sumiklab ang sunog sa bahay ng isang Aristeo Evangelista sa Telecommunication Compound, McArthur Highway, Brgy. Karuhatan ng nasabing lungsod.,Napag-alaman na nag-overheat umano ang electric fan sa nasabing bahay dahil naka-jumper ang kanilang kuryente gayundin karamihan sa mga resi­dente sa lugar.,At dahil sa puro gawa sa light materials ang halos lahat ng mga kabaha­yan ay mabilis na kuma­lat ang apoy. Agad namang nagsidatingan ang mga bumbero ngunit hindi naging madali sa kanila ang maapula ang apoy dahil na rin sa mga sumasabog na mga LPG sa mga kabahayan.",,
Matobato uli sa EJK probe,,"Sa ikalawang pagkakataon, muling haharap sa Senado ang self-confessed member ng Davao Death Squad (DDS) na si Edgar Matobato.,Ito ay ayon kay Sen. Panfilo Lacson, vice chairman ng Senate committee on justice and human rights na siyang duminig sa usaping may kinalaman sa extrajudicial killings (EJK).,Ayon kay Lacson, mayorya ng miyembro ng komite ay nagkasundong ipatawag uli si Matobato upang mailahad pa nito ang ibang nalalaman sa mga insidente ng patayan sa Davao City.,Ito’y kahit na duda ang ilang senador sa naunang testimonya nito na direktang nagdawit kay Pangulong Rodrigo Duterte sa patayan sa Davao City na kagagawan umano ng DDS noong siya pa ang alkalde ng lungsod.,Gayunman, inasahang ito na umano ang huling pagharap ni Matobato.,Bukod kay Matobato, haharap pa rin sa pagdinig ang walo pang nakalinyang mga testigo na pawang pamilya at kamag-anak ng sinasabing biktima ng EJK.,Samantala, napag-alamang kasama pa ring lalahok sa pagdinig si Senador Leila de Lima kahit pinatalsik na siya bilang pinuno ng komite na pinamumunuan ngayon ni Senador Richard Gordon.",,
Bastusan na sa Kamara,,"Nilabag  umano ng Mababang Kapulungan ng Kongreso ang kanilang tradisyon at patakaran nang payagan ng House committee on justice na umaktong abogado at miyembro ng komite si Department of Justice (DOJ) Secretary Vitaliano Aguirre.,Sa pagdinig ng komite na pinamumunuan ni Oriental Mindoro Rep. Reynaldo Umali sa paglaganap umano ng droga sa New Bilibid Prison (NBP) noong panahon ni Sen. Leila de Lima sa DOJ, pinayagan si Aguirre na umaktong abogado at Congressman.,“What happened this noon (committee hearing) is a violation of the House Rules as well as the tradition of Congress,” paha­yag ni Albay Rep. Edcel Lagman dahil pinayagan ng komite si Aguirre na mag-cross examine sa isa sa mga witness na si Rodolfo Magleo.,Hindi puwedeng idemanda ang sinuman sa 30 katao na tetestigo laban kay Senator Leila de Lima kaugnay sa umano’y pagkakasangkot nito sa kalakaran ng ilegal na droga sa New Bilibid Prison (NBP).,Sinabi ni Justice Secretary Vitaliano Aguirre, dahil nabigyan ng immunity ang mga witness kaya’t hindi sila puwedeng kasuhan.,Ganito isinalarawan nang unang sumalang bilang testigong si da­ting Chief Insp. Rodolfo Magleo, na convicted sa kasong kidnapping ang loob ng maximum security compound sa NBP.,Siya ang tumatayong chairman ng Kalasag Organization na nagsilbing inmate-leader at confidant ng drug lord na si Jaybee Sebastian kaya naman alam nito ang mga nangyayari sa national penitentiary.,Isiniwalat ni Magleo na milyun-milyon ang natatanggap umano ni De Lima bilang “PR payola” mula kay Sebastian at bilang resulta ay naging tila diyos na si Sebastian sa loob ng NBP at anumang gustuhin ay nagagawa.,Kinumpirma rin ng isang inmate na si Herbert Colanggo, convicted bigtime drug lord ang paha­yag ni Magleo.",,
De Lima: May araw din kayo!,,"Palaban na binuweltahan kahapon ni Senador Leila De Lima ang kanyang mga kritiko partikular ang kapwa niya senador na si Sen. Alan Peter Cayetano, na inakusahan siyang sumira sa imahe ng Senado at higit sa lahat sa Pilipinas, at nauwi sa pagkakatalsik sa kanya bilang chair ng Committee on Justice and Human Rights.,“Ang hindi ko mapapatawad ay ang mga nasa likod nitong pag-imbento ng ebidensiya laban sa akin. May araw din po kayo,” babala pa ng senadora.,Sa kanyang privilege speech, bagama’t paminsan-minsan ay mangiyak-ngiyak ang boses ay iginiit nitong hindi siya ang sumira sa imahe ng bansa, sa halip ang kaliwa’t kanang patayan na sinabayan pa ng pagmumura ng Pangulo.,“I am not the problem. I am not the one giving a bad image to this country before the international media, contrary to the accusation and belief of Senator Cayetano. The problem of this country and this administration is the extra-judicial killing of more than 3,000 of our countrymen in the past three months, or more than a thousand per month,” ayon kay De Lima. Kasabay ng pagsasabing, “Sinabayan pa ito ng bunganga ng Pa­­ngulo na walang patu­manggang magmura ng mga opisyales ng UN (United Nations) at ng mundo, katulad ng Santo Papa, ni Pangulong Obama at ni Sec. Gen. Ban Ki-Moon, sa kabila ng pagnanais lang nila na kausapin siya sa kanilang mga agam-agam tungkol sa polisiyang giyera sa droga ng Pangulo.”,Giit pa ni De Lima, wala naman siyang ginawa kundi gawin lamang ang kanyang trabaho ka­tulad umano ni Pangulong Rodrigo Duterte.,“Wala naman po talaga akong ginawa kung hindi gawin ang trabaho ko. Kahit ang Pangulo, minsan na niyang sinambit na kahit siya nasa kalagayan ko, ganoon din ang gagawin niya, dahil ginagawa ko lang ang trabaho ko,” ayon kay De Lima.,Dahil dito, hiling ni De Lima kay Cayetano na huwag baligtarin ang mundo, sa halip tanggalin ang takip ng mga mata nito at pagsabihan ang walang kontrol na bunga­nga ng ipinagtatanggol nitong Pangulo.,“Sa tingin ba ni Senador Cayetano na sa kanyang tagumpay na matanggal sa akin ang committee on justice ay gaganda antimano ang Pilipinas sa mundo? Maaari, hindi naman bawal na managinip si Senador Cayetano,” pa­tutsada pa ni De Lima.,Sa mga testigo namang humarap sa drug probe ng Kamara at nagdawit sa kanya sa illegal drug trade sa New Bilibid Prison (NBP), nakakatiyak umano siyang pawang napilitan at napuwersa ang mga ito para idawit siya kaya pinatatawad na niya ang mga ito.,Ngunit may babala naman ito sa mga nasa likod ng pag-imbento ng mga alegasyon at ebidensiya laban sa kanya na hindi niya umano kailanman mapapatawad.",,
Inmates lawyer kay De Lima: Walang torture na naganap!,,"Mariing itinanggi ni Atty. Ferdinand Topacio itong Miyerkules na hindi dumaan sa torture, blackmail or pananakot ang kanyang mga kliyente bago humarap sa pagdinig sa Kongreso kaugnay sa pagkakasangkot umano ni Senator Leila de Lima sa talamak na transaksyon ng iligal na droga sa loob ng National Bilibid Prison.,“My clients have neither been threatened, cajoled, tortured nor intimidated, nor have they been subjected to torture, either physical or psychological. Also, her ridiculous claims that my clients have been plucked from the National Bilibid Prison to undergo interrogation at the ISAFP Facility in Camp Aguinaldo is the stuff of which fantasies are made,” ayon sa abogado.,Ang pahayag na ito ay ginawa ni Topacio sa naging statement nitong Martes ng , bilang chairperson ng Senate Committee on Justice and Human Rights.,“Alam ko na kayo (inmates) ay napilitan at napuwersa lamang para idawit ako sa kung ano mang anomalya sa Bilibid gamit ang panggigipit, blackmail, o maramil pati torture,” pahayag ng Senadora sa kanyang mga kritiko.,Ang limang inmates na kliyente ni Topacio na witnesses laban kay De Lima ay sina Noel Martinez, German Agojo, Joel Capones at Jerry Pepino, at co-counsel sa inmate rin na si Herbert Colango.,Kaugnay pa nito, hinamon ni Topacio ang Senadora na bisitahin ang kanyang mga kliyente sa kanilang mga piitan nang magkaalaman.,“I dare her to visit them herself, not only to see whether they are under any form of torture or duress, but to confront them and look them in the eye and ask them if what they are saying is true. I will even accompany her to their detention facility, where we will all feel safe with her, since there are no kubols there,” pagtatapos ni Topacio.",,
"2 bus accident, 29 patay",,"Patay ang 29 katao kabilang ang 17 bata sa nangyaring dalawang magkasunod na banggaan ng dalawang bus sa bansang India.,Sa ulat ng CNN, ang dalawang bus ay parehong nahulog sa tubigan at pareho ring nawawala ang mga driver pagkatapos ng insidente.,Nabatid na unang nahulog ang isang bus lulan ang kindergarteners sa malawak na kanal malapit sa Amritsar sa hilagang bahagi ng India na ikinamatay ng anim na estudyante at ikinasugat ng 14 iba pa.,Habang 23 katao rin ang namatay matapos mahulog ang isa pang bus sa tubigan na may lalim na 20 metro sa Basaitha, Bihar state.,Ayon kay Nirmala Kumari, deputy superintendent ng police sa Bihar, kabilang sa mga biktima ang 11 na bata, anim na babae at anim na lalaki.",,
"24 carat gold coin na may mukha ni Emperor Nero, nahukay",,"Nahukay ng mga archaeologists sa Jerusalem ang isang bihirang 24 carat gold coin kung saan nakaukit ang mukha ng Roman Emperor na si Nero.,Ayon sa ulat ng CNN, sinabi ni Shimon Gibson, co-director ng isinasagawang paghuhukay sa naturang bansa, ang coin na 99 porsiyentong ginto ay tinatayang 2,000 taong gulang at nahulma noong 56 hanggang 57 AD.,Ang isang side ng coin na kilala sa Latin na aureus ay nakaukit ang portrait ni Nero bilang Caesar.,Nakasulat naman sa palibot ng mukha ni Nero ang ‘NERO CAESAR AVG IMP’ na tumutukoy sa kanyang pangalan at posisyon.,Nadiskubre ang coin sa Mount Zion archaeological dig, sa katimugang bahagi ng Old City ng Jerusalem kung saan nagsasagawa ang University of North Caro­lina-Charlotte team ng pagre-research.",,
Biktima ng Davao City bombing tutulungan ng PCSO,,"Pagkakalooban ng full hospitalization cove­rage ang mga biktima ng Davao City bombing.,Ito ang iniutos ni PCSO Chairmnan Jose­ Jorge E. Corpuz kay PCSO Charity sector na pinamumunuan ni Asst. General Manager Larry­ R. Cedro na ayu­sin na ang hospitalization assistance para sa mga biktima ng davao bombing.,Inatasan din nito ang PCSO branch office sa Davao na patuloy na makipagkoordinasyon sa mga hospital kung saan na naka-confine ang mga biktima upang matiyak na ang mga kinakailangang dokumento at maisumite para sa pagproseso ng hospitalization assistance.,Ang tulong ng PCSO­ sa mga biktima ay kaugnay sa charity programs ng PCSO na ‘Indivi­dual Medical Assistance Program (IMAP) kung saan nagbibigay ang ­PCSO para sa hospitali­zation, chemotherapy, dialysis,­ laboratories at iba pang health/medical na kinakailangan ng pasyente.",,
"Lipa, Batangas mayor, sinuspinde ng Ombudsman",,"Sinuspinde ng 9 na buwan sa tungkulin ng Office of the Ombudsman si Lipa City, Batangas Mayor Meynardo A. Sabili matapos mapatuna­yang guilty sa reklamong Conduct Prejudicial to the Best Interest of the Service.,Kaagad naman nagpasaklolo si Sabili sa Court of Appeals (CA) matapos na humingi ng temporary restraining order (TRO) na humihiling na pi­gilan ang Ombudsman sa kanilang kautusan na ipa­tupad ang suspension order.,Ang kaso ni Sabili ay nai-raffle sa CA 10th Division kung saan ang ponente ng kaso ay sina Associate Justice Florito Macalino, kasama sina Justices Mariflor Punzalan-Castillo at Zenaida Galapate-Laguilles, bilang miyembro.,Sa 8-pahinang desisyon ng Ombudsman, nilagdaan ni Graft Investigation at Prosecution Officer Kristine Suzanne G. Fineza na inaprubahan ni Ombudsman Conchita Carpio-Morales, iniutos na masuspinde ang alkalde dahil napatunayan na mayroon siyang pananagutang administratibo sa reklamo sa kanya.,“Wherefore, this Office finds respondent Maynardo A. Sabili guilty of Conduct Prejudicial to the Best Interest of the Service and is meted the pe­nalty of Suspension of 9 months from office,” base sa desisyon.,Nag-ugat ang kaso laban sa alkade dahil sa reklamong isinampa noong Marso 12, 2015 nina Oscar Camerino, Efren Camerino, Dionisia Enriquez, Gerardo Enriquez, Conrado Enriquez, Ramon Enriquez, Virgilio Enriquez, Mildren Del Rosario, Nick Del Rosario at Nielbert Del Rosario bilang mga registered owners ng tatlong parcels ng lupa sa Victoria Homes, Tunasan, Muntinlupa City.",,
Lalaki nag-ala-superman,,"“Maganda kasi ang puwesto ko dun sa bubu­ngan, magpapahinga ako at makakapagtago, hindi pa ako makikita ng mga humahabol sa akin.”,‘Yan ang naging pahayag ng isang 28-anyos na lalaki sa ginawang panayam ng Abante sa presinto nang i-turn over kahapon ng umaga ng mga barangay tanod ng New Kalalake sa lungsod ng Olongapo matapos umakyat sa bubungan ng isang bahay sa Kessing St. dahil mayroon umanong mga kalalakihan na humahabol sa kanya.,Nauna rito bago umano i-turn over sa pulisya ng mga barangay tanod ay nagkaroon pa ng ilang minutong habulan matapos isailalim sa physical examination si Noelito Adarna na taga-Dinalupihan, Bataan sa James L. Gordon Memorial Hospital at bigla itong nagtatatakbo dahil naririyan na naman umano ang lalaking humahabol sa kanya subalit nakorner sa bandang Gordon Avenue.,Ayon kay Barangay Captain Randy Sionzon, alas-tres ng madaling-araw pa umano ay nasa bubungan na si Noelito hanggang sa mamataan ng ilang residente dahilan upang magdatingan ang ilang rescue unit ng lungsod.,Nadakma lamang ang lalaki nang alukin ni Kapitan Sionzon ng almusal.,Sa panayam sa kapatid ng biktima na si Ryan, hindi umano ito sigurado kung gumagamit ng iligal na droga ang kanyang kapatid.",,
Dinukot na Tsinay trader nailigtas,,"ZAMBOANGA CITY — Nailigtas kahapon ng militar ang isang dinukot na Tsinay trader sa Zamboanga del Norte matapos na dumaong ang speedboat ng mga kidnappers sa bayan ng Indanan sa Sulu province.,Nakatanggap ng impormasyon ang militar na may dumating na isang grupo ng mga armado sa Barangay Kajatian at bitbit ang isang babae kung kaya’t agad na sumugod ang mga miyembro ng 35th Infantry Battalion doon at nabawi si ­Martina Lyn Yee, 60.,Agad naman tumakas ang 6-armado ng makita ang mga paparating na sundalo, ayon kay Army Brigadier General Arnel dela Vega.,Nakumpiska rin ng mga sundalo ang bagong speedboat ng mga kidnappers na may tatlong outboard engine na siyang ginamit sa pagdala kay Yee sa Sulu.,Dinukot si Yee sa sentro ng bayan ng Sirawai noong Setyembre 19. Unang­ pinangalanan ng pulisya ang biktima na si Christina Yee na may-ari ng Ben Yee store sa Sirawai.,Hindi naman sinabi ni Dela Vega kung sino ang dumukot kay Yee, ngunit plano aniya itong ipasa sa Abu Sayyaf.",,
9 ARESTADO SA PARTY DRUGS,,"Siyam na katao kabilang ang limang babae na pawang gumagamit ng party drugs o ecstasy ang naaresto sa isina­gawang buy-bust opera­tion ng mga tauhan ng Regional Anti – Illegal Drugs – Special Operation Task Group (RAID-SOTG) National Capital Region Police Office sa isang bahay sa Quezon City kamakalawa ng gabi.,Sa detention cell ng NCRPO-RAID-SOTG ang bagsak ng mga suspect na nakilalang sina Mylene Abellera, 36, sepa­rated, ng No. 427 Victoria St., Talipapa Novaliches, Quezon City; Marcia Cunanan, 19, single, No. 152 Villa Bellagio Spazio Bernardo Condominium, Quezon City; Jennalyn Passion, 20, naninirahan sa No. 152 Villa Bellagio Spazio Bernardo Condominium, Quezon City; Ashly Fetalvero, 31, dalaga, ng No. 152 Villa Bellagio Spazio Bernardo Condominium, Quezon City; Charlene Tenefrancia, 22, No. 152 Villa Bellagio Spazio Bernardo condominium, Quezon City; Paolo Del Frado, 22, call center agent, nakatira sa No. 3910 F. Roxas St., Sta. Ana, Manila; Miguel Padilla, 19, student, ng Lag­ro Subdivision, Zarzuela St., Fairview, Quezon City; Dale Carlo Pitogo, 22, ng No. 116H-Dr. sixto Antonio Avenue., Rosario, Pasig City; at Kristian Albert Laddaran, 23, Programmer, nakatira sa No. 2144 Soter St., Sta. Ana. Manila.,Batay sa isinumiteng report ni Chief Inspector Jose Joey Arandia, hepe ng RAID-SOTG ng NCRPO dakong alas-otso ng gabi nang maaresto ang mga suspek sa bahay ni Abellera sa No. 427 Victoria St. Talipapa, ­Novaliches, Quezon City.,Nakumpiska ng mga awtoridad mula sa mga suspek ang 88 na pirasong tabletas na party drugs o ecstasy na may kulay blue at pink at dalawang mi­neral water na may halong gamot na kulay pink.,Ayon kay Chief Inspector Arandia, bago magsagawa ng buy-bust operation ang kanyang mga tauhan galing ang mga suspek sa isang concert na ginanap sa Mall of Asia (MOA) na kung saan mga pawang nakagamit na ng ecstasy.",,
"Lolong pusher ng shabu, timbog",,"Arestado ang isang 61-anyos na lolo habang aabot pa sa walong sachet ng pinaghihinalaang shabu ang nasamsam sa kanya matapos ang isinagawang buy-bust operation ng awtoridad kamakalawa ng hapon sa bayan ng Mercedes, Camarines Norte.,Hindi naman itinanggi ng suspek na nakilalang si Jaime Villamor, residente ng Ph3 Brgy. 7 ng nasabing bayan ang pagtutulak niya ng iligal na droga dahil ito lang umano ang bumubuhay sa kanilang mag-anak.,Sa ulat ng Mercedes PNP, dakong alas-tres ng hapon ng magsagawa ng buy-bust operation ang pulisya at nagpanggap na poseur buyer ang isang pulis at bumili ng hala­gang P500 halaga ng shabu sa suspek.,Matapos magkapalitan ng droga at pera ang poseur buyer at suspek ay agad na dinakip ang huli ng awtoridad at nakuha dito ang P500 na marked money gayundin ang walo pang sachet ng pinaniniwalaang shabu na inaalam pa kung magkano ang halaga.,Sinabi naman ng suspek na sa pagtutulak niya ng iligal na droga nabubuhay ang kanyang pamilya dahil matanda na siya at hindi na umano niya kaya ang magtrabaho ng mabigat.",,
13 pa patay sa drug ops sa Maynila,,"Umabot sa 13 katao ang nasawi sa isinagawang mga drug operation kung saan walo ang kilala at lima naman ang hindi kilala sa nakalipas na magdamag sa magkakahiwalay na lugar sa Maynila.,Kabilang sa mga nakilalang napatay ay sina Conrado Belicano alyas ‘Lary’, 35-anyos; Rondino Garcia alyas ‘Dondon’, 55, sa Sampaloc Manila; Juanito Centeno, alyas ‘Budoy’ sa Tondo; Rogie Sebastian; Ormando Arcega, 40; Rolando Sandoval at Solomon Hardinel at Jose Rueda Jr.,Naaresto naman ang kinakasama ni Arcega na si Karen Aquino at ang isang Lourdes Dacana.,Karamihan sa mga bangkay ay may narekober na mga baril, shabu, pera at mga drug paraphernalias.,Ilan din sa mga bangkay ay may iniwang mga placards na may nakasulat na  ‘Pusher Ako!’",,
Tsinay businesswoman dinukot,,"Isa na namang 70-taong gulang na babaeng ­negosyanteng Tsinay ang iniulat na panibagong biktima ng pagdukot sa Sirawai sa Zamboanga Del Norte.,Sinasabing puwersahang kinuha ng mga armadong kalalakihan ang biktima at isinakay sa speedboat saka tumakas papunta sa munisipyo ng Sibuco at sa direksyon ng Zamboanga City.,May-ari umano ang biktima ng Ben Yee Store sa Poblacion ng naturang bayan.,Patuloy naman ngayon ang ginagawang rescue ope­ration ng magkasanib na puwersa ng pulisya at militar upang masalba ang biktima mula sa kamay ng mga salarin.,Hindi pa natukoy sa ngayon kung may kagagawan na naman ang bandidong Abu Sayyaf group (ASG) sa nasabing insidente.",,
Bulacan brgy. off’ls na sangkot sa droga sisipain,,"Nasa bingit ng alanganin ngayon ang mga Bulakenyong barangay officials na nasasangkot at nagbibigay ng proteksyon sa iligal na droga matapos makumpirmang hawak na ngayon ng Police Regional Office 3 (PRO3) na nakasasakop sa lalawigan ang mga lista­han ng barangay captains at mga kagawad na aalisin sa kanilang puwesto hindi lamang sa Bulacan kung ‘di maging sa buong Central Luzon.,Nakumpirmang hawak na ngayon ni P/Chief Supt. Aaron Aquino, PRO3 Regional Director, ang listahan ng mga barangay officials na sangkot sa droga at sabit sa korupsyon at kumpirmadong marami ring opisyal ng barangay mula sa Bulacan ang sangkot sa droga kung saan inaantay na lamang ng Department of Interior and Local Government (DILG) regional office ang direktiba ni Pangulong Rodrigo Duterte para alisin sa puwesto ang mga ito at palitan.,Gayunpaman, kumpirmadong ma­laking porsiyento ng mga nakaupong barangay captains at kagawad sa 569 barangay sa Bulacan mula sa tatlong lungsod at 21 bayan ay negatibo sa droga .",,
Mga Kwentong OFWs: Masaya na malungkot,,"Bagama’t nakauwi na sa sariling bansa ang daan-daang stranded overseas Filipino workers (OFWs) marami sa kanila ay lugmok sa lungkot hindi masaya dahil sa nawalan ng trabaho mula sa bansang ­Saudi Arabia.,Nagkaisa sina Jose Ramil Calo, Marlon ­Pilapil at Rodrigo Cristobal, sa ilalim ng East West ­Recruitment Agency na umuwi na lamang sa ­Pilipinas dahil sa hindi sila tinulungan ng kanilang agency simula nang mawalan ng trabaho sa kumpanyang Saudi Oger.,Sina Calo, Pilapil at Cristobal ay kabilang sa 119 na OFW na magkasunod na dumating kamakailan sa Ninoy Aquino International Airport (NAIA) Terminal 1 mula sa Riyadh Saudi Arabia.,Sila ay umuwing walang trabaho at wala ni isang kusing kaya’t walang naiuwing pera sa kani-kanilang pamilya.,Ilan sa mga ito ay may sampung taon nang nagta­trabaho sa kumpanyang Saudi Oger sa Riyadh ­habang ang iba ay tatlong taon pa lamang. Lahat sila ay hindi nabayaran o pinasuweldo.,Hindi man lamang sinilip ng kanilang agency ang kanilang kalagayan doon habang walong buwan ­silang walang suweldo at walang makain.,Tulad ni Cristobal, naranasan nitong manghingi ng pagkain sa ibang dayuhan doon para lamang magkaroon ng laman ang kanyang sikmura at hindi magkasakit.,“Mabait naman ang ibang dayuhan doon lalo na nang malaman nila ang mga Pinoy na manggagawa doon sa Saudi ay nawalan ng trabaho at wala naman silang tigil na tumutulong sa amin lalo na sa pagkain lagi silang nagbibigay,” kuwento pa ni Cristobal.,Aniya hindi lamang mga dayuhan doon sa ­Saudi ang nagbibigay ng pagkain sa kanila maging ang mga kapwa Pinoy ay nagbibigay din ng tulong sa kanila.,Pahayag pa ng mga ito na ang kumpanyang Saudi Oger na kanilang employer ang kontraktor sa ginagawang istruktura sa Mecca kung saan may bumagsak na crane na ikinasawi ng maraming pilgrims.,Dahil sa umano sa pangyayaring ito ay pinag­bayad ng malaking halaga ang kumpanya sa mga naulilang biktima ng trahedya gayundin sa mga nasugatan.,Dahil sa malaking gastusin ng kumpanya, tinanggal sa trabaho ang maraming mga trabahador na ­Pilipino.,Ayon kay Simeon Abarquez, administrative ­officer ng Office for Migrant Workers Affairs ng ­Department of Foreign Affairs (DFA) na ito ang ika-7­­ batch ng Pinoy workers na napauwi na sa Pilipinas.,Sinabi ni Abarquez na mula sa unang batch hanggang ngayong araw ay nasa 1,100 pa lamang ang ­napauwi ng pamahalaan mula sa 11,000 mga manggagawang Pilipinong nawalan ng trabaho sa iba’t ibang kumpanya sa Saudi Arabia.,Ayon kay Abarquez marami pa silang kailangang matulungang makauwi na mangagaling sa Jeddah, Dammam, Al khobar, Medina, Mecca at Tahir.,Pansamantala naman pinatuloy muna sa tang­gapan ng Overseas Worker and Welfare Administration (OWWA) ang mga taga-Visayas at Mindanao habang pinoproseso pa ang kanilang flights.,Habang mga taga-Luzon naman ay binigyan ng pamasahe pauwi sa kani- kanilang probinsiya.",,
1 PANG BIKTIMA NG EJK NAKASILID SA PLASTIC BAG,,"Isa na naman lalaki na hinihinilang biktima ng summary execution ang natagpuan na nakasilid sa isang kulay asul na plastic container at nakabalot ng packaging tape ang mukha sa isang madilim na lugar sa kahabaan ng Macapagal Boulevard Pasay City kahapon ng madaling-araw.,Sa pamamagitan ng nakuhang National­ Bureau­ of Investigation (NBI) clearance at Police­ clearance sa wallet nito nakilala sa pangalang Bernard Alacre, 29, tubong Liloan Southern Leyte at pansamantalang naninirahan sa West Cupang Muntinlupa City.,Dakong alas-5:15 ng madaling-araw nang matagpuan sa tapat ng gusali ng PNB sa Macapagal Boulevard nang nasabing lungsod ng isang taho vendor na nakilalang si Virgilio Valerio, ang bangkay ng biktima na nakasilid sa kulay asul na plastic bag na nakabalot ng packaging tape ang mukha nito, nakasuot ng kulay puti at asul na sando at maong pants at may tattoo ang kanang kamay na ‘Bernardo’.,Agad naman nitong ipinagbigay alam sa security guard ng PNB ang insidente na kung saan itinawag naman nito sa mga awtoridad ang pagkakatagpo sa biktima na hinihinalang biktima ng summary execution.,Nang suriin ng mga tauhan ng Scene of the Crime Operatives (SOCO) ng Southern Police District (SPD) narekober ang isang kulay asul na backpack na may isang kulay brown na papel na may nakasaad na “Taga-dala ako ng droga sa Leyte, Ikaw na susunod” at isang kulay puting envelop na may nakasulat na pa­ngalang “Boss Nolan” at 15 pirasong plastic sachet na naglalaman ng hinihinalang droga na nagkakahalaga ng P31,500.,Dahil dito patuloy naman nagsasagawa ng masusing imbestigasyon ang mga awtoridad at nakikipag-ugnayan ito sa pamunuan ng PNB upang masilip ang close circuit television (CCTV) came­ra at nahagip ang pagtapon sa bangkay ng lalaki.,Magugunitang noong nakaraang linggo isang lala­ki rin na nakasilid sa kulay itim na plastic bag na nakapulupot ng packaging tape ang mukha nang matagpuan ito sa kahabaan ng Macapagal Blvd. nang nasabing lungsod.",,
Magarang pamumuhay sa loob ng Bilibid,,"Hindi maipinta at bakas ang pagkabahala sa mukha ng mga mambabatas habang pinapanood ang 40 minutong documentary na iprinisinta ni Justice Secretary Vitaliano Aguirre na nagpapakita ng sitwasyon sa loob ng New Bilibid Prison (NBP) sa termino ni dating Justice Secretary Leila de Lima.,Ang foreign documentary na ginawa ng Discovery Channel ay ipinalabas ni Aguirre sa pagdinig ng Kamara para ipakita umano ang nangyayari sa loob ng national penitentiary bago at pagkatapos pumasok at pangasiwaan ng Special Action Force (SAF) ang NBP nitong July 20, 2016.,Makikita sa documentary ang magarbo at special treatment na natatanggap ng mga inmates partikular ang convicted kidnapper na si Jaybee Sebastian na nagsisilbing leader ng maximum security compound.,Makikitang pailing-iling ang mga mambabatas na miyembro ng House Committee on Justice habang pinapanood ang documentary partikular nang maipakita ang magarang pamumuhay ni Sebastian sa loob ng piitan na may magandang kubol na kumpleto sa amenities mula sa maayos na kusina, magandang kuwarto at maluwag na opisina kung saan n’ya tinatanggap ang mga bisita na inaalok pa nito ng tea, coffee o juice, maluwag na nakapagla­laro ng tennis at basketball, may 1,000 miyembro na maaari umano n’yang gamitin bilang mga assassins, may mga sariling bodyguard na makikita pa sa video na pinapayungan ito habang naglalakad at naglilibot sa kulungan.,Makikita rin sa video ang naglipanang mga tindahan ng mga inmates at iba pang negosyo na nagbabayad ng renta direkta kay Sebastian na may sariling TV station na BTV News 3 sa loob ng piitan.,Sinabi ni Aguirre na ang documentary film na ginawa ng isang Louis Ferrante ng Discovery Channel ay ginawa noong panahon ni BuCor Director General Gaudencio Pangilinan sa pagitan ng July 2011 hanggang December 2012 na malinaw na termino ni De Lima. Sinabi pa ni Aguirre na bilang patunay na ang documentary ay kinunan sa termino ng senador ay makikita sa hulihan ng video na nagpapasalamat ito sa permisong ibinigay ng DOJ para kunan ang nasabing docu film.,Ipinakita rin sa pagdinig sa Kamara ang sitwasyon sa loob ng NBP nang nasa pangangasiwa na ito ng SAF. Sa presentasyon ni NBP Officer-in-Charge Supt. Benjamin Lusad ay ipinakita ang malaking pagbabago sa national penitentiary kabilang na ang pagtanggal sa mga magagarbong kubol, pag-alis sa mga tindahan, kaliwa’t kanang mga raid na nagresulta sa pagkumpiska sa mga kontrabando, pagbabago sa visiting procedure na ginawa nang first come first served basis at pagkakaroon ng regular na pag-eehersisyo ng mga inmates, iisang haircut at uniporme sa loob ng piitan.,Ayon kay Kabayan Partylist Rep. Harry Roque, “relieved” ang kanyang naram­daman nang makita na ang SAF presentation habang pinapurihan naman ni House Committee Chairman Reynaldo Umali ang SAF sa ‘job well done’.",,
"Trillanes, next na?",,"Matapos sipain si Sen. Leila de Lima bilang chairperson ng Senate Committee on Justice and Human Rights, si Sen. Antonio Trillanes IV naman kaya ang susunod na pag-initan ng administrasyong Duterte?,Inamin ni Trillanes na posible itong mangyari dahil sa pagbatikos niya sa administrasyon ni Pa­ngulong Rodrigo Duterte.,“Sinasabi ko nga ‘yung chilling effect na kapag ikaw ay nakitang kumokontra kay President Duterte, ikaw ‘yung pag-iinitan, kung anu-ano ilalabas sa iyo,” wika ni Trillanes.,Tinutukoy ng senador ang nangyari kay De Lima na matapos sipain bilang chair ng justice committee, inimbestiga­han naman ng Kamara ang diumano’y pagtanggap ni De Lima ng pera mula sa drug lord sa New Bilibid Prison (NBP) noong nanilbihan pa itong Justice secretary.,Hindi naman natatakot si Trillanes sa igaganti sa kanya ng administrasyon.",,
EJK probe tuloy kay Gordon,,"Tuloy pa rin ang imbestigasyon ng Senado kaugnay sa extra-judicial killings (EJK).,Ito ang tiniyak ni Senador Richard “Dick” Gordon, bagong chairman ng Senate committee on justice and human rights matapos ang nangyaring pagpapatalsik kay Senador Leila de Lima bilang chair ng komite na siyang humawak ng imbestigasyon kaugnay sa EJK.,Ayon kay Gordon, kahit nagkaroon ng bagong komposisyon ang komite ay itutuloy pa rin ang nasimulang imbestigasyon kaugnay sa EJK partikular ang mga nakabinbin na resolusyon.,Gayunpaman, paglilinaw  ni Gordon, pag-uusapan pa rin ng iba pang senador kung ipapatawag pa ba nila o hindi na si Edgar Matobato bilang testigo.,“Dedesisyunan ng komite ‘yan pagdating ng oras, kakausapin ko ‘yung mga senador kung gusto pa nilang tawagin si Matobato,” ayon pa kay Gordon.,Samantala, kumpiyansa ang Malacañang na magagampanan ni Gordon ang sinalo nitong posisyon.",,
Kanya-kanyang depensa sa ‘oust De Lima’,,"Kanya-kanyang depensa ang mga senador kaugnay sa naging desisyong pagpapatalsik kay Senator Leila De Lima bilang chair ng Senate Committee  Justice and Human Rights.,Ang naturang komite ang nagsagawa ng imbestigasyon kaugnay sa umano’y extra-judicial killings (EJK).,Tanggap ni Senador Francis “Kiko” Pangi­linan, miyembro ng minorya na kasamang nag-“No” vote sa pagpapatalsik kay De Lima, na larong numero ang labanan at ito ang nangyari.,“Whether we agree with it or not, it is still a numbers game in the Senate and that’s what happened,” ayon kay Pa­ngilinan.,Kumbinsido naman si Senador Sherwin Gatchalian na nagmistulang ginamit umano ni De Lima ang komite nito para sa kanyang “personal political vendettas” na dahilan upang bumoto siya pabor sa pagpapatalsik sa senadora.,Si Senator Joel Villanueva ay aminadong marami siyang rason kung bakit pumabor siya sa pagpapatalsik kay De Lima ngunit ang isa rito ay ang mga pagkakamali nito sa paghawak ng pagdinig.",,
44th anniversary ng Martial Law,,"Gugunitain, subalit hindi ipagdiriwang ang ika-44 taong anibersaryo ng Martial Law ngayong araw na ito.,Ito ang nilinaw ni Kabataan party-list Rep. Sarah Elago kasunod ng aktibidad ng mga estudyante nga­yong araw kaugnay ng ika-44 taon simula ng ideklara ni dating Pangulong Ferdinand Marcos ang Martial Law noong Setyembre 21, 1972.,Ayon kay Elago, magsasagawa ng walk-out ang mga estudyante ng University of the Philippines (UP) at Polytechnic University of the Philippines (PUP) ngayong umaga sa kanilang klase.,Gayunpaman, sinabi ni Elago na ang aksyon ng mga estudyante ay hindi para ipagdiwang ang anibersaryo ng Martial Law kung ‘di para magprotesta dahil 44 na taon na umano ang nakakaraan simula nang mawala ang batas militar ay patuloy pa ring nananatiling negosyo ang edukasyon sa bansa.",,
NAIA expressway magbubukas na,,"Magbubukas na sa darating na Set­yembre 22 ang unang bahagi ng Ninoy Aquino International Airport (NAIA) Expressway project at maaari nang daanan ng mga motorista.,Ayon kay Department of Public Works and Highways (DPWH) Secretary Mark Villar, ang bagong elevated expressway ay magkokonekta sa Macapagal Boulevard at Pagcor Entertainment City sa Pasay City hanggang NAIA Terminals 1 at 2 sa Parañaque City.,“This project would effectively improve traffic flow in the area and will cut travel time by at least 60%,” sabi ni Villar.,“We are determined to finish the se­cond section which would connect NAIA Terminals 1, 2, and 3 to the South Luzon Expressway before Christmas season. We will maintain the 24/7 operations in this project,” dagdag pa nito.,Ayon kay Villar, sa sandaling matapos ang NAIA Expressway Project ay inaasahang magiging mabilis ang biyahe papuntang NAIA Terminals 1, 2, 3 at 4 at sa boundary ng South Luzon Expressway sa pamamagitan ng Sales Interchange, Manila Cavite Toll Expressway at Macapagal Boulevard.",,
"DE LIMA, PINATALSIK!",,"Sa kabila ng kawalan ng base­han, tinanggal pa rin si Sen. Leila de Lima bilang chairperson ng Se­nate committee on justice and human rights, ilang araw matapos iprisinta ang testigong nagdawit kay Pa­ngulong Rod­rigo Duterte sa  extrajudicial killings sa Davao City.,Nadaan sa paramihan ng boto ang pagpapatalsik kay De Lima nang 16 senador ang pumabor sa mosyon ni Sen. Manny Pacquiao habang 4 na senador ang kontra at 2 ang nag-abstain.,Agad namang itinalaga ng Senado si Sen. Richard Gordon bilang chairman ng komite, vice-chairman si Sen. Panfilo Lacson at mga miyembro sina De Lima, Pacquiao, Sens. Grace Poe, Francis Pangilinan, Juan Miguel Zubiri, Sonny Angara at Alan Cayetano.,Nauna rito, kinuwestiyon ni Senate President Pro-Tempore Franklin Drilon ang mosyon ni Pacquiao na ideklarang vacant ang chairmanship at mga miyembro ng justice committee.,“Just to point out that under the rules, you cannot declare as vacant the chairmanship of a committee. There is no rule that allows that,” paliwanag ni Drilon na ilang beses na naging Senate President ng mga nagdaang Kongreso.,“There was no overwhelming, no overwhelming reason to declare the chairmanship of the committee on justice vacant. If there was issues against Sen. Leila’s objectivity or capacity, the proper venue for this was the committee on ethics,” paliwanag naman ni Sen. Risa Hontiveros.,Itinulak ni Pacquiao ang mosyon na maging bakante ang chairmanship at membership ng komite matapos ang pri­vilege speech ni Caye­tano kung saan pinarata­ngan nito si De Lima na ginagamit ang komite para umano siraan si Pa­ngulong Duterte.,“Mr. President, I move that the chairmanship and members of the committee on justice be declared vacant,” diin ni Pacquiao., 1. Aquilino Pimentel, 2. Alan Cayetano, 3. Sonny Angara, 4. Nancy Binay, 5. Vicente Sotto, 6. JV Ejercito, 7. Sherwin Gatchalian, 8. Richard Gordon, 9. Gringo Honasan, 10. Panfilo Lacson, 11. Loren Legarda, 12. Manny Pacquiao, 13. Grace Poe, 14. Joel Villanueva, 15. Cynthia Villar, 16. Juan Miguel Zubiri, 1. Franklin Drilon, 2. Risa Hontiveros, 3. Bam Aquino, 4. Francis Pangilinan, 1. Ralph Recto, 2. Antonio Trillanes IV, 1. Leila de Lima, 2. Francis Escudero",,
"Davao blast victims binigyan ng tig-P250K, P100K sa sugatan",,"Nagbigay ng tulong pinansyal si Pangulong Rodrigo Duterte sa mga kaanak ng mga nasawi at sugatan sa pagpapasabog na nangyari sa Roxas Night Market sa Davao City na ikinamatay ng 14-katao at pagkasugat ng tinatayang 70-katao noong Setyembre 2.,Bago ang pamamahagi ng tulong pinansyal ay isang simpleng hapunan ang ipinagkaloob ng ­Pangulo sa mga kaanak ng mga biktima ng pagsabog.,Matapos ang pagsasalu-salo sa hapunan ay perso­nal nang ipinamahagi ni Pangulong Rodrigo Duterte sa mga biktima ng pagsabog ang mga tseke.,Ang bawat namatayang kaanak at permanente nang nagkaroon ng kapansanan ay binigyan ng tig-P250K habang tig-P100K naman sa mga kaanak ng mga sugatan.",,
‘Tulak’ tinarget sa duyan,,"Hindi sukat akalain ng isang lalaki na ang kanyang pamamahinga sa isang duyan ay magtutuluy-tuloy na hanggang sa kanyang kamatayan.,Ito ay matapos siyang pagbabarilin ng mga ‘di nakilalang suspek habang nakahiga sa nasabing duyan na nasa gilid ng tindahan ng kanyang biyenan sa national highway sa Brgy. Balibago, Calatagan, Batangas kamakalawa ng hapon.,Batay sa report ng Calatagan Police, bandang alas-5:10 ng hapon, namamahinga sa duyan ang biktimang si Bonifacio Pineza nang bigla na lamang may tumigil na isang kulay pulang Honda CRV na may sakay na tatlong lalaki sa harap ng tindahan.,Agad bumaba ang tatlong armadong sakay at halinhinang pinagbabaril ang biktima gamit ang kalibre .45 na baril.,Mabilis na tumakas ang mga suspek matapos ang pamamaril samantalang naisugod pa ang biktima sa ospital subalit idineklara na itong dead on arrival dahil sa dami ng tamang tinamo.,Napag-alaman na ang biktima ay natatala bilang isa sa mga high value target drug personalities ng Lian Municipal Police Station.",,
2 drug suspect patay sa checkpoint,," — Kapwa nasawi ang da­lawang drug personalities na pinaratangan ding miyembro ng gun-for-hire makaraang tangkaing umiwas sa police checkpoint noong Lunes ng hatinggabi sa kahabaan ng national highway na sakop ng Brgy. Portal sa bayang ito.,Sa ulat ni P/Chief Ins­pector Ranny Casilla sa tanggapan ni Mayor Lito Andres, nakilala ang mga napatay na sina Rogelio Dela Cruz Arciga, 30-anyos, binata, residente ng Zone 6, Brgy. Kaliwanagan, San Jose City, Nueva Ecija na tubong Umingan, Pangasinan at si Renato Boncata, residente ng Brgy. Masiil-siil, Umingan, Pangasinan.",,
"BRP Tarlac, binangga ng tanker",," Nabangga ng isang Liberian tanker ang pinakabagong barko ng Pilipinas habang naka-angkla ito ‘di kalayuan sa kampo ng Philippine ­Navy sa Zamboanga City.,Sa pahayag ni Col. Edgard Arevalo, ang spokesman ng Armed Forces of the Philippines, sinabi nito na walang nasaktan sa naganap, at minor da­mage lamang ang natamo ng BRP Tarlac na isang uri ng landing platform dock.,Kinilala naman nito ang nakabangga sa barko na M/T Tosca na may 21 Pinoy crew at isang Ukranian seaman. Patungo umano ito sa Bintulo sa Malaysia nang masalpok nito ang BRP Tarlac kamakalawa ng gabi. Isa umanong Pinoy ang kapi­tan nito na si Dominador Tanguas Jr.,Hindi pa mabatid kung bakit nabangga­ ng tanker ang barko ng Navy.­ ­“Investigation by the Philippine­ Coast Guard Station is ongoing to determine the circumstances­ of the collision,”­ ani ­Arevalo.,Ngunit ang naganap ay nagpapakita lamang na ‘vulnerable’ ang BRP Tarlac sa anumang tangka ng terror attack dahil nakalapit at nabundol ng tanker ang ipinagmamalaking barko ng bansa na ginagamit bilang command center sa operasyon kontra Abu Sayyaf sa Sulu province.",, Matatag ang relasyong US-PH — DND
858 immigrants nakalusot sa US,,"Inamin ng US Homeland Security Department (US-HSD) na aksidenteng nabigyan ng US government ng citizenship ang aabot sa 858 immigrants mula sa bansa na mayroong mataas na kaso ng immigration fraud at national security concern.,Ayon sa ulat, sinabi ng Homeland Security Department’s inspector general na gumamit ng iba’t ibang mga pangalan o mga birthdates ang mga immigrants para makapag-apply ng citizenship.,Dagdag pa ng HSD na hindi na nakitang mabuti ng mga opisyal sa immigration dahil hindi naman naka-record ang kanilang mga fingerprints.",,
Trillanes kay Cayetano: Sorry!,,"Humingi ng paumanhin kahapon si Sen. Antonio Trillanes IV kay Sen. Alan Peter Cayetano sa inasal nito sa hearing ng Senate committee on justice and human rights noong Setyembre 15.,Sa ipinadalang liham ni Trillanes kay Cayetano nitong Lunes ng umaga, ipinaliwanag ng una na nadala lamang siya ng emosyon kaya nagawa niya ang mga bagay na hindi nararapat sa isang kasamahan sa Senado.,Nangako rin itong hindi na mauulit ang pangyayari.,“This is to express my apologies for my demeanor during last Thursday’s hearing of the Committee on Justice and Human Rights. It was brought about because of the intense passion and emotion of the moment. Nonetheless, it was uncalled for,” ayon sa liham. “Be assured that such incident will not happen again,” pagtiyak pa ni Trillanes.,Sa hearing ng komite noong nakaraang Huwebes, nagkasagutan sina Trillanes at Caye­tano matapos abutin umano ng halos isang oras ang huli sa pagkuwestyon sa imbestigasyon ng komite ni Sen. Leila de Lima.,Nagsumbong pa si Cayetano na tina-trash talk siya ni Trillanes habang siya ay nagsasalita sa komite at pinatayan ng mikropono.",,
50 patay sa Congo protest,,"Aabot sa 50-katao ang nasawi matapos magkasagupa ang mga nagpoprotesta laban sa pamahalaan at ang security forces ng Congo.,Ayon sa ulat ng Agence France-Presse (AFP), naganap ang kaguluhan sa capital na Kinshasa nang magprotesta sa lansangan ang opposition group kung saan nakasagupa nito ang mga pulis.,Kinumpirma ng pamahalaan ng Congo na nasa 50-katao ang nasawi na pawang tinamaan ng bala ng baril na pinaputok ng mga pulis at Republican guard.,Dahil sa pangyayari ay itinuturing na itong worst violence sa Kinshasa simula noong Enero 2015.,Kabilang din sa mga nasawi ay tatlong police officers.",,
"Disposable plastic cups, plates ban sa France",,"Magpapatupad ng total ban ang bansang France sa mga disposable plastic cups at plates.,Ayon sa ulat ng CNN, ang bansang France ang kauna-unahang bansa sa mundo na magpapatupad ng ban sa paggamit ng disposable plastic cups at plates na magiging epektibo sa Enero 2020.,Nakapaloob sa nasabing batas na ang lahat ng tableware ay gawa sa 50% biologically-sourced materials na maaaring i-compost sa mga kabahayan sa 2020 at sa taong 2025 ay tataas ng 60%.,Ito ang paraan ng naturang bansa para makaiwas sa epekto ng climate change at tulong ng nasabing bansa sa “Energy Transition for Green Growth Act”.,Ayon sa French Association of Health and Environment (FAHE), sinasabing aabot sa 150 na mga plastic cups at plates ang itinatapon sa bansa kada segundo o katumbas ng 4.73 bilyon kada taon.",,
"Turista, 1 pa kalaboso sa droga",,"Inaresto ang isang architect at tu­ristang Swiss national matapos mahulihan ng apat na sachet ng shabu sa isi­nagawang buy-bust operation sa isla ng Boracay.,Nakakulong sa lock-up cell ng Boracay­ Tourist Assistance Center ang mga suspek na sina Architect Rey Buendia,­ 36, ng Doongan, Butuan City; at Daniel Wilhelm Guntli, 31, taga-Switzerland, nagbabakasyon lamang sa isla at pansamantalang naninirahan sa Barangay Manoc-Manoc, Boracay.,Sinasabing nakatanggap ng impormasyon ang pulisya hinggil sa pagbebenta ng mga ito ng shabu dahilan para isagawa ang operasyon.,Isa sa police asset ang nagpanggap na poseur buyer at habang iniabot ang bawal na gamot ay agad nang inaresto ang mga suspek.,Nakumpiska kay Buendia ang isang sachet ng shabu kapalit ng P1,000 na marked money at dagdag na dalawang sachet sa isinagawang body search.,Nakuha naman kay Guntli ang isang sachet at mga drug paraphernalia.",,
124 local off’ls na sangkot sa droga sumuko,," Umabot na sa 124 na opisyal ng gobyerno na hinihinalang may kaugnayan sa paggamit ng iligal na droga ang sumuko sa mga awtoridad sa ilalim ng Oplan Tokhang sa iba’t ibang bahagi ng rehiyong ito mula noong Hulyo 1 ng kasalukuyang taon.,Ayon kay Police Regional Office (PRO) Cordillera Regional Director P/Chief Supt. Elmo Sarona, karamihan sa mga naturang opisiyal ay nagtu­ngo sa himpilan ng mga pulisya upang linisin ang kani-kanilang pangalan habang ang ilan sa mga ito ay umamin na sila ay gumagamit ng bawal na gamot.,Batay sa listahan ng naturang tanggapan, kabilang sa mga pumunta sa mga awtoridad ay ang isang board member, isang mayor, isang kapi­tan ng barangay at a­pat na guro sa Mt. Province habang sa Abra ay may sumuko na dalawang mayor at isang dating alkalde, limang Sangguniang Bayan member, 18 na kapitan ng barangay at 22 na barangay kagawad.,Sa lalawigan ng Apayao, ay may isang Sangguniang Bayan member, dalawang kapitan ng barangay, 20 kagawad, limang barangay tanod, 16 na emple­yado ng lokal na gobyerno; da­lawang guro, at isang da­ting miyembro ng Citizen Armed Force Geographical Unit (CAFGU).,Sa Kalinga naman ay may isang Sangguniang Bayan member; isang ka­pitan ng barangay; limang barangay kagawad; isang tanod at isang empleyado ng lokal na gobyerno rito.,Sa Lungsod ng Baguio ay may dalawang barangay kagawad habang sa Benguet ay may apat na barangay kagawad.",,
"Ferry tumaob, 13 patay",,"Aabot sa 13-katao ang nasawi nang lumubog ang isang double-decker na bangka na puno ng pasahero sa Chao Phraya river sa Thailand.,Sa ulat ng Agence France-Presse (AFP), naganap ang trahedya malapit sa ancient city na Ayutthaya, isang sikat na tourist attraction sa naturang lugar.,Maliban sa mga nasawi ay nasa 33-katao rin ang nasaktan sa naturang insidente habang nawawala pa ang 11-katao.,Sa inisyal na im­bestigasyon, hindi bababa sa 100-katao ang lulan ng naturang bangka nang iwasan ng kapitan ang isa pang bangka na nakasalubong nito kung saan tumama ito sa isang tulay dahilan upang ito ay tumagilid hanggang sa tuluyang lumubog.",,
8 parak ni-relieve sa puwesto,,"Walong miyembro ng National Capital Region­ Police Office – Regional­ Anti-Illegal Drugs (NCRPO-RAID) ang ni-relieve sa puwesto matapos maaresto sa isang entrapment operation ang kanilang kabaro sa isi­nagawa na pagsalakay kamakailan sa Caloocan City.,Ayon kay NCRPO Director Chief Supt. Oscar Albayalde pansamantala­ inalis muna sa puwesto ang walo na nakila­lang SPO4 Dalmacio Robillon, P03s Noel Cla­rit, Goinel Lucero, P02s Franklin Menor, Aris Jade Briones, Marco Canas, P01s Nelson Villas at Jowelle Del Rosario, pawang nakata­laga sa NCRPO-RAID.,Nauna nang naaresto si PO2 Franklin Menor sa isang entrapment ope­ration na isinagawa ng mga tauhan ng Caloocan­ City Police matapos hi­ngan ang mga kaanak ng tig-P150,000 ng da­lawa nilang naaresto na sina Richard Hernandez at Kenneth Allen na hinihinalang drug pusher­ sa isang buy-bust ope­ration na isina­gawa nila noong Setyembre 12 ng alas-nuwebe ng gabi sa lungsod ng ­Caloocan.",,
Cameraman nahulihan ng shabu,,"Isang dating assistant cameraman ng isang mala­king TV station sa bansa ang inaresto ng mga awtoridad matapos na mahulihan ng mga hinihinalang methamphetamine hydrochloride o shabu sa isinagawang checkpoint sa Quezon City kamakalawa ng hapon.,Kinilala ng PS/Supt. Guillermo Lorenzo Eleazar ng Quezon City Police District (QCPD) ang suspek na si Dennis Ofilada, 38-anyos, na isa umanong dating assistant cameraman ng TV5.,Sa ulat ng QCPD-Masambong Station, ganap na alas-3:30 ng hapon nang magsagawa sila ng chekpoint sa kahabaan ng Mindanao Avenue ng nasabing lungsod. Dito napadaan ang suspek at agad nila itong pinara dahil wala umano itong suot na helmet.,Nang kapkapan ay doon na na-recover sa suspek ang nasa pitong sachet ng hinihinalang shabu na may bigat na 35 grams at tinatayang may street value na P70,000. Agad namang inilabas ng suspek ang kanyang identification card kung saan ay nakasaad na taga-TV5 nga siya.,Ngunit nang kumpirmahin ng mga awtoridad ay nasa dalawang taon na palang expired ang nasabing ID at hindi na umano miyembro ng nasabing istasyon ang suspek. Na-recover din sa suspek ang isang cellphone na umano ay mga mensahe pa ng mga iligal na transaksiyon ng ipinagbabawal na gamot.",,
World’s oldest fish hooks lumutang,,"Nadiskubre ng mga archaeologists sa isang kuweba sa Okinawa, Japan ang itinuturing na oldest fish hooks sa buong mundo.,Sa ulat, binanggit ng mga eksperto na ito ay tinatayang mayroong 23,000 na taon na gawa mula sa sea snail shells at natagpuan kasama ang ilang ancient relics sa Sakitari cave.,Galing sa ibang lugar ang nasabing fish hooks na napadpad sa isla ng Japan 30,000 years na ang nakakaraan.,Sinasabing ginamit ng mga sinaunang tao ang fish hooks bilang pagkuha ng mga isda.,Taong 2009 nang simulan ng mga resear­chers mula sa Japanese institutes at unibersidad ang pag-aaral sa tatlong bahagi ng Sakitari cave.",,
5 kabataan timbog sa droga,,"Lima-katao kabilang ang isang 17-anyos na babae ang inaresto matapos mahulihan ng shabu sa checkpoint ng mga pulis at sundalo sa Real, Quezon province.,Sa report ni Quezon Police Provincial Office (PPO) director Sr./Supt. Antonio Yarra na ipinarating sa Camp Crame, dinakip ang mga suspek na sina Jerome Morales, 18; Eros Anggan, Eufrocinio Paran at Almera Mancao, pawang 20-anyos; at isang 17-anyos na babae.,Sinabi ni Yarra na sakay ng Toyota Corolla sedan ang mga suspek nang parahin sa checkpoint sa Barangay Kiloloron.,Dito na nadiskubre na may dalang 10 plastic sachets ng shabu na may bigat na 59 grams at nagkakahalaga ng P110,000 ang mga suspek.,Napag-alaman kay Yarra na isang confidential agent ang tumimbre sa mga awtoridad noong Sabado ng hapon na isang “Jerome” at kanyang mga kasama ang maghahatid ng shabu sa mga kakilala nila sa Real gamit ang isang Toyota Corolla sedan kung saan inabangan na ang mga ito.,Nadiskubre na sa isang residente ng Baliuag, Bulacan nakarehistro ang sasakyan.",,
"1,152 na ang patay sa war on drugs",,"Mula Hulyo 1 hanggang alas-sais ng umaga noong September 19, ng taong kasalukuyan ay umaabot na sa 1,152 ang nasasawi sa mga isinagawang anti-illegal drugs operations ng Philippine National Police (PNP),Ang nasabing bilang ng mga napatay na drug personalities ay resulta ng isinagawang mga operasyon ng PNP na umabot na sa 18,616 drug operations sa buong bansa.,Sa nasabing pinaigting na operasyon kontra iligal na droga, nasa 17,759 na ang naaresto na pawang sangkot sa paggamit at pagbebenta ng ipinagbabawal na gamot.,Samantala, sa nagpapatuloy namang ‘Oplan Tokhang’, sinabi ng PNP na umabot na sa 1,061,235 na bahay ang kanilang nakatok.,Mula sa nasabing mga bahay na naisailalim sa Oplan Tokhang, 715,393 na ang bilang ng mga sumuko.,Kinabibilangan ito ng 53,091 na pushers at 662,302 na users.",,
Sablay sa unang pangako,,"Sablay ang unang social contract na pinasok ni Pangulong Rodrigo Duterte sa sambayanang Filipino matapos itong humingi ng anim na buwang ekstensyon sa kanyang kampanya laban sa iligal na droga.,Subalit sa panayam ng Abante kay Magdalo Rep. Gary Alejano, wala itong planong hamunin si Duterte na mag-resign dahil hindi nito natupad ang kanyang pangako na tatapusin niya ang problema sa iligal na droga at kriminalidad sa unang tatlo hanggang 6-buwan ng kanyang administrasyon.,“I will not ask him to resign although sinabi niya noong campaign na magre-resign siya kapag hindi na natapos ang problema sa illegal drugs at criminality. Pero ang malinaw, hindi siya nakatupad sa kanyang first social contract,” ani Alejano.,Sinabi ng mambabatas na kaya ibinoto ng mga tao si Duterte noong nakaraang eleksyon ay dahil sa pangako niya na tatapusin niya ang problema sa droga sa loob ng 3-6 buwan.,“The very reason why binoto siya ng taumbayan at nagtiwala sa kanya, dahil nangako siya na tatatapusin niya ang droga at kriminalidad sa anim na buwan,” ani Alejano — kaya isang uri, aniya, ito ng hindi pagtupad sa kanyang unang social contract sa mamamayan.,Marami, aniya, ang desperado na sa problema sa iligal na droga kaya kumagat, aniya, ang mamamayan sa pangakong ito ni Duterte.,“Kaya ka namin binigyan na mandato kasi sinabi mo ‘yan (na tatapusin ang problema sa iligal na droga). ‘Yan simple relationship ng pulitiko at taum­bayan, ang tawag natin dyan social contract,” ayon pa sa kongresista.,“President should keep his words. President should be sensitive of what he’s saying,” ayon pa kay Alejano.",,
Walk-out sa privilege speech,,"Nag-walk out si Senador Leila De Lima sa kalagitnaan ng privilege speech ni Senador Alan Peter Cayetano.,Ito’y dahil nakasentro ang naturang privilege speech ni Cayetano sa pagbatikos nito sa hindi umano patas na pagdinig ng Committee on justice and Human Rights na pinamumunuan ni De Lima kaugnay sa sinasabing extrajudicial killings (EJK).,Giit ni Cayetano, ginamit ni De Lima ang komite hindi para malaman ang katotohahan ukol sa EJK kundi para sirain si Pangulong Rodrigo Duterte.,“Ginagamit kasi ang committee, not for a factual finding on extrajudicial killings, but to go out after the President,” ayon kay Cayetano.,Aminado naman si De Lima na nag-walk out siya.,“I cannot stand it, so I will deliver my own privilege speech tomorrow (ngayong araw) ­instead of confronting him now,” ayon pa kay De Lima. Dagdag pa ng senadora, “What is destroying the reputation of this country are the killings. It’s not me.”",,
De Lima didikdikin,,"Inaasahan nang hindi lang isa kundi maraming testigo ang magdidiin sa diumano’y mga kasiraan laban kay Senador Leila de Lima partikular na ang paggamit nito sa mga bigtime na preso ng Bilibid para magkamal ng kuwarta.,Naniniwala si Chief Presidential Legal Counsel Atty. Salvador Panelo na kung masusuportahan ng mga pahayag ang testimonya ng isang testigo ng iba pang saksi ay madidikdik ang senadora. “Kung ‘yung mga sinasabi ni (Herbert) Colangco ay suportado ng iba pang mga testimonya e mabigat ‘yun. Mahihirapan siyang sirain ‘yun. Ayon kay Panelo, marami umanong testigo na ihaharap sa imbestigasyon ng Kamara ngayong araw, batay na rin kay Justice Secretary Vitaliano Aguirre.,Tahasan namang itinanggi ni Aguirre na may ipinangakong kapalit ang Duterte administration sa mga high-profile inmates ng NBP na tetestigo laban kay De Lima.,Ayon kay Aguirre, walang inialok na parole sa nasabing mga inmates kapalit ng pagsasalita ng mga ito laban kay De Lima.",,
5M Pinoy gumamit ng illegal drugs — DDB,,"Inihayag kahapon ng Dangerous Drugs Board (DDB) na halos limang milyong Pinoy ang nakaranas na gumamit ng iligal na droga sa kanilang buhay.,Base sa 2015 nationwide survey ng Nature and Extent of Drug Abuse, may 4.8 milyong Pilipino o katumbas ng 6.1% ng populasyon mula edad 10 hanggang 69 ang nakitaan na gumamit at gumagamit ng iligal na droga.,Sa nasabing bilang, kinabibilangan ito ng halos dalawang milyon na kasalukuyang patuloy na gumagamit sapul pa noong Disyembre 2015 hanggang Pebrero 2016.,Ito ay base na rin sa isinagawang survey ng Resources, Environment and Economic Center for Studies kung saan umaabot sa 5,000 ang bilang na gumagamit sa buong bansa.",,
15 BAHAY NASUNOG SA CELLPHONE CHARGER,,"Umaabot sa 15 kabahayan ang naabo matapos masunog dahil sa napabayaang nakasaksak na cellphone charger sa Sampaloc, Manila.,Ayon sa ulat ng Manila Fire District, tinatayang aabot sa 30 pamilya ang nawalan ng tirahan at nasa P3 milyon ang naabong mga ari-arian.,Base sa inisyal na imbestigasyon, dakong alas-nuwebe kamakalawa ng gabi nang maganap ang sunog sa ikatlong palapag na bahay sa Kundiman at Honradez Sts. kung saan mabilis ang pagkalat ng apoy dahil gawa sa light materials ang mga nasabing kabahayan.,Umabot ng 5th alarm ang sunog kung saan ganap na alas-11:00 ng gabi nang ideklarang fire out.,Wala namang iniulat na nasaktan sa nasabing sunog.,Ayon sa ilang saksi, isang charger ng cellphone na naiwang nakasaksak sa bahay na siyang pinagmulan ng sunog.",,
Duterte pinasisibak ng Fil-Ams,,"Masusing bubusisiin ng Malakanyang ang mga impormasyon hinggil sa diumano’y planong pagpapatalsik kay Pangulong Rodrigo Duterte.,Sa isang radio interview, sinabi ni Presidential Communications Office (PCO) Secretary Martin Andanar na aala­ming maigi ng pamahalaan ang mga ulat kaugnay sa destabilization plot na sinasabing pinaplano diumano ng mga Filipino-Americans.,Nakahanda rin uma­nong sumuporta ang grupo ng Fil-Ams sa diumano’y ikinakasang impeachment laban kay Pangulong Digong sa susunod na taon.,“I was just talking to somebody in New York, who is also a member of the cabinet. I will just not mention his name. He also heard in New York that there are Filipino-Americans who are planning. They are hatching a plan to oust the President by January­ 2017. But I told my colleague — Buddy, verify it first. Because I said, such report is no joke. We have to be very careful… But then again, if you have all of this news going around internationally, it does not help,” paghahayag ni Andanar.,Sakaling totoo man, aniya, umano ang mga nasabing impormasyon na pinalulutang ay hindi makakatulong, ayon kay Andanar, ang mga ganitong paandar para malutas ang mga problemang kinakaharap ng samba­yanan.",,
Walang Pinoy victim sa NY blast,,"Walang Filipino na kabilang sa mga sugatan o nadamay sa naganap na pagsabog sa Manhattan, New York.,Ito ang sinabi ni Philippine Consul Gene­ral Mario de Leon, walang naiulat sa kanilang tanggapan na napahamak na Pinoy sa naturang pagsabog.,Subalit patuloy aniya ang monitoring kung may Filipino na apektado ng pangyayari.,Paliwanag nito, sakaling may Filipino na nasasangkot sa isang kaso o pangyayari ay agad na ipinararating sa konsulado.,Sa kasalukuyan ay aabot sa 80,000 ang mga Filipino na nasa iba’t ibang lugar sa New York.,Kasabay nito ay nanawagan si De Leon sa mga Pinoy sa New York na maging vigilant.,Sa kasalukuyan, may mga road closures at security precautions na pinaiiral sa New York, partikular sa Manhattan kung saan naganap ang pagsabog.,Sa ngayon, patuloy ang imbestigasyon sa naganap na pagsabog at nangangalap ng mga ebidensyang mag-uugnay na international terrorism ang nangyari.,Isang pipe bomb din ang sumabog 80 milya ang layo sa New Jersey noong Sabado, at aalamin kung ang mga ito ay magkakaugnay.",,
3 INDON SAILORS PINALAYA NG SAYYAF,,"ZAMBOANGA CITY — Pinalaya kahapon ng Abu Sayyaf ang 3 Indonesian sailors­ na kanilang dinukot sa karagatan ng Sabaha sa Malaysia matapos na umano’y magkabayaran ng ransom sa lalawigan ng Sulu na kung saan ay patuloy ang operasyon ng militar.,Ayon sa military intelligence reports, ibinigay ng Abu Sayyaf sa grupong Moro National Liberation Front sa ilalim ni Commander Tahil Sali ang mga bihag na sina Teo Kopong, Lorenz Koten at Emmanuel. Dinukot ang mga ito noong July lamang at ayon sa ulat ay P30 milyon ransom ang ibinigay sa Abu Sayyaf ng mga negotiators sa pangunguna ni Indonesian army general Kivlan Zein.,Walang karagdagang detalye ukol sa negosasyon subalit pinakawalan ang mga bihag halos 2-araw matapos na palayain ng Abu Sayyaf si Norwegian hostage Kjartan Sekkingstad kapalit ang P30 milyong ransom. Kay Sali rin ibinigay ng Abu Sayyaf ang dayuhan at sinundo naman ito ni presidential peace adviser Jesus Dureza sa Sulu.,Hindi naman agad mabatid kung paanong malayang nakakagalaw ang Abu Sayyaf sa Sulu at napapalaya ang mga bihag gayung tinutugis sila ng mga sundalo.,Naunang sinabi ng Western Mindanao Command na sabit si Sali sa mga atake laban sa militar at kasama nito sa pakikipagsagupaan ang Abu Sayyaf sa mga nakalipas na taon.",,
SUNUGIN ANG KOLORUM!,,"May kakaibang su­hestiyon si Marikina City Rep. Bayani Fernando para maibsan ang  hindi pa rin mabawas-bawasang trapiko sa Metro Manila at  ito ay  ang  pagsunog sa mga mahuhuling kolorum na sasakyan partikular na ang mga bus dahil ‘minamani’ lang umano ng mga bus operators ang P1 milyong multa.,“Ang gawin sayangin ang mga unit nila. Sige gusto mong magsugal, ang taya, iyong bus mo o ‘yong jeep mo. Ewan ko kung kaya ng dibdib nilang isugal ‘yon. Kaya ‘pag nakasunog ka ng ilan niyan, titigil ‘yan eh,” ayon pa kay Fernando na dating mayor ng Marikina at chairman ng Metropolitan Manila Development Authority (MMDA).,Igniit din nito na ibawal­ muna ang pagkuha ng prangkisa ng mga operators bago bumili ng unit upang maiwasan ang pangongolorum ng mga ito dahil bumibili muna ito ng sasakyan bago kumuha ng prangkisa.,Nakilala noon si Fernando dahil sa mga nagawa­ nito na nagbunsod­ para itanghal na isang lungsod ang Marikina mula sa pagiging 4th class municipality.,Siya rin ang nagpasimula ng U-turn slots at pagdadagdag ng pedestrian­ overpass at footbridges sa Metro Manila.,Sa kasalukuyan, umaabot sa P1 milyon ang multa para sa kolorum na bus, P200,000 para sa van, P50,000 para sa mga jeep, at P20,000 para sa mga taxi.,Matatawag na kolorum­ ang isang public utility­ vehicles (PUVs) kapag walang lisensya o walang prangkisa; mga pribadong sasakyan na nagpapanggap na pampubliko; may paso nang prangkisa at walang aplikasyon ng extension; PUVs na may prangkisa pero sa ibang type of service ginagamit (hal. rehistradong tourist bus ngunit ginagamit pampasada); at mga nasuspinde o nakanselang PUVs pero bumibiyahe pa rin.,Samantala, tiniyak ng liderato ng Mababang Kapulungan ng Kongreso na hindi nila papa­yagan na maabuso ng mga ahensya­ ng gobyerno ­partikular na ng Department of Transportation (DOTr) ang emergency power na ibibigay kay Pangulong Rodrigo Duterte para resolbahin ang poblema sa trapiko sa Metro Manila.,“Congress would not tolerate an agency or individual from exploiting­ these proposed emergency­ powers,” ayon kay House deputy speaker Raneo Abu kaugnay ng pangamba ng ilang kasamahan nito sa Kongreso na baka magaya ito sa E-power na ibinigay noon kay dating Pangulong Fidel Ramos para resolbahin ang problema noon sa kuryente.,Ayon kay Abu, mag­lalagay ang mga ito na probisyon sa panukala na pipigil DOTr at iba pang ahensya o sinumang opisyal ng gobyerno, na may planong mag-abuso o magsamantala sa dagdag nilang kapangyarihan kung saan sinabi nito na siguradong ibibigay ito ng Kongreso kay Duterte.",,
"2 bihag na Pinoy, pinakawalan na rin",,"Dahil sa pinaigting na malawakang military operations, napilitan na ang mga bandidong Abu Sayyaf Group (ASG) na pakawalan pa ang dalawang Filipino na kabilang sa kanilang bihag sa Sulu.,Sa ulat ni Western Mindanao Command spokesperson Major Filemon Tan, pinalaya na ng kanilang abductors ang mga kidnap victims na sina Daniela Taruc at Levy Gonzales noong 10:30 ng gabi kamakalawa sa Barangay Tiptipon, ­Panglima Estino, Sulu.,Ang mga pinalayang kidnap victims, na kapwa sub-contractors ng isang telecom company at employees ng Power City Corporation, ay natagpuan ng mga concerned citizen, at agad dinala sa headquarters ng Joint Task Force Sulu.,Noong Agosto 6 nang dukutin at bihagin ng mga armadong grupo ang mga ito sa Barangay Timpook, Patikul, Sulu.,Isinasailalim nga­yon sa medical check-up ang mga biktima.",,
Tanod patay sa tandem,,"Isang barangay tanod ang napatay makaraang pagbabarilin ng riding-in-tandem habang ang biktima ay nakikipag-usap sa kanyang mga kapitbahay sa Barangay Bagong Silang, San Miguel, Bulacan kamakalawa.,Kinilala ng pulisya ang biktimang si Rodolfo Asuncion, 45, may-asawa at tanod ng Barangay Bagong Silang, San Miguel na namatay sa pook ng insidente bunga ng tama ng bala sa kanyang katawan habang mabilis na tumakas ang mga suspek nang matiyak na kanilang napuruhan ang pakay.,Nabatid na kasaluku­yang nakikipagkuwentuhan ang biktima sa ilang kaibigan malapit sa isang sari-sari store sa nabanggit na lugar nang biglang tumigil at lapitan ng tandem na kapwa armado ng maiksing baril saka pinagbabaril ang una. Inaalam ng pulisya ang motibo ng pamamaslang.",,
PDU30: Anim na buwan pa,,"“Just give me little extension of maybe another six months. I did not have any idea that there were hundreds of thousands already in the drug business.”,Ito ang hirit ni Pangulong Rodrigo Duterte sa isinagawang press conference nito sa Davao City nitong Linggo ng gabi upang labanan ang isyu ng ipinagbabawal na droga sa bansa.,Sa kampanya ni Duterte bago ang eleksyon noong Mayo, ipinangako nito sa publiko na sa loob ng tatlo hanggang anim na buwan ay matatapos ang isyu sa iligal na droga kapag siya ay nahalal.,“That self-imposed time of three to six months, I did not realize how severe the problem of the drug menace in this republic until I became president,” pag-amin pa nito.,Sinabi pa nito na dagdag pahirap pa sa isyu ay ang galamay na nagpapaikot mula sa gobyerno.,“What makes it worse is they are operated now by people in the government,” giit pa ni Duterte. “We have narco-politicians in the lowest government unit, which is the barangay. That will be the start of maybe our perdition and agony.”,Kaugnay nito, iniutos  ng Pangulo na hindi na maaaring magsilbing bodyguards  ang mga pulis sa mga barangay captain para matanggalan ng pangil ang village officials na sangkot sa bawal na gamot.,“If you’re afraid of being killed in rural areas with NPAs (New People’s Army), don’t run for public office. Find another occupation,” giit ni Duterte.,Nitong Biyernes aminado si Philippine National Police (PNP) chief, Director General Ronald “Bato” dela Rosa na mahirap para sa kanila ang maabot ang ambisyon ng Pangulo kontra iligal na droga.,“We have three months and 15 days remaining in our schedule. We are still on the right track, although I always say that I am worried that we might fail,” ani Dela Rosa.,Sa tala ng pamahalaan, mahigit sa tatlong milyon ang drug users sa bansa. Target ng PNP na madakip ang 1.8 milyon sa mga ito, ngunit nasa 700,000 pa lamang ang kanilang naaabot.",,
"Dyip tumaob, 17 sugatan",,"Sugatan ang 17-pasahero ng isang dyip, pito sa mga ito ay nasa malubhang kalagayan matapos na magloko ang nasabing sasakyan sa paahong bahagi ng kalsada sa Bacon District sa Sorsogon City kamakalawa ng hapon.,Isinugod sa iba’t ibang pagamutan ang mga biktima kabilang ang drayber ng dyip na si Freddie Dio Desta, 70, matapos magtamo ng mga bali at pasa sa iba’t ibang bahagi ng katawan dahil sa aksidente.,Sa ulat ng Sorsogon City Police, naganap ang insidente dakong alas-dos ng hapon sa Sitio Gajo, Barangay Osiao, Bacon District ng lungsod na ito.,Napag-alaman na patungo sa Sitio Tiris sa Barangay Osiao ang nasabing dyip galing sa sentro ng bayan nang pagdating sa paahong bahagi ng kalsada ay nagkaroon ng diperensya ang kambiyo ng dyip at namatay ang makina nito.,Dahil mataas ang pinanggalingan ay paatras na umandar ang dyip kaya sinubukan pang ipreno ng drayber ang sasakyan su­balit hindi rin kumagat ang preno nito hanggang sa tuluyan na itong bumaligtad ng ilang ulit.",,
Nigerian president ipinangalan sa aso,,"Isang lalaki ang kinasuhan sa korte matapos pangalanan ang alaga nitong aso sa pangalan ni Nigerian President Muhammadu Buhari.,Sa ulat ng Agence France-Presse (AFP), kinasuhan sa korte sa Ota sa timog-kanluran ng Ogun ng “conduct likely to cause breach of peace” ang akusadong si Joachim Iroko matapos na pangalanan nito ang alagang aso na Buhari.,Ipinababasura naman ng abogado ng akusado ang reklamo sa pagsasabing may karapatan itong bigyan ng pangalan ang alaga nito.,“The name is not exclusive to the president, Buhari can just be a name given to any living creature just for identity,” ayon sa abogado ni Iroko na si Atty. Ebun-Olu Adegboruwa.,Ayon sa pulisya, isinulat ni Iroko ang pa­ngalang Buhari sa aso nito na nagdulot ng pagkagalit ng isang kapitbahay nito dahil ito rin ang pangalan ng ama nito na Buhari.",,
Bukidnon gov. sinuspende sa panggigipit,,"Iniutos kahapon ng Office of the Ombudsman ang 6-buwang suspension laban kay Bukidnon Go­vernor Jose Ma. Zubiri, Jr. matapos mapatunayang guilty sa panggigipit sa kanyang empleyado nang tanggihan ng opisyal na aprubahan ang leave nito.,Batay sa record ng Ombudsman taong 2013 nang tanggihan ni Zubiri na pirmahan ang clearance at pagbigyan ang leave commutation ng dating provincial assessor na si Carlos Ycaro.,Depensa ng gobernador hindi niya binigyan ng clearance si Ycaro dahil may mga nawawalang upuan ang munisipyo na property accountability ng kawani.,“This cannot serve as valid excuse to deny appro­val of his application for leave commutation, especially where he has more than 300 days in commu­table leave cre­dits.” nakasaad sa desisyon ng Ombudsman.,Ayon kay Ombudsman Conchita Carpio Morales malinaw na naging marahas si Zubiri sa kanyang naging aksyon at ginamit ang kanyang kapangyarihan para gipitin si Ycaro.,Inatasan ni Morales ang DILG na ipatupad ng suspension order laban kay Zubiri.",,
9 bala ibinaon sa pulis,," — Pinagbabaril hanggang sa mapatay ang isang pulis sa harapan ng kanilang bahay sa San Nicolas, Ilocos Norte.,Kinilala ni Philippine National Police (PNP) Provincial Director Senior Supt. Jose Melencio Nartatez, Jr. ang biktimang si SPO1 Perfecto Joaquin ng Brgy. San Pablo sa nasabing bayan.,Batay sa paunang imbestigasyon ng PNP, ang biktimang si Joaquin ay nasa harapan ng kanilang bahay nang ito’y pagbabarilin ng dalawang lalaking nakasakay sa motorsiklo.,Nakarekober ang mga kagawad ng Scene of the Crime Operatives (SOCO) ng siyam na basyo ng kalibre .45 sa pinangyarihan ng krimen.,Ang naturang pulis ay nakadestino sa A­dams, Ilocos Norte isa sa pinakaliblib na bayan ng Ilocos Norte.,Tumanggi ang PNP na magbigay ng komento sa motibo ng nasabing krimen.",,
Sulu nabulabog sa kanyon,,"Namayani ang tensyon sa mga residente ng Sulu matapos ang sunud-sunod na pagpapaputok ng militar ng kanyon kamakalawa ng gabi.,Simula alas-10:00 ng gabi hanggang hatinggabi ay labing-anim na mala­lakas na putok ng kanyon ang pinakawalan ng 35th Infantry Battalion ng ­Philippine Army na nakabase sa hangganan ng Jolo at Patikul, Sulu.,Sinasabing target nito ang mga miyembro ng Abu Sayyaf na nasa kabundukan ng Sulu bilang bahagi ng pinalakas na operasyon laban sa mga bandido.,Sa kabilang dako, Ibinunyag kahapon ni Defense chief Delfin Lorenzana na ipinatitigil umano ni Moro National Liberation Front chief Nur Misuari ang lahat ng opensiba ng militar laban sa Abu Sayyaf upang bigyan daan ang mapayapang negosasyon para sa paglaya ng 12 nalalabing bihag sa kamay ng notoryosong grupo na iniuugnay sa Islamic State.,Ayon kay Lorenzana,­ mismong si Misuari ang nagsabi nito kay Presidential peace adviser Jesus Dureza upang maiparating sa kanya ang naturang mensahe. Nanindigan naman si Lorenzana na hindi nito maaaring itigil ang buong operasyon ng militar kontra Abu Sayyaf at sa halip ay ipauubaya ang desisyon sa mga military commanders sa Sulu.,Si Misuari ang nakipagnegosasyon sa Abu Sayyaf para sa paglaya kamakailan nina Norwegian Kjartan Sekkingstad at 3 Indonesian tugboat crew members na sina Teo Kopong, Lorenz Koten at Emmanuel. Ngunit ayon sa ulat ng 17th Intelligence Service Unit ng Philippine Army ay P30 milyon ransom ang natanggap ng Abu Sayyaf­ kapalit ng paglaya ni Sekkingstad at P30 mil­yon pa para sa mga Indonesian.",,
Babae kalaboso sa bomb joke,,"Arestado ang isang bebot na factory worker makaraang magbitaw ng litanyang hindi naging kanais-nais sa pandinig ng security officer na kumapkap sa dala nitong bag nang akmang papasok sa kilalang mall sa lungsod ng Trece Martires, Cavite.,Kinilala ng Trece Martires Component Police Station ang nadakip na si Jennifer Delantar y Coral, 35-anyos ng 4105 Aguinaldo Highway, Barangay Anabu 1, Imus City, Cavite, na nagbirong may lamang bomba ang kanyang bag, habang nirerekisa ng sekyu sa SM City Trece Martires dakong alas-onse ng umaga kahapon. Marami umanong mall goers na nakarinig sa sinabi ni Delantar ang natakot.,Hindi sukat akalain ng suspek na seryosong pag­labag sa batas (PD 1727, Bomb Threat Joke) ang binitawan niyang “bomb joke”, at may karampatang kaparusahan na kaakibat ang pagiging iresponsable niya sa nasabing pagbibiro.,Ito ay nahaharap sa pagkakakulong ng limang taon o pagbaba­yad ng multa na aabot sa P40,000 o parehong kaparusahan.,Hinikayat rin ni Cavite Police Director Sr./Supt. Arthur Bisnar, na ma­ging mahigpit at maging mapagbantay sa lahat ng oras ang buong hanay ng kapulisan, lalo’t kaliwa’t kanan din ang mga natatanggap na bomb threat sa buong lalawigan ng Cavite.",,
3 ‘shabu queen’ nadakma,,"Tatlong drug pusher na tinagurian ding mga ‘shabu queen’ ang inaresto sa isang buy-bust operation sa Malcolm Square, Baguio City, base sa naantalang ulat na nakarating sa Camp Crame kahapon.,Sa ulat ng pulisya, noong Miyerkules nang arestuhin ang mga suspek na sina Sweady Lerio, 29, residente ng Bermuda Hills Subdivision; Josephine Pasion, 28, na taga-Middle Quirino Hill at Ellinor Concon na mula sa Camp Allen.,Apat na sachet ng shabu ang nakumpiska mula sa mga suspek.,Sa report ng pulisya, ang mga suspek ay matagal nang minanmanan ng mga awtoridad dahil sa iligal na gawain ng mga ito.",,
Solon pinakakasuhan sa PDAF,,"Pinakakasuhan ng Office of the Ombudsman sa Sandiganbayan ng kasong graft si dating Davao Del Sur Representative Marc Douglas Cagas IV dahil sa paggamit ng kanyang P6M Priority Development Assistance Fund (PDAF) para pondohan ang ghost projects noong 2008.,Si Cagas ay kinasuhan ng 2 bilang ng paglabag sa Anti-Graft and Corrupt Practices Act at paglabag sa Malversation through Falsification of Public Documents.,Sa datos ng Ombudsman, inilaan umano ang pork barrel fund ni Cagas­ para sa livelihood trainings at seminars na ipinadaan sa NGO na Farmerbusiness Development Corporation (FDC) at ang Technology­ Resource Center ang implementing agency subalit nang beripikahin ay lumilitaw na walang ganitong proyekto ang nakarating sa mga bene­ficiary at nang suriin ang mga isinumiteng dokumento ng FDC ay pawang pineke ito.,Matatandaan na una na ring kinasuhan si ­Cagas dahil sa paglalaan ng P11M PDAF funds nito para sa pagbili ng mga fertilizers, seeds at sprayers­ noong taong 2007 kung saan P5.5M ang natanggap na kickback ng mambabatas.",,
4 nalibing nang buhay sa ‘treasure hunting’,,"Patay ang apat sa lima-kataong bumulusok sa hinukay nilang lupa, sa insidenteng nadiskubre mag-aalas-otso ng umaga kamakalawa sa bayan ng Carmona, Cavite.,Napag-alaman ng Abante mula sa Carmona Municipal Police Station na nagsagawa ng “treasure hunting activity” sa Brgy. Maduya, Carmona, Cavite, ang grupo ng mag-aamang sina Marino Pojas, 51 anyos; mga anak na sina Melmar at Melvin Pojas, residente ng Malabon City, at kasamang sina Eugene Galicia, 51, at isang nakilala lamang sa alyas na Paul.,Sa salaysay ng survivor na si Melvin, malalim na umano ang nahukay nila nang bumigay ang pinaglagyan nila ng mga nahukay na lupa, at kasama silang natabunan sa ilalim na naging sanhi ng kamatayan ng mga biktima dahil sa kawalan ng hangin sa ilalim.,Naganap umano ang insidente may tatlong araw na ang nakakaraan. Ngunit halos dalawang araw pa sila sa ilalim bago pa natunton ang hukay.,Masuwerteng sumuka si Melvin at nakarekober mula sa suffocation kaya’t naisalaysay pa nito ang mga kaganapan sa insidente.,Naiahon na rin sa hukay ang bangkay ng apat na biktima na pawang “bloated” at halos agnas na.",,
"Lady financier, 11-ulit binaril",,"SAN ISIDRO, Nueva Ecija — Labing-isang tama ng baril sa ulo, leeg at katawan ang tinamo ng isang babaeng financier sa sabungan makaraang itumba ng dalawang riding-in-tandem noong Biyernes ng hatinggabi sa may A&S Carwash station, Policarpio St., Brgy. Poblacion sa bayang ito.,Sa ulat ni P/Sr. Insp. Steven dela Cruz sa tanggapan ni Mayor Cesario ‘Dong’ Lopez, nakilala ang biktima na si Tenlee Manzon Dauz, 42, taga-Brgy. Bonifacio, San Leonardo, Nueva Ecija.,Sa imbestigasyon ni PO1 Jerold Lamson, dakong alas-12 ng hatinggabi, kabababa lang ni Dauz sa kanyang SUV (RJX 531) para pumasok sa palikuran ng carwash, pagkagaling sa katabing JF Resort and Cockpit Arena nang bigla umano siyang sinundan ng backrider ng dalawang nakamotorsiklo at pinaputukan nang malapitan.,Kahit may mga tama na ay tinangkang tumakbo ng biktima pero sinundan pa rin ito ng armado hanggang bumulagta. Di pa nakuntento, nilapitan pa ng mga salarin at pinagbabaril sa leeg at ulo. Nang matiyak na patay na si Dauz ay tumakas na ang mga salarin patungong bayan ng Cabiao.",,
"Preso sa Makati City Jail, pinakabusog",,"Pinakabusog sa lahat ng mga presyo sa buong bansa ang mga naka­kulong sa Makati City Jail dahil sa subsidy na ibinigay ng Makati City government subalit may pagdududa rito ang Commission on Audit (COA).,Sa 2015 audit report na inilabas ng COA noong Setyembre 15, 2016, natuklasan ng mga ito na gumastos ang Makati City government ng P4.4 million bilang meal subsidy para sa mga inmates sa Makati City Jail.,Sinabi ng COA na mayroong nang meal allowance ang bawat preso sa buong bansa na nagkakahalaga ng P50 subalit dahil sa subsidy ng Makati City government ay nadagdagan ito ng P30 kaya lumalabas na sila na ang may pinakamalaking meal allowances.,Idinaan diumano ang pondong ito sa pamamagitan ng payment of reimbursement sa jail warden bagay na kinukuwestiyon ngayon ng COA dahil sa pangambang hindi nagamit ng maayos ang pondo.,“This disbursement procedure has exposed the funds to possible misuse or misappropriation considering that funds are already provided by BJMP for the meal expenses of the inmates. Reimbursement by the jail warden of food expenses incurred, although supported with documents is tainted with doubt as to propriety of utilization,” ayon sa report ng COA.,Sa ilalim ng batas, pinapayagan ang reimbursement kung suportado ito ng mga dokumento tulad ng price canvass sheets, price canvass request, summary of food supply purchased at certification of food items purchased.,Gayunpaman, natuklasan ng mga auditors na walang official receipt o certification kung ilan ang nakakulong sa Makati City Jail kaya duda ang COA kung talagang nakinabang ang preso sa nasabing subsidy.",,
Teenager dinukot sa internet shop saka niratrat,,"Wala umanong nagawa ang panlalaban ng isang 20-anyos na binata makaraang sapilitan itong dinukot at inilabas sa isang computer shop ng dalawa sa apat na mga kalalakihan saka pinagbabaril hanggang sa mapatay sa Quezon City kamakalawa ng hapon.,Dead on the spot ang biktimang si Ian Carlos Adipen, ng NO. 21 Quail St., Area 2 Veterans, Brgy. Bagong Silangan.,Ayon kay PO2 Rhic Roldan Pittong, ng Criminal Investigation Detection Unit, nangyari ang insidente dakong ala-1:45 ng hapon sa harap ng tinutuluyan ng biktima malapit sa computer shop.,Sa pahayag kay PO2 Pittong ng isang Kerwin Magdoza, nasa loob sila ng computer shop ng biktima nang pumasok ang dalawang lalaki at puwersahang inilabas ang biktima.,Ilang sandali pa umano, sinabi ni Mendoza na nakarinig na lang umano siya ng mga putok ng baril sa labas at nang kanyang tingnan ay nakita niya ang biktima na duguang nakabulagta., At nakita na lang ang apat na mga suspek na sakay ng tig-iisang motorsiklo habang mabilis na tumatakas palayo sa lugar.,Blangko pa ang im­bestigador kung ano ang tunay na motibo sa krimen at wala pa rin umanong makausap kaugnay sa insidente.",,
"DOTr Sec. Tugade, may ‘sayad?’ — motorist rights group",,"Sa suspetsang may ‘sayad’ ang kasalukuyang kalihim ng Department of Transportation (DOTr), iginiit ng isang motorist rights group ang pagtanggal kay Secretary Arthur Tugade dahil sa hindi raw ito ang tamang opisyal para manilbihan sa DOTr.,Sa isang liham na ipinarating kay Senate President Aquilino ‘Koko’ ­Pimentel III, iginiit ng Road Users­ Protection Advocate (RUPA) na si Tugade ay hindi “fit or qualified” para maging kalihim ng DOTr sa maraming kadahilanan.,Ilan sa binanggit ng grupo ay ang pagyayabang ni Tugade sa programang Headstart ni Karen Davila sa ANC na tatapusin niya ang traffic crisis sa Metro Manila sa loob ng 100 araw.,Sa naturang programa, hinamon pa ni Tugade si Pangulong Duterte na sipain siya sa puwesto kung hindi niya mapapaluwag ang trapik sa National Capital Region sa loob ng 100 araw.,“After painting himself into a corner, Tugade has noticeably been trying to free himself by coming out with some incredible and fantastic solutions that elicited laughter and sneer from the public and the experts thus making us think twice about the real state of his mental health,” diin ni Ray Junia, chair ng RUPA.,Ayon sa grupo, walang originality ang ­kalihim ­kundi hilig nitong mangopya­ tulad ng panukala nito na magtayo ng cable cars tulad ng ginawa­ sa La Paz, ­Bolivia. Ang naturang plano ay sinalubong ng tawanan ng mga eksperto dahil hindi ito angkop sa sitwasyon sa Metro ­Manila bukod sa magastos at matagal ang kons­truksyon.",,
Matobato at De Lima magkakilala,,"Kinumpirma ni Whistle­blower Association of the Philippines president Sandra Cam na taong 2013 pa ay nasa kustodiya na ng Witness Protection Program (WPP) ng Department of Justice (DOJ) ang self-confessed Davao Death Squad (DDS) hitman na si Edgar Matobato subalit sa kabila ng pag-uugnay nito kay dating Davao City Mayor Rodrigo Duterte sa serye ng patayan sa Davao City ay hindi nagawang makapag-establisa ng kaso ang DOJ dala na rin ng kawalan ng ebidensya.,Ayon kay Cam noon pa man ay target na ni Justice Secretary Leila de Lima na mapanagot sa DDS si Pangulong Duterte sa tulong ng testimonya ni Matobato ngunit wala umanong iba pang testigo na magpapatunay o magko-corroborate sa kanyang mga alegasyon kaya naman hindi ito umusad.,Mismong ang National Bureau of Investigation (NBI) umano na inatasan ni De Lima na mangalap ng ebidensya ay bigo rin sa kanilang misyon na iugnay si Pangulong Duterte sa DDS kaya naman bandang huli ay umalis na si Matobato sa WPP na noon ay pinangangasiwaan ni Atty. Martin Menez na law partner ni De Lima.,“Hindi totoong hindi magkakilala sina Sen. De Lima at Edgar Matobato,” giit pa ni Cam.,Wala umanong ipina­ngako ang administrasyon ni Pangulong Rodrigo Duterte na “parole” para sa mga high profile ­inmates sa New Bilibid Prisons (NBP), kapalit ng pagtestigo laban kay Senator Leila De Lima.,Ito ang paniniyak ni Justice Secretary Vitaliano­ Aguirre II kaugnay sa ipinalulutang na ulat na mayroon umanong “exchange deals” sa mga inmates na haharap sa gaganaping pagdinig ng House Committee on Justice bukas, araw ng Martes, kaugnay sa pagkakasangkot kay De Lima sa iligal na kalakalan ng droga sa loob ng NBP.,“Wala kaming pina­ngako diyan. We are not in a position to give anything or to promise anything except na iyung mga testimony ninyo ay hindi magagamit sa inyo,” pahayag ni Aguirre sa panayam ng DZMM.",,
"90% ng ‘surrenderies’, balik-droga",,"Naniniwala si Surigao del Norte Rep. Robert Ace Barbers na 10% lamang sa mga drug surrenderies ang nagbabagong buhay habang balik sa dating gawi ang 90%.,Ayon kay Barbers, chairman ng House Committee on Dangerous Drugs, ito ang dahilan kaya dapat aniyang bigyan ng Kongreso ng prayoridad ang mga panukalang magtayo ng mga regional at provincial drug rehabilitation centers sa buong bansa para maisalba ang 90% sa mga drug personalities na sumurender.,Mula Hulyo 1, 2016 ay mahigit 700,000 na ang sumuko sa mga awtoridad subalit dahil walang pasilidad na paglalagyan sa mga ito ay pinalaya ang mga ito matapos panumpain.,Ayon kay Barbers, 90% sa mga sumurender matapos ma-Oplan Tokhang ay walang kakayahang sumailalim sa drug rehabilitation dahil masyado aniyang mahal ito kaya naniniwala ang mambabatas na balik ang mga ito sa kanilang dating gawi.,“While we can presume that some of them, say 10%, won’t get back to their old ways, what about the remaining 90%? Most likely, they would just take a short break until the heat on them is off and later return to their old habits – smoking, sniffing, ingesting or worse, again selling illegal drugs,” ani Barbers.,Patunay dito ang mga drug personalities na napatay sa mga police operations o kaya ng mga vigilante na hindi pa rin tumigil umano sa paggamit at pagbebenta ng iligal na droga pagkatapos nilang sumuko.,Dahil dito, kailangan aniyang maipatayo ang mga drug rehabilitation centers sa apat na sulok ng bansa upang mairehabilitate na ang mga sumusuko at nang hindi na babalik ang mga ito sa nakagawian.",,
"Armado na civilian police, pasok sa malls",,"Para matiyak ang seguridad, bukod sa mga uniformed policemen, pinapayagan na rin ngayon sa loob ng mga shopping malls ang mga nakasibil­yan na Philippine National Police (PNP) personnel na may dalang baril.,Nilinaw ni Chief Supt. Camilo Cascolan, pinuno ng Directorate for Operations ng PNP, na bahagi ito ng mahigpit na seguridad na ipinaiiral sa mga matataong lugar sa buong­ bansa makalipas ang ­naganap na pagsabog sa Davao City kamakailan.,Ipinaliwanag ni Cascolan na may basbas ng mga mall owners at mga security ­officials ng mga pribadong establisimiyento­ ang nasabing hakbangin ng PNP.,Partikular na tututukan ng mga nakasibilyan na pulis ang galaw ng mga may kahina-hinalang kilos­ sa loob ng mga matataong lugar.,Sa mga nakalipas na araw ay naging sunud-sunod ang mga bomb threats hindi lamang sa mga malls kundi maging sa iba pang mga lugar sa bansa.,Pero halos lahat ng mga ito ay naging negatibo naman. ayon pa sa ulat ng PNP.",,
"Extrajudicial killings, pinabubura sa bokabularyo ng Kamara",,"Dahil hindi umiiral ang death penalty sa bansa,­ pinabubura na ng Mababang Kapulungan ng Kongreso sa Philippine National Police (PNP) ang salitang “extrajudicial killings” sa kanilang mga imbestigasyon at maging­ sa mga report at sa halip ay palitan ito ng mga katagang “death under investigation”.,Sa pulong ng House committee on public order and safety na pinamumunuan ng dating heneral ng PNP na si Antipolo City Rep. Romeo Acop, inaprubahan ang mosyon ni House deputy speaker­ Gwendalyn Garci­a na ­huwag gamitin ang salitang­ “extrajudicial killings” dahil walang death ­penalty sa bansa.,“I am really curious what the definition of extrajudicial killing is because extrajudicial would mean outside of the ­parameters of a judicial killing. But do we have such a thing as judicial killing in the ­Philippines?” ani Garcia.,Base umano sa kahu­lugan ng Wikipedia, mali­naw na nakasaad na “extrajudicial killing” is “the killing, mainly politically motivated, of a person by governmental authorities or dominant political groups without the sanction of any judicial proceeding or legal process.”,Dahil dito, nagmos­yon si Garcia na burahin na ang mga salitang ‘extrajudicial killings’ na nag-aatas sa PNP na huwag gamitin ang mga nabanggit na kataga na karaniwang ginagamit sa mga pinatay ng mga taong hindi nakikilala o vigilantes.",,
"LA UNION MAYOR, EX-GEN. LOOT NASA NARCO-LIST 3",,"Ilang pangalan na namang sangkot sa ope­rasyon ng iligal na droga sa bansa ang binanggit kahapon ni Pangulong Rodrigo Duterte sa pagbisitang ginawa sa Isabela.,Kabilang sa inilutang na pangalan ni Pangulong Duterte ay sina retired Gen. Vicente­ Loot at Naguillan,­ La Union Mayor Reynaldo Flores.,Sina Loot at Flores ay nasa listahan ng sinasabing 1,000 kataong nasa final at third narco-list ng Pangulo at kapwa nabanggit na rin sa unang inilabas na narco-list.,Ang patikim ay ginawa ni Pangulong Duterte sa pakikipagharap sa 5th Infantry Division sa Camp Melchor dela Cruz sa Isabela.,Binanggit din ni Pangulong­ Duterte na maliban kina Mayor Flores at retired Gen. Loot ay marami pang gobernador, mayor, konsehal, congressman, mga barangay captain at mga pulis ang nasa listahan.,Si Mayor Flores ay una nang pinangalanan sa naunang batch sa narco-politics.,Bukod kay Mayor Flores na dalawang beses nasama sa narco-list ay nabanggit din ng Pangulo si retired Gen. Loot na sangkot sa kalakalan ng iligal na droga sa bawat region sa bansa.,Ang bitbit na narco-­list ay ibinigay ng Pangulo sa 5th Infantry Division para sa isasagawang imbestigasyon.",,
Tuloy ang MatobatoSERYE sa Senado,,"“Initial testimony pa lamang at kailangan na ipagpatuloy. Kung hindi po totoo ang sinasabi niya, then mapapatunayan iyan in the course of the hearing.”,Ito ang pahayag kahapon ni Senate President Pro-Tempore Franklin Drilon hinggil sa mga pagdududa ng ilan sa testigong si Edgar Matobato, ang self-confessed ex-member ng Davao Death Squad (DDS) na sumalang sa hearing ng Senate committee on justice and human rights.,Ipinunto pa ni Drilon na matindi at seryoso ang mga binitiwan ni Mato­bato laban sa Pa­ngulo at pamilya nito kung kaya’t kailangan maging maingat sa pagbibigay ng anumang konklus­yon o judgment dahil ang institusyon at ang bansa ang nakasalalay.,“Ang binitiwan po ni Matobato ay mga serious allegations against no less than the President and his family. Kaya ingatan natin ‘yung pagpapasa ng judgment, because the institution and the state is at stake,” ani Drilon.,Iwasan umanong gumawa ng maagang konklusyon bagkus eksaminin nang mabuti ang mga sinabi nito.,“We must avoid premature conclusions. We cannot say, at this point, na nagsisinungaling ‘yung testigo, but neither can we accept that his testimony is the whole truth. Sa ngayon, it is too early to assess. Dapat ipagpatuloy ang pagtatanong hangga’t mailabas natin ang katotohanan,” dagdag pa ng senador.,Mula sa Malacañang, muling inisa-isa ni Presidential Communications Office (PCO) Sec. Martin Andanar ang mga inconsistencies o hindi pagtutugma-tugma ng mga pahayag ni Matobato sa kanyang mga alegasyon na totoo ang DDS at ilan sa mga extrajudicial killings (EJK) sa Davao City ay iniutos mismo ni ­Pa­ngulong Rodrigo Duterte na noo’y alkalde ng lungsod at ang ilan ay utos naman umano ng anak nitong si Paolo.,“Marami kasing sinabi si Matobato na hindi po kapani-paniwala halimbawa ‘yung sinabi niya si (dating) Speaker (Prospero) Nograles mismo ang nagsabi na wala naman siyang mga bodyguard na napatay dahil sa pulitika tapos meron pong isyu na sinabi niya si Paolo Duterte nag-aral sa Ateneo De Davao eh hindi naman nag-aral sa Ateneo De Davao du’n siya sa PWC o Philippine Women’s College.”",,
Numero unong human rights violator ang UN — Sotto,,"Binakbakan kahapon ni Senate majority leader­ Vicente Sotto ang United Nations (UN) at tinawag na numero unong human rights ­violator.,Kaya naman wala umanong itong karapatang magsagawa ng imbestigasyon kaugnay sa bintang na paglabag sa kaparatang pantao na nagaganap sa Pilipinas partikular ang mainit ngayong usapin ukol sa sinasabing extrajudicial killings (EJK).,Reaksyon ito sa hirit na imbestigahan ng UN ang mga rebelasyon ng self-confessed member ng Davao Death Squad (DDS) na si Edgar Matobato na nagdawit kay Pangulong Rodrigo Duterte sa mga naganap na patayan sa Davao City noong siya pa ang alkalde ng lungsod.,Giit ni Sotto, UN ang number 1 violator ng human rights dahil pangunahing itong nagtutulak ng abortion na isa sa pa­ngunahing uri ng human rights violation.,“Itong UN sila ang number 1 violator ng human rights, bakit? Ang pinaka-highest form of human rights violation is abortion. Itong UN tinutulak ang abortion,” ayon kay Sotto.,Dahil dito, dapat umano manalamin at tingnan muna ng UN ang kanilang sarili bago pa mangialam at magbintang sa ­Pilipinas.",,
"Dashcams sa police cars, hinirit",,"Upang hindi mabutasan ang mga pulis sa kanilang trabaho lalo na sa pagpapatrolya, pinalalagyan ng mga mambabatas ng dashcam ang kanilang mga ginagamit na sasakyan.,Sa House Bill 2949 na inakda ng mga kinatawan ng Puwersa ng Bayaning Atleta (PBA) party-list na sina Reps. Mark Sambar and Jericho Jonas Nograles, panahon na para sumabay ang Philippine National Police (PNP) sa mga teknolohiyang ginagamit ng mga pulis sa ibang bansa.,“Law enforcement authorities around the world are already using dashcams and it has been proven that these devices are effective in documenting anti-crime operations. These dashcams also provide crucial evidences in some cases of abuse by the police,” ayon sa nasabing panukala.,Ayon sa dalawang mambabatas, malaki din ang maitutulong, hindi lamang sa mga police kundi sa mga mamamayan ang nasabing panukala o “Dashboard Cameras for Securities Act of 2016” o Dashcam Law, kapag naipasa ito.,Kabilang sa mga maitutulong aniya ng dashcam ay mairekord ang mga aksidente sa lansangan, traffic violators, traffic build-ups, drunk drivers, paglabag ng isang motorista sa seatbelt law at iba pa.",,
VP Leni ‘di susuportahan ang ‘Impeach Duterte’,,"Muling siniguro ni Vice President Leni Robredo na mula nang maupo ito sa gabinete ay suportado niya si Pangulong Rodrigo Duterte at anumang impeachment proceedings ay hindi niya susuportahan sa katwirang hindi ito makabubuti sa bansa.,Ayon kay Robredo na kasalukuyang nasa Naga City para sa Peñafrancia Festival na “unfair” ang patama sa kanya ni Sen. Alan Cayetano na ang Senate witness na si Edgar Matobato ay pakawala ng Liberal Party (LP) para mapatalsik si Pangulong Duterte at mapaupo sa Malacañang si Robredo.,“Very supportive ang Pangulo sa akin, kaya sa akin lang, napaka-irres­ponsible ng pagsabi ni Cayetano na may plano umano ang LP na siraan ang administrasyon. Ako mismo, parati ko namang sinasabi na any attempt na magkaroon ng impeachment proceedings, hindi ko iyan susuportahan. Kasi tingin ko, hindi iyan makakabuti para sa atin,” paliwanag ni Robredo.,Hinimok pa ng Bise Presidente ang publiko na suportahan ang pamumuno ni Pangulong Duterte dahil ang ikatatagumpay nito ay tagumpay din ng bansa.,Patungkol naman sa testimonya ni Matobato sinabi ni Robredo na maaga­ pa para sabihin na totoo o hindi ang mga naging rebelasyon nito sa Senate hearing.,Hindi rin umano napagdidiskusyunan pa sa kanilang partido ang ukol sa kanyang mga alegasyon.,“Ang sa amin lang, huwag harangan kung anuman ang ginagawa ng pamahalaan para malaman ang katotohanan,” pahayag pa ni Robredo.,Kahapon ay muling binanggit ng Malacañang ang tungkol sa diumano’y Plan B ng “mga dilaw” para mapatalsik si Pangulong Duterte.,“Ito’y napag-uusapan I’d like to tell you frankly…in fact two to three days ago nasabi ng Pangulo na ito nga ay mayroong plano… ‘yung dilaw daw ang may kagagawan nito dun sa kanyang statement after the oath taking of officials. Ito’y napag-uusapan pero alam mo kami sa gabinete ang order naman ng Presidente sa amin trabaho lang tayo…trabaho lang tayo…kumbaga para kang may tapa­lodo trabaho ka lang para kang kabayo,” pahayag ni Communications Sec. Martin Andanar.",,
3 Indonesian hostages pinalaya ng Abu Sayyaf,,"Pinalaya na ng bandigong Abu Sayyaf ang tatlong hostages nitong Indonesian nationals, isang araw matapos palayain din ang isa pang bihag na Norweigan.,Bandang ala-1:00 ng hating-gabi ng palayain ang tatlo na dumaan sa negosasyon sa pamumuno ni Moro National Liberation Front (MNLF) chair Nur Misuari.,Si Misuari rin ang umalalay sa pagpapalaya sa isang Norweigan na si Kjartan Sekkingstad na dinukot din ng grupo ng halos isang taon sa Samal Island. Pinalaya ito kapalit ng ransom nitong Sabado ganap na alas-4:00 ng hapon. Ang ransom ay nagkakahalagang $630,000 o aabot sa P30 milyon, ayon sa ulat.,Ang tatlong Indonesians kabilang ang isang Norweigan ay nakatakdang humarap kay Pangulong Rodrigo Duterte itong Linggo ng umaga sa Jolo Airport.,Matapos nito, si Sekkingstad ay ididiretso sa Davao City habang ang tatlong Indonesians ay ay dadalhin sa Zamboanga City at sasailalim sa kustodya ni retired General Kivlan Zen ng Indonesian military.",,
HUMANDA SA BAKBAKAN!,,"Pinaghahanda ni Pangulong Rodrigo Duterte ang Armed For­ces­ of the Philippines (AFP) para sa mas matagalang pakikipagsagupaan sa mga teroristang grupo kabilang na ang bandidong Abu Sayyaf Group (ASG).,Ang pahayag ay gina­wa kahapon ni P­angulong Duterte sa 5th Infantry Division sa Camp Melchor dela Cruz sa Isabela.,Ang pag-iikot sa mga kampo ay bahagi umano ng kanyang serye ng pagbisita sa mga kampo ng militar at pulis.,Binilinan din ni ­Pangulong Duterte ang mga miyembro ng AFP na asahan sa mga susunod na panahon ang matin­ding pakikipagsagupa sa mga terorista kaya mas mainam na maging preparado.,Pero habang tahimik pa, aniya, ang sitwasyon ay kailangang paghusayin pa ng mga sundalo ang pagsasanay at ‘re-inventing’ sa kanilang kakayahan lalo sa intelligence gathering.,Partikular na pina­tututukan ng Pangulo ay ang pagpakabihasa ng mga sundalo sa ‘profiling’ o pagkilala sa isang ‘bomber’ at covert operation para matiktikan ang mga pagtatangka ng mga terorista.,Kasabay ng habilin ay tiniyak naman ni Pangulong Duterte na ibibigay nito ang kaila­ngang armas at equipment ng mga sundalo para manalo laban sa mga kalaban.,Sa ginawang pagbisita ay namahagi ang Pangulo ng Glock caliber .45 sa mga sundalo at tiniyak na magkakaroon nito ang lahat ng sundalo sa lalong madaling panahon.",,
Palasyo ‘patay-malisya’ sa ransom sa Norwegian,,"Wala umanong ideya ang Malacañang kung nagbigay ng ransom money ang pamilya ni Norwegian Kjartan Sekkingstad para ito’y mapalaya ng Abu Sayyaf Group (ASG) nitong Sabado.,“I would like to reiterate that the government maintains the no-ransom policy. Now, kung mayroon mang nagbigay na third party, kung iyong pamilya ang nagbigay, hindi namin alam iyon. Basta the government maintains a no-ransom policy pagdating sa mga kidnapping,” diin ni Presidential Communications Office (PCO) Secretary Martin Andanar sa radio interview ng DZRB.,Nitong Sabado, sinabi ng spokesperson ng ASG na hinintay lang nilang matanggap ang P30 milyong ransom bago isurender sa Moro National Liberation Front (MNLF) si Sekkingstad.,Ilang linggo na ang nakaraan, sinabi ni Pangulong Rodrigo Duterte na binayaran na ng P50 milyon ang ASG para sa paglaya ni Sekkingstad.,Ang Norwegian national ang huling nakalaya sa batch ng Samal hostages. Ang dalawang Canadian national na kasamang nadukot sa Oceanview Resort sa Samal Island noong Setyembre 2015 ay pinugutan na ng ulo habang ang Pinay na si Marites Flor ay pinalaya noong Hulyo.",,
"DRUGLORD, 6 DOJ AGENTS TIMBOG",,"Arestado ang druglord na si James Tan kasama ang anim na ahente ng Department of Justice (DOJ) habang 10-malalakas na kalibre ng baril at mga bala nito ang nakumpiska matapos matiyempuhan ng pulisya sa isang resort sa Matnog, Sorsogon kamakalawa ng hapon.,Ayon kay Bicol Regional Director chief Supt. Melvin Buenafe, si Tan o kilala din bilang si Reynaldo Diaz ay kabilang sa national level drug watch list at kaalyado din ni Peter Lim, isa sa pinakamala­king sindikato ng iligal na droga sa bansa.,Bukod dito ay dinakip din ng awtoridad ang anim na ahente ng DOJ na siyang nagsisilbing bodyguard ng nadakip na druglord na nakilalang sina Sandy Odicta, Raul Relojas, Rodolfo Abapo, Jr., Elmer Labay, Charlice Ganosa at Nino Carlo Paraiso habang apat na M16 rifle, at anim na kalibre .45 na baril ang nakumpiska sa grupo gayundin ang napakaraming bala.,Ayon kay chief Insp. Malu Calubaquib, tagapagsalita ng Police Regional Office (PRO) 5 ng Bicol Police, nadakip ang mga suspek dakong alas-5:45 ng hapon sa Subic Saday Beach Resort sa Brgy. Calintaan.,Isang tawag ang natanggap ng pulisya mula sa isang source kaya agad na bumuo ng team ang awtoridad at nagsagawa ng operasyon.,Unang nadakip ang anim na lalaki na nagpakilalang mga tauhan ng DOJ at nakuha sa kanila ang mga nabatid na baril. Paliwanag ng mga ito sa awtoridad ay mayroon silang binabantayang Very Important Person (VIP) at bahagi ng witness protection program ng ahensya. Nang madakip ang pang-pitong lalaki na sinubukan pang tumakas ay doon nakumpirma na ang druglord na si Tan ang kanilang nadakma.",,
62 Syrian todas sa air strike,,"Aksidenteng napatay ang 62 Syrian soldiers sa air strike na isinagawa ng US-led coalition air strikes malapit sa military base habang nakikipagbakbakan ang mga sundalo sa Islamic State of Iraq and the Levant (ISIL) fighters.,Ayon sa ulat ng Washington Post, sinabi ni Major-General Igor Konashenkov, ang Russian military spokesman, ang air strikes ay naganap malapit sa Deir Az Zor airport sa eastern Syria.,Sinabi ni Konashenkov na iniulat ng Syrian authorities sa mga Russians na 62 na sundalong Syrian ang namatay habang mahigit 100 ang sugatan.,“If this air strike was the result of a targeting error, it is a direct consequence of the US side’s stubborn unwillingness to coordinate its action against terrorist groups on Syrian territory with Russia,” ang pahayag ng defense ministry sa isang statement.,Sinabi naman ni Russia’s United Nations (UN) ambassador Vitaly Churkin, na ang air strike ay isang ebidensya na sinusuportahan ng U.S. ang Islamic State at ang Al-Qaeda affiliate fighting na nakikipaglaban sa Syrian government.",,
56 drug suspect pa nadakip,,"Nasa 56 na katao naman ngayon ang nadakip ng mga pinagsamang pwersa ng mga tauhan ng barangay, pulisya at mga Muslim Tribal Leaders sa isinagawang anti-drug operation sa Brgy. Culiat, Lungsod ng Quezon.,Sa ulat ng Quezon City Police District (QCPD) ay umaga umano ng Araw ng Sabado nang magsagawa sila ng operasyon sa pakikipagtulungan ng mga tauhan ng Barangay Culiat at mga Muslim Tribal Leaders sa Salam Compound ng nasabing lugar kung saan nila nadakip ang nasa 56 na katao.,Ayon naman kay QCPD Director Guillermo Eleazar ay nasa 141 kabuuang mga suspek na umano na may kinalaman sa iligal na kalakaran ng ipinagbabawal na gamot ang kanilang nadakip na ang 85 na katao ay nahuli noong nakaraang araw naman ng Biyernes.,Sa pagpapatuloy ng pagsasagawang operasyon ng Oplan Tokhang at Oplan Galugad sa lugar ay nakumpiska ang iba’t ibang mga plastic sachet ng mga pinaghihinalaang shabu na nasa mahigit kumulang 10 gramo at ilan ding mga drug paraphernalias.,Samantala ay matapos na maaresto ay agad namang dinala ang mga naarestong mga katao sa Camp Karingal na matatagpuan din sa nasabing lungsod.",,
"WARDEN SA P’QUE CITY JAIL BLAST, NA-PROMOTE",,"Sa halip na masibak sa puwesto ang dating warden ng Parañaque City Jail ay napaganda pa ang puwesto nito at nalipat pa ito bilang warden ng Manila City Jail na epek­tibo noong Setyembre 16 matapos na maganap ang pagsabog sa loob ng tanggapan nito na ikinamatay ng 10 preso noong buwan ng Agosto.,Matatandaan na sampung preso kabilang ang dalawang Chinese national ang nasawi matapos sumabog ang isang granada sa loob ng opisina ni Parañaque City Jail Warden Supt. Gerald Bantag na naganap noong Agosto 11 ng gabi.,Kabilang sa mga nasawi na sina Jacky Huang, Yonghan Cai, Waren Manampen, Ronald Domdom, Rodel Domdom, Danilo Pineda, Joseph Villasor, Oliver Sarreal, Jeremy Flores at Jonathan Ilas.,Hindi makapaniwala ang mga kaanak ng mga nasawing preso at ilang opisyal ng Bureau of Jail Management and Penology (BJMP) ay napaganda pa sa puwesto si Supt. Bantag na may kaso pang kinasasangkutan ito.,Tulad ng kasong kinasasangkutan nito at ang da­lawa nitong jail officer nang maganap ang malagim na krimen na pagsabog sa loob ng opisina ng warden.,“Ano na po ang nangyari sa kaso sa pagpatay sa aking asawa at bakit napaganda pa ang puwesto ni Supt. Bantag sa halip na kasuhan at sibakin ito. Mukhang sobrang lakas nito sa DILG at sa BJMP. Hindi pa nga nabibigyan ng katarungan ng pagkamatay ng asawa ko e nagsasaya na siya” pahayag ng ginang, (hindi na nagpabanggit ng pangalan) isa sa asawa ng sampung nasawi.,Ayon sa ginang ilan pa kayang preso na pawang may mga kasong kaugnayan sa illegal na droga ang mamamatay ngayon sa Manila City Jail dahil ngayon umanong si Bantag ang warden.,Napag-alaman sa ilang warden sa NCR na mala­kas si Bantag kay BJMP Director Serafin Barreto Sr. at kay Depatrment of Interior and Local Go­ver­n­ment (DILG) Secretary  Ismael  Sueno.,Samantala naantala pa rin ang pagsampa ng kaso ng Parañaque City Police na may hawak ng kaso, kung sino ang responsable dito sa naganap na pagsabog.",,
‘Gener’ umexit na!,,"Nasa labas na ng Philippine Area of Responsibilit­y (PAR) ang bagyong ‘Gener’, ayon sa ­Philippine Atmospheric, Geophysical and ­Astronomical ­Services Administration (PAGASA).,Nasa 525 kilometro na sa hilaga ng Basco sa Batanes sa labas ng bansa ang nasabing bagyo, bagama’t nasa labas ito ay patuloy pa rin ang paglakas ng nasabing bagyo kung saan ay ilang mga puno rin sa Basco, Batanes ang pinatumba nito dahil sa hanging taglay niya nang dumaan sa nasabing lugar.,Samantala, dahil sa nabuwal na mga puno sa Basco, Batanes na dulot ng hanging taglay ni ‘Gener’ ay nawalan ng komunikasyon sa nasabing lugar matapos na magkasira-sira ang mga kable sa mga poste.",,
Todas sa ex ng dyowa,,"Nasawi sa dalawang tama ng bala sa katawan, ang isang 22-anyos na lalaki matapos barilin ng dating kinakasama ng kanyang ka-live in, nang abangan habang papauwi sa kanyang bahay, kamakalawa ng gabi sa Gagalangin, Tondo, Maynila.,Habang nagtamo naman ng saksak ng ice pick ang suspek na si Jerry Manding, 42, tricycle driver, miyembro ng Sigue-Sigue Sputnik at taga-154 Banahaw St., Tondo, Maynila nang kuyugin ng taumbayan matapos na barilin ang biktimang si Jefferson Guban, delivery boy at taga-555 Peralta St. Balut, Tondo, Maynila.,Si Manding ay nakaratay ngayon sa Tondo Medical Center at binabantayan ng mga pulis ng Gagalangin Police Community Precinct.,Sa imbestigasyon ni PO3 Jorlan Taluban, ng Manila Police District-homicide section, naganap ang insidente dakong alas-sais ng gabi sa may kahabaan ng Del Fierro St. near corner Earnshoaw St. Gagalangin, Tondo, Maynila.,Nag-ugat umano ang pag-abang sa biktima ng suspek matapos nitong bantaan ang kanyang dating kinakasama na si Michelle Garcia, 32, at ina ng kanyang limang anak na pagsisihan nito ang ginawang pakikisama sa biktima.",,
"HELP Batanes, kinalampag ng Simbahan",,"Nanawagan si Manila Archbishop Luis Antonio Cardinal Tagle sa mga pari ng Archdiocese of Manila maging sa iba pang Diocese ng Simbahang Katolika sa bansa na tulungan ang Prelatura ng Batanes matapos ang pananalasa ng bagyong Ferdie.,“Huwag nating ilalayo ang ating sarili sa mga nangangailangan. Do something as an act of solidarity”. ayon kay Cardinal Tagle.,Ang panawagan ay tugon ni Cardinal Tagle sa apela ni Prelature of Batanes Bishop Camilo Gregorio na tulong matapos ang pananalasa ng bagyong Ferdie sa kanilang lalawigan.,Sa mensaheng ipinadala ni Bishop Gregorio sa mga Obispo at mga institusyon ng Simbahang Katolika, inihayag nito ang malaking pinsala ng bagyong Ferdie sa mga kabahayan at mga Simbahan sa Batanes. Sa kabila ng pinsala, ipinagpasalamat ni Bishop Gregorio na walang nasawi sa mga residente sa pananalasa ng bagyo.,Kinumpirma naman ng Obispo na sa kasalukuyan ay hirap pa rin ang komunikasyon sa lalawigan at wala pang dumarating na tulong mula sa gobyerno para sa mga nasalanta ng bagyong Ferdie.,Nanawagan ang Obis­po sa iba’t ibang institus­yon ng Simbahang Katolika na tulungan sila sa pagbangon at ipinalangin mula naman sa posibleng epekto ng bagyong Gener.",,
"ISIS sex slave noon, UN Goodwill ambassador ngayon",,"Iniluklok bilang United Nation goodwill ambassador ang isang 23-anyos na babaeng Iraqi na ginawang sex slave ng mga Islamic State fighters.,Nabatid na nanawagan ang survivor na si Nadia Murad na nominado rin ng Nobel Peace Prize ng hustisya sa lahat ng mga biktima ng ISIS noong 2014 sa mga Yazidis na dapat aniyang tawaging genocide ang kanilang ginawa.,Nalaman sa taong 2014 ng binihag siya ng mga ISIS sa kanilang bahay sa bayan ng Kocho sa sa Iraq kung saan anim sa kanyang mga kapatid ang pinatay.,Si Murad ay gina­wang sex slave ng mga ISIS at ibinenta rin.,Nakatakas umano si Murad sa mga bumihag sa kanya at mula noon naging adbokasiya na niya na labanan ang nangyayaring human trafficking.,Itinuturing nito na suwerte ang sarili at isa raw siya sa mga matagumpay na nakatakas habang libu-libo pa ang nanatiling bihag at sex slaves ng militanteng grupo.",,
"Drug death 1,138 na — PNP",,"Sa tala ng Philippine National Police (PNP), Araw ng Sabado ay nasa 1,138 na umano ang napapatay na mga drug personalities sa isinasagawang ‘Oplan Double Barrel’ mula nito lamang ika-1 ng Hulyo hanggang ika-17 ng Set­yembre, taong kasalukuyan.,Sa ulat ng PNP ay sa parehong panahon umano ay nasa 17, 319 na mga drug personalities na ang naaresto sa nasa 18, 832 na mga isinagawang ope­rasyon ng pulisya sa iba’t ibang lugar sa bansa.,Ang Oplan Double Barrel ay tumutukoy sa dalawang kampanya ng pulisya laban sa kalakaran ng ipinagbabawal na gamot, kung saan ay pakay nilang masawata ang parehong big-time at small-time na mga tulak ng iligal na droga.,Samantala, sa ilalim naman ng Oplan Tokhang ay sinabi rin ng PNP na nasa 1,029,328 na mga kabahayan na ang kanilang mga nabibisita upang pakiusapang sumuko ang mga sangkot sa ipinagbabawal na gamot.,Sa ilalim ng proyektong ito ng PNP ay mayroon na umanong 714,217 na mga katao na ang sumuko mula ika-1 ng Hulyo hanggang ganap na alas-sais ng umaga ng ika-1 ng Setyembre taong kasalukuyan.,Ayon pa sa PNP ay sa mga figure umanong iyon ay nasa 661, 200 na mga gumagamit ng ipinagbabawal na gamot habang 53, 017 namang mga tulak ng droga.",,
"Train operator umihi sa riles, dinisiplina",,"Humingi ng paumanhin kasabay ng pagpapaliwanag ang isang Japanese train operator ng JR East matapos niyang umihi sa riles ng tren habang naka-duty dahil sa kagustuhan niyang huwag maantala ang serbisyo ng tren kapag pumunta pa siya sa palikuran para umihi.,Nabatid na ginawa ito ng train operator matapos na huminto ang tren sa Sakura station sa Chiba, Southeast Tokyo.,Binuksan umano nito ang cabin door at saka umihi sa riles bago nito muling pinaandar ang tren.,Nakatanggap umano ng reklamo ang kumpanya mula sa isang nakakita sa ginawa ng train operator kaya siya pinagpaliwanag para hindi maparusahan.,“We deeply apologize for giving distrust and uneasiness to our customers,” pahayag ng kompanya at nangako na hindi na muling mauulit ang katulad na insidente.,Magugunita na isa ring bullet train driver ang nalagay sa alanganin noong nakalipas na buwan matapos na lumabas ang isang online photo na nagpapakita na nag-ooperate siya ng tren na nakataas ang paa.",,
"Throwback photos sa FB, nauwi sa kaso",,"Sinampahan ng kasong paglabag sa kanyang karapatang-pantao ng isang 18-anyos na dalaga ang kanyang mga magulang matapos na makita sa Facebook, ang ginawang pag-post ng kanyang mga throwback pictures noong siya ay bata pa lamang sa bansang Austria.,Sinabi ni Atty. Michael Rami, abogado ng babae na hindi na pina­ngalanan, umabot umano sa 500 larawan ang nai-post ng kanyang mga magulang na umano’y kanyang ikinahiya tulad ng kanyang larawan na umiiyak, nakasuot ng diaper at marami pang iba.,Sinabi ni Rami na humihingi ang kanyang kliyente ng kabayarang danyos sa kanyang mga magulang at hiniling na tanggalin ang mga la­rawan.,Idinahilan ng dalaga na nilabag umano ng kanyang magulang, ang kanyang karapatang pantao.,Samantala, nagmatigas naman ang mga magulang ng dalaga na tanggalin ang larawan at sinabi na kaya nila ito ginawa ay dahil natutuwa sila sa kanilang anak.",,
"Mag-utol na-Oplan Tokhang, 1 bulagta",,"Patay ang isang hinihinalang drug pusher makaraang makipagbarilan ito sa mga pulis sa anti-illegal drug operation sa San Pablo City, Laguna kamakalawa ng hapon.,Kinilala ang nasawi na si Richard Cuevas, samantalang nakatakas naman ang kapatid nito na si Rolando Cuevas.,Ang dalawa ay kapwa kabilang sa High Value Target list ng PNP at kabilang sa Reyes Drug Group.,Batay sa report ng San Pablo Police, dakong alas-sais ng isagawa ang paghahain ng search warrant sa dalawa subalit tumanggi ang mga ito at sa halip ay tumakbo sa madamong bahagi ng lugar at naki­pagbarilan sa mga pulis.,Narekober dito ang isang kalibre .45 baril, isang granada at mga sachet ng shabu.",,
"Protective custody kay Matobato, nasa power ni De Lima — Drilon",,"May kapangyarihan ang Senate committee on justice and human rights na isailalim ang mga saksi sa sarili nitong protective custody at ito’y hindi na kailangang aprubahan ng liderato ng Senado.,Paliwanag ni Senate President Pro-Tempore Franklin Drilon, nasa kapangyarihan ng bawat komite na bigyan ng protective custody ang sinumang saksi nito o ­resource persons kung ang testimonya nito ay mahalaga sa pagganap ng kanilang tungkulin.,Ang kapangyarihang ito ng komite ay hindi maaaring tanggihan ng pangulo ng Senado.,Ngunit paglilinaw naman ni Drilon, “Kasama sa kapangyarihan ng komite ang maglagay sa isang testigo into a protective custody. Iyan po ay kapangyarihan ng komite na hindi pwedeng i-veto ng pangulo ng Senado. Ngayon, ang kapangyarihan ng pangulo ng Senado ay payagan o pagbawalan na manatili ang isang testigo doon sa premises ng Senado. That is within the discretion of the Senate President kung patitirahin sa premises ng Senado.”",,
"Transport system ng Hanjin, inalmahan",,"Umaalma ang libu-libong manggagawa ng Hanjin Shipping Builders sa Subic Zambales dahil sa peligrong hatid ng kanilang mga transportasyon patu­ngo sa pinapasukang kumpanya dahil bukod umano sa kapos ang kanilang mga bus na sinasakyan ay nagdudulot ito ng sunud-sunod na aksidente.,Matatandaang noong Martes, tatlong katao ang nasawi sa banggaan ng dalawang bus na Angelica at Zamodca na parehong driver na sina Roque Gallardo at Ramil Valmocina at pasaherong si Eugene Bacay dahil umano sa pagmamadali na makabalik ng Angelica bus sa terminal ng Hanjin upang makapaghatid ng pasahero na papasok subalit nauwi sa malagim na aksidente nang salpukin ang Zamodca bus kung saan 43 katao ang nasugatan.,Ayon sa ilang emple­yado na nakapanayam ng Abante, aabot sa 40,000 empleyado ng Hanjin ang pumapasok araw-araw subalit kulang na kulang umano ang kanilang company service kaya nauuwi sa tulakan at balyahan dahil sa pag uunahang makasakay.,“Pakiramdam namin mamamatay na kami kasi ang bilis ng pagpapatakbo para ihatid kami sa shipyard tapos babalik na agad sa terminal ‘yung bus para mag-pick-up ulit ng mga empleyado, araw-araw ganu’n ang eksena sa terminal” ayon pa sa isang taga-Hanjin na tumangging magpakilala.,Mistula umano silang nakasakay sa ‘flying coffin’­ o ataul dahil hindi na umano iniintindi ng kanilang mga driver ang kaligtasan ng mga empleyado dahil sa ‘pak­yawan’ at ‘per biyahe’ na sistema ng kanilang transport service.",,
Pagbasura sa Senate custody kay Matobato inalmahan,,"Dismayado si Senador Leila de Lima sa pagbasura ni Senate President Aquilino “Koko” Pimentel sa mosyon na isailalim sa kustodiya ng Senado si Edgar Matobato, isang self-confessed member ng Davao Death Squad (DDS) na nagdawit kay Pangulong Rodrigo Duterte bilang mastermind umano sa mga naganap na summary killings sa Davao City.,Nabahala si De Lima, chairperson ng Senate committee on justice and human rights na duminig sa mga kaso ng extrajudicial killings (EJK) na ang naging aksyon ni Pimentel ay magdudulot ng masamang mensahe sa iba pang mga saksi na nais lamang tumulong at magpahayag ng kanilang nalalaman sa anumang mga usapin.,“Ito’y isang dangerous precedent, mahirap at hindi madali ang humarap sa pagdinig tapos ganyan na hindi bibigyan ng protective custody ng Senado,” ayon kay De Lima.,Giit ni De Lima, marami na umanong mga nagdaang presidente ng Senado ang nagbigay ng protective custody sa mga humarap na saksi sa komite ng Senado.,“Nalulungkot ako talaga, disappointed ako sa aksyon na `yan ni Senate President Koko,” ayon kay De Lima.",,
Isa na lang ang spokesperson ni PDU30,,"Upang maiwasan ang hindi magkakatugmang reaksyon o klaripikasyon sa mga nagiging pahayag ni Pangulong Rodrigo Duterte ay nagtalaga ang Palasyo ng Malacañang ng isang tagapagsalita na lamang sa katauhan ni Presidential Spokesperson Ernesto Abella.,Ito ang kinumpirma ni Presidential Communications Office (PCO) Sec. Martin Andanar matapos na muling batikusin ang Palasyo dahil sa magkakaibang pahayag ng mga miyembro ng gabinete sa mga usapin o kontrobersyang kinasasangkutan ni Pangulong Duterte.,Kaugnay nito ay hinimok ni PCO Sec. Andanar ang lahat ng miyembro ng gabinete na sumunod sa ipinaiiral na panuntunan bago mag-isyu ng klaripikasyon sa mga nagiging pahayag ng Pangulo upang maiwasan ang kalituhan.,Binigyan-diin ni Andanar na sa ilalim ng umiiral na standard operating procedures na napagkasunduan sa unang araw pa lamang ng administrasyong Duterte, tanging si Presidential Spokesperson Abella lamang ang maaaring magsalita para kay Pangulong Duterte.,“Pumayag po ang Pangulo na ganon po dapat ang sistema natin and it was also reiterated for the record,” pahayag pa ng PCO chief.",,
WIDODO NAGPALIWANAG SA KASO NI VELOSO,,"Nilinaw ni Indonesian President Joko Widodo ang naunang pahayag ni Pangulong Rodrigo Duterte kaugnay ng pagpayag umano nito para matuloy ang pagbitay sa Pinay drug convict na si Mary Jane Veloso.,Sa ulat ng Channel News Asia, sinabi ni Widodo na binanggit ni Duterte sa kanya nang mag-usap ang mga ito noong Setyembre 9 sa Indonesia ang katagang “President Durterte said please, go ahead with the process in line with the law in Indonesia.”,Dahil dito, nakumpirma ang naunang pahayag ng Malacañang na hindi nito inendorso ang pagbitay kay Veloso at sa halip ay sinabi nito kay Widodo na hindi ito makikialam sa ligal na proseso ng Indonesia.,Ang paglilinaw ng Malacañang ay matapos iulat ng Jakarta Post na nagbigay si Duterte ng “go-ahead” signal para matuloy ang pagbitay kay Veloso, ang single-mother ng dalawang anak nito na nahatulan ng parusang kamatayan sa pamamagitan ng firing squad matapos mahulihan ng 2.6 kilo ng heroin sa Indonesia noong Oktubre 2010.,Makailang ulit napagpaliban ang pagpapataw ng parusang kamatayan kay Veloso matapos umapela ang nakalipas na admi­nistrasyon sa Indonesia na biktima lamang ito ng human trafficking kasabay ng pagturo sa mga illegal recruiters nito na sina Ma. Cristina Sergio at Julius Lacanilao, na kasalukuyang nahaharap sa kasong illegal recruitment, human trafficking at estafa sa korte sa Nueva Ecija na nagpadala ng nasabing iligal na droga.",,
"Lacson kay Cayetano: Plan B, out of bounds!",,"“Out of bounds.”,Ito naman ang tawag ni Panfilo Lacson sa pinalulutang ni Senador Alan Peter Cayetano na ang paglantad at matinding pasabog ng self-confessed member ng Davao Death Squad (DDS) laban sa Pangulo ay bahagi ng Plan B ng Liberal Party (LP) upang patalsikin ang Pangulo at makaupo si Vice President Leni Robredo.,Ayon kay Lacson, bagama’t nirerespeto niya ang opinyon ni Cayetano ay hindi niya ito kakagatin dahil para sa kanya, wala itong basehan.,“Ako I won’t buy that. With all due respect kay Alan, mukhang masyadong malayo na ang kanyang projection. Tingin ko walang basehan. Kilala ko personal si VP Leni, nakaharap ko na rin siya siguro twice pero ‘di naman ako ganoon ka-close sa kanya o kung sinuman sa staff niya. Pero I don’t see her as one character na dadaan sa ganoon para siya ay maupo bilang pangulo,” ayon kay Lacson.,“Para sa akin parang out of bounds, for lack of a better description. Out of bounds ang speculation na ‘di dapat nasabi sa ganoong klaseng pagdinig. Just the same irerespeto ko opinion baka may info siyang ‘di ko alam,” dagdag ni Lacson.",,
Leni nasaktan kay Cayetano,,"Tulad ng adminis­trasyon, nais rin ng Libe­ral Party (LP) partikular na ni Vice President Leni Robredo na magtagumpay si Pangu­long Rodrigo Duterte kaya walang kaplanu-plano ang mga ito na siya ay ipa-impeach dahil gugulo lang ang bansa kapag nagkataon.,Ito ang pahayag ni Robredo sa press briefing kahapon, na umamin ding nasaktan kay Sen. Alan Peter Cayetano dahil pilit siyang isinasabit sa umano’y Plan B para mapatalsik si Duterte.,“Ang medyo offensive lang sa akin doon, kasi ang portion na nakita ko, ang ini-implicate ni Sen. Caye­tano ang Liberal Party at ako mismo. Sa tingin ko very unfair iyon,” ani Robredo.,Sinabi ni Robredo na bagama’t hindi sila magkapartido ni Duterte, obligasyon nito at lahat ng mga Filipino na suportahan ang Pangulo para magtagumpay ito para sa ikabubuti ng bansa.,“Kasi iyon nga, ang success ng Duterte Administration, success iyon para sa ating bansa. Sana walang impeachment na mangyayari,” ayon pa kay Robredo.",,
"Legal argument ni Gloria, ginamit ni Jinggoy",,"Ginamit na ni dating Sen. Jinggoy Estrada ang legal argument ni da­ting Pangulo at ngayo’y Pampanga Rep. Gloria Macapagal-Arroyo sa kanyang mosyon para makapagpiyansa sa kanyang pansamantalang kalayaan.,Sa apat na pahinang Omnibus Motion na inihain ng kampo ni Estrada sa Sandiganbayan Fifth Division, ginamit nito bilang isa sa mga “grounds” ang ruling ng Korte Suprema sa Macapagal-Arroyo vs Sandiganbayan noong Hulyo 19, 2016 na naging dahilan para maabsuwelto ang dating pangulo at mapalaya mula sa hospital arrest.,“The ruling establishes and fortifies the conclusion that the offense of plunder does not exist and accused Estrada is not liable. Hence, the flawed and inveigled evidences of guilt against the accused to deny bail is no­thing but a teasing illusion or optical mirage,” bahagi ng mosyon ng kampo ni Estrada.,Una nang ibinasura ng nasabing korte ang motion to bail ni Estrada na nahaharap sa kasong plunder dahil sa pagkakasangkot umano nito sa pork barrel scam at inakusahang kumita ng higit sa P50 million kickback.",,
"PIMENTEL, WALANG PUSO! — TRILLANES",,"Muling sumiklab ang word war sa pagitan ng mga senador at sa pagkakataong ito ay sa pagitan nina Senate President Aquilino “Koko” Pimentel III at Sen. Antonio Trillanes IV.,Ang ugat ng word war — ang ginawang pagtanggi ni Pimentel na isailalim sa kustodiya ng Senado ang dating miyembro ng kilabot na Davao Death Squad (DDS) na si Edgar Matobato.,Unang pumutak si Pimentel nang ipaliwanag na hindi trabaho ng Senado na magbigay ng protective custody sa isang testigo.,“Una sa lahat, hindi nga dapat na-present si Matobato. Dahil ‘pag nag-hearing ang Senado ay dapat may kinalaman sa isyu lamang,” diin ni Pimentel. “Ang iniimbes­tigahan po dito ay ang series of ‘recent killings’. Kaya ako po ay nagtataka kung bakit wala namang kinalaman sa isyu itong sinabi ni Matobato,” diin pa ng Senate President.,Buwelta naman ni Trillanes, ipinakita lamang ng Senate President ang kawalan nito ng puso para lamang mapagtakpan ang kakampi nitong si Pangulong Rodrigo Duterte na siyang itinuturo ni Matobato na mastermind ng extrajudicial killings sa Davao City.,“I am very disappointed with the decision of Senate President Pimentel. In fact, he doesn’t even have the power to overrule a ruling by any Senate committee,” banat ni Trillanes.,“But even setting aside whatever legal technica­lity he used, it was heartless and reeks of political maneuvering to cover for President Duterte. Fortunately, there were good samaritans in our midst who were willing to provide temporary sanctuary for Mr. Matobato,” ani Trillanes.",,
22 BULAGTA SA DRUG OPS!,,"Walang tigil ang pagdanak ng  dugo sa iba’t ibang sulok ng Metro Manila sa patuloy na pinaigting at pinalakas na kampanya laban sa ilegal na droga kunsaan, 22-katao ang bumulagta simula kamakalawa hanggang sa buong magdamang kahapon.,Sa Caloocan at Mala­bon City, nasa pitong katao ang nasawi kabilang ang isang pulis sa isinagawang operasyon ng Oplan Sama-Sama ng Caloocan City Police sa pamumuno ni PS/Supt. Johnson Almazan.,Sa ulat ni PS/Supt. Almazan, alas-tres ng madaling-araw nang magsagawa sila ng anti-crime drive operation sa Brgy. 178, Camarin nang kanilang mamataan si Jayson Matura na umano’y nasa drugwatch list ng Philippine National Police (PNP) dahil sa iligal nitong gawain.,Ngunit sa halip na sumuko ay pinaputukan nito ang mga awtoridad dahilan upang matamaan si PO1 Romeo Manapat ng Caloocan City Police-North Anti Drug Section. Tinamaan din si PO1 Jay-R Auditor mabuti na lamang at nakasuot ito ng bullet proof vest.,Agad na nagantihan ng putok ng mga kasamahan ng biktima si Matura na naging dahilan ng agaran nitong kamatayan. Hindi na umabot ng buhay sa ospital si si PO1 Manapat dahil nasawi rin ito antimano sa tama ng bala sa kanyang dibdib.,Sa isa pang insidente sa Phase 10 ng nasabing lugar ay nasawi sina Julius Cornelio at Joel Lobronio ang nasawi ganap na alas-2:30 ng madaling-araw makaraang manlaban nang tangkaing sitahin ng mga alagad ng batas.,Bandang ala-una ng madaling-araw nang patayin naman ng hindi kilalang mga suspek sina Ferdie Ugsalon at Filipina Israel habang magkasamang naglalakad sa kahabaan ng Phase V, Bagong Silang, Brgy. 176 ng nasabi ring lungsod. Kapwa nasa drug watch list din ng PNP ang dalawang pinaslang.,Isang nakilalang Marlon Cruz, 31-anyos na isa rin umano sa mga drug personalities sa lugar ang napatay ng tatlong lalaking nakasakay sa motorsiklo.,Samantala, sa southern part ng Metro Manila, apat ang nasawi na pawang sangkot umano sa droga.,Sa isinumiteng report ni Supt. Jenny Tecson, hepe ng Public Information Office (PIO) ng Southern Police District (SPD), sa area ng Pateros, kinilala ang mga biktimang sina Alejandro Borja, 52, nakatira sa No. 185 E. Quogue St., Brgy. Aguho at Alberto Dabo, 43, residente naman ng No. 4, Alley 5, P. Rosales St., Brgy. Santa Ana, Pateros.Si Borja ay pinasok sa loob ng kanilang bahay.,Sa area naman ng Muntinlupa City, kinilala ang nasawing suspek na si Alex Magallanes, 23, naninirahan sa no. 7A Sitio Anahaw Extension Purok 7-A, Brgy. Alabang ng naturang lungsod, nagtamo ito ng ilang tama ng bala sa iba’t ibang bahagi ng katawan. Nasa watchlist umano ito ng mga tulak ng droga na sangkot din sa robbery-hold-up at pagpatay na nangyayari sa lungsod.,Sa Makati, alas-6:45 ng gabi nang pagbabarilin si Ernesto Ortea, 42, nakatira sa no.7186 M. Ocampo St., Brgy. Pio Del Pilar .,Samantala sa Taguig City, alas-8:10 ng gabi nang pagbabarilin ang biktimang si Oliver Solomon alyas ‘Bering’ ng hindi pa kilalang mga suspek sa Daang Manunuso, Brgy. Ibayo-Tipas ng naturang lungsod.,Sa Quezon City, nadilig ng dugo ang buong magdamag makaraang bumulagta ang pitong mga armadong kalalakihan na umano’y pawang sangkot sa ipinagbabawal na gamot makaraang manlaban at makipagbarilan sa mga operatiba ng Station Anti-Illegal Drugs-Special Operation Task Group (SAID-SOTG) na nagsasagawa ng buy-bust operation sa Quezon City, kamakalawa ng gabi.,Habang sa Maynila, apat na katao rin ang nasawi kung saan isa si Michael Glifonea, ng 3581 Batas St. cor Bacood Sta. Mesa Maynila nang barilin ng riding-in-tandem sa ulo.",,
"Dinukot na Norwegian, pinalaya ng Sayyaf",,"ZAMBOANGA CITY — Pinakawalan ng Abu Sayyaf Group (ASG) ang bihag nitong Norwegian resort manager matapos na umano’y makatanggap ng P30 mil­yon ransom sa lalawigan ng Sulu.,Ayon sa ulat ng Philip­pine Army, pinalaya umano si Kjartan Sekkingstad sa isang commander ng Moro National Liberation Front (MNLF) na si Tahil Sali sa Barangay Buanza sa bayan ng Indanan nitong Biyernes ng gabi. Lumipad kahapon patungong Sulu si presidential peace adviser Jesus Dureza upang sunduin si Sekkingstad.,Noon nakaraang buwan lamang ay inamin ni Presidente Rodrigo Duterte sa media na nabayaran na ng P50 milyon ransom ang ASG para sa paglaya ni Kjartan, ngunit humirit pa ito ng karagdagang P50 milyon ransom. Naunang nagpasalamat kay Duterte si Norwegian Ambassador Erik Forner sa pagtulong ng pamahalaan para sa kaligtasan ng bihag.,Hindi naman mabatid kung galing sa Norwegian government ang ransom na ibinigay sa ASG. Dinukot si Kjartan kasama ang dalawang Candians na sina John Ridsdel at Robert Hall, at Pinay na si Maritess Flor sa Holidayview Ocean Resort sa Samal Island sa Davao del Norte province.,Parehong pinugutan ng ulo sina Ridsdel at Hall ng mabigo ang Canada na bayaran ang P500 milyon ransom na hinihingi ng ASG. Si Flor naman ay pinakawalan noong ­Hunyo.",,
Preso patay sa pambu-bully,,"Nasawi ang isang 48-anyos na preso nang atakehin sa puso dahil sa malimit na pag-bully sa kanya ng kapwa preso at sa mainit na kondisyon sa kulungan dahil sa napakaraming preso kahapon ng umaga sa selda ng Manila Police District (MPD) – Police Station 9 sa Malate, Maynila.,Nabatid sa imbestigasyon ni SPO4 Genzor Vallejo at PO3 Dennis Turla ,ng MPD-homicide section, naisugod pa sa Ospital ng Maynila ang presong si Mario Santos, taga No. 1253 B. Sevilla St., Tondo, Maynila.,Bago nakaramdam ng pananakip ng kanyang dibdib, ang biktima nabatid na malimit itong i-bully ng kasamahang preso na si Noriel Orberta, alyas Weng-weng, at umano’y may saltik sa ulo .,“Lagi daw itong dinadaganan, minsan binabalutan ng tela ang mukha habang natutulog, posible rin na naging sanhi ng pagsisikip ng hininga ng biktima ang sobrang dami ng preso na nagsiksiksikan sa kulungan,” ayon kay Vallejo.,Ipinaalam umano ng kasamang preso na si Joseph Taco na nagrereklamo ng paninikip ng kanyang dibdib ang biktima kay PO2 Dean Mark Regala, duty desk officer ng MPD-PS 9 dakong alas-5:30 ng madaling-araw.,Naisugod pa ang biktima sa OSMA, pero idineklarang patay dakong alas-5:45 ng mada­ling-araw ng mga doktor sa pagamutan.,Nalaman na si Santos ay naaresto sa kasong Attempted Extortion at Usurpation of Authority noong Setyembre 9.",,
"BIR off’l at misis, huli sa droga",,"Kapwa bumagsak sa kamay ng mga ahente ng Philippine Drug Enforcement Agency (PDEA)-9 ang isang reve­nue officer ng Bureau of Internal Re­venue (BIR) at ang misis nito sa isinagawang buy-bust operation sa Brgy. Putik sa Zamboanga City.,Kinilala ni PDEA Regional 9 Director Joseph Ladip ang naarestong opisyal ng BIR na si Bensaudi Jajurie Paragas, 58-anyos at ang kanyang misis na si Frexa Jajurie Halil, 45-anyos, at kapwa residente ng A&W Subdivison, Brgy. Putik ng nabanggit na lungsod.,Lumilitaw na isang PDEA agent ang umano’y nag silbing posuer buyer at gamit ang marked money na P500 ay bumili ito ng shabu sa mga suspek, at nasa aktong inaabot ang nasabing item at ang pera ng arestuhin ang mag asawang suspek.,Narekober sa mag asawang suspek ang transparent plastic sachet na naglalaman ng pinaghihinalaang shabu na nasa dalawang gramo na tinatayang nagkakahalaga ng P6K, weighing scale at mga drug paraphernalia.",,
"Colangco, drug lords kakanta vs De Lima",,"Manggagaling umano sa kilala at namamayagpag na drug lord sa New Bilibid Prison (NBP) ang mga “pasabog” laban kay Senator Leila de Lima sa gaganaping pagdinig ng House committee on justice sa susunod na linggo.,Kabilang umano sa tetestigo laban kay De Lima ang bigtime drug dealer na si Herbert Co­langco at iba pang preso na nakakulong sa NBP.,Sinabi ni Justice Sec. Vitaliano Aguirre na ilalahad ng testigo ang mga dahilan kung bakit patuloy ang operasyon ng mga drug lords sa kabila na sila ay nahatulan at nakakulong na sa NBP. Gayundin, ang paghahatid ng drug money sa mismong bahay ni De Lima, sa harap pa ng kanyang dating driver, bodyguard at lover na si Ronnie Dayan.,Iginiit ni Aguirre na walang kapalit ang ginawang pagtestigo ni Co­langco laban kay De Lima.,Sanhi nito, sinabi ni Aguirre na dapat na aba­ngan ang nakatakdang pagdinig ng House committee on justice kaugnay sa pagsangkot kay De Lima sa ilegal na kalakaran ng droga sa NBP.,Sa isa namang pana­yam sa Dumaguete City kamakalawa kay House Speaker Pantaleon “Bebot” Alvarez, mayroon umano silang malaking sorpresa na ihaharap sa Martes.,“You will be surprised next week because there will be new witnesses who will surface and testify against people involved in the proliferation of illegal drugs at the NBP,” ani Alvarez.",,
Baliuag University binulabog muli ng bomb threat,,"Target ngayon ng masusing imbestigasyon ng Baliuag PNP ang ilang kalalakihan na siyang may kagagawan ng ikalawang bomb threat sa Baliuag University, sa bayan ng Baliuag, Bulacan matapos ulit suspindihin ng pamunuan ang lahat ng antas ng klase noong ­Miyerkules bunga ng panibagong bomb threat na ipinadaan sa mismong official Facebook page ng nasabing unibersidad.,Sa impormasyong nakalap sa tanggapan ni P/Supt. Romeo M. Caramat­ Jr., acting Bulacan police director, inaasahang makikilala ng awtoridad at madarakip anumang araw mula ngayon ang may kagagawan ng dalawang beses na bomb threat sa Baliuag University sa munisipalidad ng Baliuag, Bulacan na nagreresulta upang kanselahin ang klase sa lahat ng antas bunga ng banta ng pagsabog.",,
‘Gener’ paalis na sa Linggo ,,"Nanatili parin sa ­Philippine Sea ang bagyong Gener kung saan nanatili ang mabagal nitong pagkilos habang inaasahan patungo sa direksyon ng northern Taiwan.,Sa pinakahuling weather forecast ng Philippine Atmospheric Geophysical and Astronomical Services Administration (PAGASA) ay namataan ito sa karagatan sa layong 245 kilometers silangan ng Basco, Batanes.,Nakataas parin ang tro­pical cyclone warning signal (TCWS) no. 1 sa Batanes, Northern Cagayan at Babuyan Group of Islands.,Ayon kay Gener Quitlong ng PAGASA, hindi na inaasahang mag-landfall ang bagyong Gener dahil hanggang sa karagatan nalang ito at dahil paikot-ikot sa gilid ng Philippine Sea kung kaya’t nakataas ang TCWS no. 1 sa nabanggit na mga lugar.,Ngayong araw ng Sabado si Gener ay nasa layong 380 kilometers hilaga ng Basco, Batanes at sa araw ng Linggo ay tuluyan na itong nakalabas ng Philippine Area of Responsibility (PAR) sa layong 710 kilometers ng hilaga ng  Basco, Batanes.,Sinabi pa ni Quitlong  na pagdating ng buwan ng Oktubre at Nobyembre ay mawawala na ang ha­nging Habagat at papalit na dito ang hanging Amihan at manggagaling na ito sa Mainland China.,Ayon pa kay Quitlong, nasa lima hanggang siyam pa na bagyo ang inaasahan na darating sa bansa. “Mga maximum of 9, minimum of 5 pa ang inaasahan na­ting bagyo,” pahayag nito.",,
"Mga Kwentong OFWs: Reklamo ng kasambahay ng envoy, tutugunan",,"Tutugunan ng pamahalaan partikular na ng pamu­nuan ng Department of Foreign Affairs (DFA) at Blas Ople Policy Center ang naging reklamo ng isang kasambahay laban sa amo nitong ambassador sa New York.,Ayon kina DFA spokesperson Charles Jose at Susan Ople na nakarating na sa kanila ang sumbong ng biktima na nakilalang si Milagros Braza, kasambahay ni permanent Representative of the Philippines to the United Nations Lourdes ­Yparraguirre.,Nauna na rito humingi ng saklolo sa Blas Ople Policy Center ang biktima sa pamamagitan ng ­Facebook.,Sa kaniyang reklamo, sinabi ni Braza na dis-oras ng gabi o halos magsasalubong na ang bisperas ng Pasko noong taong 2015 nang palayasin siya sa ­bahay ni Ambassador Yparraguirre.,Ayon kay Braza, maghapon siyang napagod sa pagsisilbi kay Yparraguirre at pito nitong mga bisita noong bisperas ng Pasko at pagsapit ng dapithapon ay hiniling sana nito sa amo na sa isang transient house na muna siya tutuloy upang makapagpahinga at makatulog.,Ngunit hindi siya pinayagan at nagalit pa umano sa kanya si Yparraguirre binulyawan at pinagsalitaan umano siya ng masasakit na salita.,Pinag-impake nang ura-urada at pinaalis sa bahay kahit hatinggabi na.,Dahil dito tiniyak naman nina Ople at Jose na ­tutugunan nila ang reklamong ito bagaman ­mahalaga rin aniyang kuhanin ang panig dito ni Ambassador Yparraguire.,Hindi naman masabi sa ngayon nina Ople at Jose kung kinakailangan nang magpadala sila ng investigating team sa New York para sa isyung ito.,Anila, makikipag-ugnayan pa sila sa mga kinau­ukulan doon sa nasabing bansa upang maasikaso ang idinudulog na kaso ng kasambahay na nasabing ­ambassador.",,
Ambassador inireklamo ng pang-aabuso ng OFW,,"Iimbestigahan ng Department of Fo­reign Affairs (DFA) ang reklamong inihain ng isang domestic helper laban sa isang ­Philippine diplomat kaugnay ng umano’y pang-aabuso at maltreatment.,Sinabi ni Foreign Affairs Asst. Secretary Charles Jose, aaksyunan ng ahensya ang nasabing reklamo laban kay Ambassador Lourdes Yparraguirre, ang Philippines the Permanent Representative to the United Nations na nakabase sa New York.,Nabatid na humingi ng tulong ang Overseas Filipino Worker (OFW) na si Milagros Braza sa migrant worker advocacy group Blas F. Ople Policy Center, hinggil sa umano’y masasakit na salitang pang-aabuso at pagpupumilit umanong pagtrabahuhin sa bahay ng mga kaanak ng nasabing mataas na opisyal ng DFA nang walang kaukulang dagdag na suweldo.,Sa kanyang complaint letter, sinabi ni Braza na itinapon ito palabas ng tahanan ng ambassador noong Disyembre 25, 2015 at pilit na pinagtrabaho sa bahay ng kaanak nito nang walang ekstrang bayad.,Dagdag pa nito, nakaranas din umano ito ng verbal abuse ni Yparraguirre. “We have taken note of this and of course we take this matter very seriously,” sabi ni Jose.,Sinabi pa nito na ibinigay na ng DFA sa kaukulang tanggapan ng ahensya ang reklamo para isaayos ang im­bestigasyon. “We have just referred this so we will see what action our personnel office will take regarding this matter,” ayon kay Jose.",,
P.1M shabu nasamsam sa Isabela,,"Limampu’t isang sachet ng shabu na nagkakahalaga ng P100,000 ang nasamsam ng mga kasapi ng Echague Police Station sa bahay ng isang tomboy sa Taggapan, Echague, Isabela.,Isinagawa ang pag­halughog sa bahay ni Alirose Fernandez, alyas ‘Ali’, 38, residente ng nasabing lugar at no. 7 sa listahan ng drug persona­lity municipal level.,Inilabas ni Judge Bo­nifacio Ong ng Regional Trial Court (RTC) Branch 24 Echague ang warrant of arrest laban kay Fernandez dahil sa paglabag sa Republic Act 9165 o Comprehensive Dange­rous Drugs Act of 2002.,Nasamsam sa bahay ng suspek ang 51 sachet ng hinihinalang shabu, mga drug paraphernalia at pitong piraso ng cigarette foil.",,
2 pang tulak sa Bulacan bulagta,,"Dalawa pang drug pusher kabilang ang isang tirador ding magnanakaw sa kanilang lugar ang kapwa napatay makaraang manlaban sa awtoridad na nakatakdang sumita sa kanila sa magkahiwalay na lugar sa bayan ng Marilao at San Rafael, Bulacan kamakalawa ng gabi.,Kinilala ni P/Senior Supt. Romeo Caramat, Jr., Acting Bulacan police director, ang suspek na si Raymart Pobillo ng Marygrace Subdivision, Brgy. Sta. Rosa 1, Marilao at isang hindi kilalang tulak na inilarawang 25-30 ang pagitan ng edad, maitim, 5’4” ang taas na kapwa nasawi sa lugar ng engkuwentro.,Samantala, dakong alas-10:45 ng gabi nang makatanggap naman ng impormasyon ang pinagsanib na Anti-Criminality check-point ng San Rafael Police at 48th Infantry Batallion (IB) ng Philippine Army (PA) na dadaan ang skeleton motorcycle ng hindi kilalang tulak sa Brgy. Poblacion, San Rafael kaya inabangan nila ito.,Subalit sa halip na huminto ay umiwas ang motorsiklo ng suspek hanggang magkaroon ng habulan at makorner ang hindi pa kilalang tulak sa Brgy. Talaksan ng nasabing bayan ay nanlaban ito at napatay.,Kapwa nakumpiskahan ng illegal drugs at baril ang mga suspek.",,
"Dating konsehal, 1 pa dinampot sa droga",,"Inaresto ang isang da­ting konsehal ng Amadeo, Cavite kaugnay sa kasong illegal drugs dakong alas-2:30 ng hapon kamakalawa.,Kinilala ang inarestong suspek na si dating Amadeo Municipal Councilor Jerico Villanueva y Siglos, residente ng 134 Brgy. Maymangga, Amadeo, Cavite kung saan nakumpiska nang pinagsanib na puwersa ng Cavite Provincial Intelligence Unit, Special Weapon and Tactics (SWAT) Team at Amadeo Municipal Police na lumusob sa kanyang bahay sa bisa ng isang search warrant.,Nakumpiska kay Villanueva ang mga drug paraphernalia, tulad ng water pipe at pinaggamitang mga rolled aluminum foil.,Sa kabilang dako, hindi lang basurang pinaggamitan ang nakumpiska ng Naic Municipal Police Station sa isa pang suspek na si Daryl Tigcal y Cruto ng Freedomville Subd., Brgy. Bucana Sasahan, Naic, Cavite.,Narekober din sa drug suspect ang dalawang plastic sachet ng shabu matapos galugarin ang bahay nito sa bisa ng isang search warrant na inihain dakong alas-nuwebe ng umaga kahapon.",,
Berdugo ng Sayyaf laglag,,"ZAMBOANGA CITY — Hawak ngayon ng pulisya sa Zamboanga City ang isang kilabot na miyembro ng Abu Sayyaf Group (ASG) na sabit umano sa pagpatay ng mga farm workers sa kalapit lalawigan ng Basilan noong 2001.,Nadakip ang suspek na si Tanong Handos alyas Abdul Munab Maani habang nasa isang maliit na wharf sa Barangay Baliwasan Seaside noong hapon ng Huwebes. Hindi naman sinabi ng pulisya kung paanong natunton si Handos, ngunit patung-patong umano ang kasong pagpatay na kinakaharap nito.,Matatandaang dinukot ng ASG ang mahigit sa isang dosenang farm workers sa Barangay Tairan sa bayan ng Lantawan at ginamit na human shield laban sa mga tumutugis na sundalo.,Ngunit isa-isa rin pinatay at pinugutan ng ulo ang mga biktima habang papatakas. Sinabi pa ng pulisya na nagtatago sa isla ng Tictabon sa Zamboanga City si Handos mula ng tumakas ito sa Basilan.",,
Abogado niratrat sa gasolinahan,,"MAGSINGAL, Ilocos Sur — Niratrat hanggang sa mapatay ang isang kilalang abogado ng mga nasasangkot sa kasong may kinalaman sa pagbebenta at paggamit ng ipinagbabawal na gamot sa Ilocos Region.,Batay sa imbestigasyon ng Magsingal Police, kasalukuyang nagpapakarga ng gasolina sa Shell gas station ang biktimang si Atty. Melver Tolentino tubong Brgy. Ben-Agan, Batac City at kasalukuyang naninirahan sa nabanggit na bayan, nang ito’y pagbabarilin ng dalawang taong nakasakay sa motorsiklo.,Nakarekober ng 21 slugs ng armalite rifle ang mga kagawad ng Scene of the Crime Operatives (SOCO) sa pinangyarihan ng krimen at ito ang tumama sa katawan ng biktima na kaagad niyang ikinamatay.,Si Atty. Tolentino ay kilalang abogado ng mga may kasong paglabag sa Dangerous Drugs Act of 2002 sa Ilocos Norte at Ilocos Sur.,Patuloy ang isinasagawang imbestigasyon ng Philippine National Police (PNP) sa naturang krimen.",,
DU30 pinaiimbestigahan sa UN,,"Nananawagan ang New York-based international human rights group na magsagawa ng independent investigation ang United Nations (UN) laban kay Pangulong Rodrigo Duterte isang araw matapos tumestigo ang isang umano’y dating miyembro ng Davao Death Squad (DDS) sa Senado hinggil sa extrajudicial killings kaugnay ng paglaban sa iligal na droga.,Sa inilabas na kalatas ng Human Rights Watch (HRW), sinabi nito na ang testimonya ni Edgar Matobato na umaming hit man ng DDS ay may merito kung kaya’t marapat na magkaroon ng independent investigation ang UN.,Ayon sa nasabing grupo na nag-momonitor ng karapatang pantao sa 80 bansa, mas detalyado umano ang testimonya ni Matobato sa nangyaring pagpatay sa tinatayang aabot sa 1,000-katao sa Davao City kung saan na­ging alkalde nito si Duterte sa loob ng mahigit sa 20-taon.,“The detailed testimony from a ‘death squad’ member that then-Mayor Duterte was personally involved in killings and ordered others are very serious allegations that require an independent investigation,” ayon kay Brad Adams, Asia director ng HRW.,“President Duterte can’t be expected to investigate himself, so it is crucial that the United Nations is called in to lead such an effort. Otherwise, Filipinos may never know if the president was directly responsible for extrajudicial killings,” dagdag pa nito.,Samantala, nababahala ang Estados Unidos sa mga napapaulat na extrajudicial killings sa Pilipinas lalo na kung mismong mga opisyal ng gobyerno ang may kagagawan.,Reaksyon ito ng Estados Unidos sa mga isiniwalat ni Matobato nang humarap ito sa pagdinig ng Senate Committee on Justice and Human Rights.,Sinabi ni U.S. State Department spokeswoman Anna Richey-Allen, patuloy ang panghihimok nila sa Pilipinas na kilalanin ang human rights obligation nito sa pagpapatupad ng batas.,“We strongly urge the Philippines to ensure its law enforcement efforts comply with its human rights obligations,” ayon kay Richey-Allen.",,
4 Adamson studes huli sa pillbox,,"Iniimbestigahan ng Manila Police District (MPD)-Police Station 5 ang apat na estudyante ng Adamson University matapos mahulihan ng pillbox at tangkang paghahasik ng kaguluhan dahil sa away-fraternity kahapon ng umaga.,Nakilala ang mga ina­restong estudyante na sina Ron Marshell Agustin, 20; Harold Concepcion, 27; Raffy Madlang Bayan, 20; at Rhys Foryasen, 20, na pinipigil sa kustodiya ng MPD-PS 5 habang iniimbestigahan.,Nabatid na kabilang sa grupong Sigma Rho fraternity ang dalawang naaresto habang mula naman sa grupong Taugamma fraternity ang dalawa pa.,Ayon sa impormasyon ibinigay kay P/Supt. Albert Barrot, hepe ng MPD-PS 5 nanggigirian na ang dalawang grupo kung saan ang dalawang mula sa Taugamma fraternity ay nasa loob na ng compound ng naturang unibersidad habang ang dalawang kaanib ng Sigma Rho ay papasok pa lamang.,Agad naman itong napansin ng guwardiya ng unbersidad kaya pinigil ang apat na estudyante at agad na itinawag ang insidente sa MPD-Explosives and Ordinance Division (MPD-EOD) at nirespondehan din ng mga tauhan ng Lawton PCP.",,
Pamilya ni Richard King galit kay De Lima–Roque,,"Pinabulaanan ni Kabayan Partylist Rep. Harry Roque na may kinalaman si Davao City Vice Mayor Paolo Duterte na pagpaslang sa kanyang dating kliyente na si billionaire hotelier Richard King.,Kasabay nito sinisi ni Roque si Senador Leila de Lima sa paggamit nito sa kanyang kliyente sa pansarili at political interes nito.,Ayon kay Roque, walang basehan at walang katotohanan ang rebelasyon ng testigo ni De Lima sa Senado na si Edgar Matobato na ang batang Duterte ang nag-utos na ipapatay si King dahil sa agawan sa isang babae.,“The King family has already undergone enough trauma with the death of Richard, Police Supt. Leonardo Felonia was charged for King’s murder. Not once was it the name of Vice Mayor Paolo Duterte ever mentioned in the course of the investigation. The story that seems to be the most popular is that a businesswoman paid P20 million to have Richard King killed. She contacted Felonia to look for killers,” nakasaad sa text message ni Roque nang hingan ng reaksyon sa isyu.,Inamin ni Roque na galit ang naulilang pamil­ya ni King kay De Lima dahil maging ang napatay nang kaanak ay nadadamay pa sa isyu.",,
DPWH nag-abiso sa motorista,,"Nagpalabas ng abiso ang Department of Public Works and Highways (DPWH) sa mga moto­rista na asahan ang pagsisikip ng trapiko sa Elliptical Road sa Lungsod ng Quezon bunsod ng isasagawang proyekto ng ahensya.,Ayon kay DPWH Sec. Mark Villar, maglalagay ng concrete pipes na 36 inches diameter sa Setyembre 20, 2016 sa limang inner lanes ng Elliptical Road.,Idinagdag pa ni DPWH National Capital Region (DPWH-NCR) Director Melvin Navarro na sisimulan ang proyekto sa harap ng Department of Agrarian Reform (DAR) Office ganap na alas-10 ng gabi sa araw ng Martes na magtatapos sa susunod na araw.,Magpapatuloy ang proyekto sa Setyembre 21 ganap na alas-10 ng gabi na magtatapos ganap na alas-singko ng madaling-araw sa Setyembre 22.,Maglalagay ang DPWH ng barricades at signage upang makatulong sa mga motorista.",,
Matobato may isisiwalat pa,,"Kung bagsak at kuwestiyonable sa ilang senador ang kredibilidad ni Edgar Matobato, isang self-confessed member ng Davao Death Squad (DDS), walang bahid namang pagdududa rito si Senador Leila de Lima.,Ayon kay De Lima, bagama’t may mga sinabi si Matobato na hindi sakto at tugma partikular ang mga petsa, ang mahalaga umano ay totoo itong nangyari. Ang pagkakamali naman aniya sa petsa ay hindi basehan para sabihing nagsisinungaling na ang tao.,Partikular na tinukoy ni De Lima ang pagkakamali ni Matobato sa sinabi nito ukol sa planong pag-ambush sa kanya nang siya’y magtungo sa Davao habang iniimbestigahan noon ang patayan sa lungsod.,Maaaring nagkamali umano si Matobato sa binanggit nitong taon pero totoong may ganoong plano.,Dahil dito, ayon sa senadora, nagha­hanap na siya ng abogadong tutulong kay Matobato upang magawan ito ng judicial affidavit nang sa gayon ay mailalahad niya lahat ng detalye at nalalaman sa extrajudicial killings (EJK) sa Davao City.,Sa pamamagitan umano ng judicial affidavit ay mailalahad na ni Matobato ang iba pang pangalan na dawit sa EJK.",,
5 bangkay lumutang sa Mediterranean sea,,"Limang bangkay ng mga migrants ang narekober ng Italian coastguards at 650 iba pa ang nasagip habang nasa karagatan ng Mediterranean sa nasabing bansa.,Sa ulat, sa loob ng ilang araw na operasyon ay patuloy na dumarami ang bilang ng mga nasasagip na mga migrants na nakasakay sa mga maliliit na bangka.,Base sa inilabas na kalatas ng Italian coastguard, sakay ang mga migrants ng limang inflatable boats, at isang maliit na bangka.,Kabilang sa nagsagawa ng rescue operation ang Italian navy vessel at ng Maltese non-governmental group at ng Irish navy patrol boat na The James Joyce na nakakuha sa bangkay.,Sa tala ng Italian interior ministry, aabot na sa 128,397 mga migrants ang dumating sa nasabing bansa na mas mataas ng 5.15% kung ikukumpara sa kahalintulad na panahon.",,
"Negosyante pumalag sa 4 konsehal, 2 ex-konsehal",,"Nakaladkad ang pa­ngalan ng apat na konsehal ng Maynila at dalawa pang dating konsehal matapos ireklamo ng grupo ng mga negosyante na umiikot umano sa mga establisimiyento at humihingi umano ng lingguhan kapalit ng proteksyon at kalayaan na makapagnegosyo sa lungsod.,Sinasabing ipinagmamalaki umano ng mga konsehal na mayroon silang malakas na koneksyon sa mga City Hall official at sinasabihan ang mga negosyante na hindi magbibigay sa kanila ng lagay na gagamitin ang kanilang kapangyarihan para maipasara ang mga tututol na negosyante.,Nabatid rin sa mga negosyante na binisita na umano ng mga inirere­klamong konsehal ang ilang establisimiyento sa Ermita-Malate at Binondo partikular na ang mga bar, nightclub, massage parlor, KTV at iba pang nagsisilbi ng alak kung saan kumakain kasama pa ang kanilang mga kaibigan at umiinom pero hindi umano nagbabayad.,Nabatid na ang nasabing mga ‘tongsehal’ ay humihingi umano ng P30,000-P60,000 buwanang payola para sa ipagkakaloob nilang proteksyon kaya umapela ang mga negosyante sa lokal na pamahalaan na aksiyunan ang ginagawa ng mga inirereklamong konsehal.",,
"Pamilya niratrat habang tulog, 4 nadale",,"Sugatan ang mag-asawang negosyante at dalawa nitong anak matapos na paulanan ng bala ng dalawang hindi pa kilalang lalaki ang kanilang bahay habang nasa kasarapan ng tulog kamakalawa ng gabi sa Bayan ng Balud, Masbate.,Kinilala ang mga biktima na agad dinala sa Balud Municipal Hospital dahil sa mga tama ng bala sa katawan na sina Darwin Abroso, asawa nitong si Rosemarie at dalawang anak na edad 17 at 11-anyos.,Samantala, mabilis namang tumakas ang da­lawang suspek na armado ng kalibre .45 baril matapos ang insidente sakay ng kanilang motorsiklong ipinarada hindi kalayuan sa bahay ng mga biktima.,Sa ulat ng Balud Municipal Police Station (MPS) na isinumite sa Police Regional Office (PRO) 5, naganap ang insidente pasado alas-11 ng gabi habang nasa kasarapan ng tulog ang pamilya Abroso sa Brgy. Tonga nang paulanan ng bala ng mga suspek ang kuwarto ng mag-asawa.,Nagtamo ng tama ng bala sa binti at balikat ang amang si Darwin habang sa katawan naman ang tama ng asawa nito.,Ang dalawang anak naman na nagulat sa sunud-sunod na putok kaya napalabas ng kanilang kuwarto ay nasapul din sa katawan.,Patuloy pa rin ang imbestigasyon kung ano ang motibo ng mga suspek sa nasabing pamamaril.",,
Preso napatay sa bigong pagpuga,,"ZAMBOANGA CITY — Napatay kahapon ng madaling-araw ang isang preso matapos na umano’y magtangka itong pumuga sa North Cotabato provincial jail sa Kidapawan City.,Kinilala naman ng pulisya ang nasawi na si Abdulatip Salidata na may kasong iligal na droga at sinasabing umakyat ito sa pader nang maispatan ng jailguard dakong alas-sing­ko ng mada­ling-araw.,Nagpaputok pa ng warning shots ang isang jail guard ngunit tuloy pa rin ito sa kanyang pag-akyat kung kaya’t nabaril ito. Tubong bayan ng Midsayap sa North Cotabato ang bilanggo, ayon sa pulisya.,Dahil sa pangyayari, lalo namang naghigpit ngayon ang provincial jail matapos ng bigong pagtakas ni Salidata.",,
“Parang manok ang mga tao sa Davao na gusto nilang ipapatay!” — Matobato,,"“Maliit pa lang ‘yan (presidential son Paolo Duterte) nag-e-escort ako sa kanya, pagkakaalam ko, gumagamit siya ng drugs (shabu)… pero hindi nagtutulak.”,Isa pa ito sa mga bombang pinasabog ng testigong si Edgar Matobato, isang self-confessed na dating miyembro ng umano’y Davao Death Squad (DDS).,Minsan may pagkakataon pa umanong nagpunta si Paolo sa kanila na sa tingin niya ay ‘high’ at may gustong ipapatay na tao.,“Minsan nagwawala ‘yan parang sabog na pumunta sa amin.. may gustong ipapatay ..parang manok ang mga tao sa Davao na gusto nilang ipapatay nang walang dahilan,” ayon kay Matobato.,Sa isang bahagi ng sumasabog na testimonya ng testigong ‘under oath’, ang karamihan umano sa mga biktimang ipinapatay sa kanila ay binibiyak nila ang katawan, tinatalian ng hollow blocks at inihuhulog sa karagatan ng mala-paraisong Samal Island para maging pagkain ng mga isda.,Isa sa diumano’y pinapatay na ‘kaaway’ ni Paolo ay buong detalyeng inilahad ni Matobato.,“Noong 2014, pinatay si Richard King doon sa Davao City, ang-nag-utos si Paolo Duterte,” walang gatol na pahayag ng testigo na nanumpang magsasabi ng katotohanan.,Si King ay may-ari ng Crown Regency Group of Hotels at health products company na Vital-C. Siya rin ang chairman ng Vital-C Land Development Corp., CEO ng J. King and Sons at presidente ng Fuente Triangle Realty Development Corp. at founder at director ng Boracay Multipurpose Properties Developers Inc.,Nang tanungin ni Sen. Leila de Lima, chairperson ng komite, kung ano ang motibo sa pagpatay kay King, sinabi nitong love triangle ang dahilan.,“Magkaribal sila sa babae, iyong may-ari ng McDonald na si Chua, sa Davao City, pero hindi po kilala,” ayon kay Matobato.,Ang pumatay umano kay King ay dalawang rebel returnees na ipinapatay rin kalaunan. Ang dalawa ay kinilala ni Matobato na sina Joel Tapales, alyas Turko at isang nagngangalang Nonoy.,“Sila ang pumatay kay Richard King pero pinatay din sila,” paglalahad ni Matobato.,Makalipas umano ang ilang araw, siya naman umano ang itinurong pumatay kay King matapos siyang magpaalam na kakalas na sa DDS.,“Nagpaalam na ako na hindi na ako magtatrabaho kasi matanda na ako,” wika ni Matobato. “Kasi nakokonsensya na ako, kaya nagpaalam na ako. Maraming nadadamay na wala naman katotohanan.”,Inamin naman ni Matobato na hindi siya nakasama sa operasyon sa pagpatay kay King kundi sinabi lang ng kasama niya sa DDS.,Ipinagkibit lang ng batang Duterte ang mga pahayag ni Matobato sa Senado kahapon.,“What De Lima and this certain Matobato say in public are bare allegations in the absence of proof. They are mere hearsay. I will not dignify with an answer the accusations of a madman,” ani Paolo.",,
BI employee inireklamo ni Maria Ozawa,,"Nagsasagawa na ng imbestigasyon ang Bureau of Immigration (BI) hinggil sa reklamo ng Japanese actress na si Maria Ozawa laban sa isang immigration officer na nag-post ng larawan nito sa social media.,Ayon kay BI spokesperson Atty. Ma. Antonette Mangrobang, inaalam na ng ahensya kung may katotohanan ang lumabas na ulat na isang tauhan ng BI ang nag-post ng larawan ng pasaporte ni Ozawa sa Facebook account ng isang Armee Camzon na may titulong “I bet you know this girl”.,“We are currently conducting our investigation. The BI Personnel Section was tasked to confirm whether the person who holds the account is one among BI’s almost 2K employees,” sa text message sa Abante ni Mangrobang.,“The BI will not condone nor tole­rate these acts. We assure the public that such case is isolated and the right to privacy of BI’s clients is our paramount concern,” dagdag pa nito.,Una nito, umalma si Ozawa nang makarating sa kaalaman nito na kuma­lat ang larawan ng pasaporte nito at ID/alien card sa social media dahil sa kagagawan ng empleyado ng BI.,“This is very wrong. Immigration is a place where people TRUST and give their private accounts, details and look what she’s done to my privacy…Posting it on her social media. I LOVE this country and I’m doing my VERY best to stay here for good but how can I stay here for good when people like this really exist,” sa Facebook post ni Ozawa.",,
"Kredibilidad ni Matobato, bokya kay Ping",,"Laglag kaagad kay Sen. Panfilo Lacson ang kredibilidad ni Edgar Matobato, isang self-confessed member ng Davao Death Squad (DDS) matapos na lumitaw na hindi magkakatugma ang mga sinasabi nito.,Partikular na nakita ni Lacson na sa tingin niya ay hindi nagsasabi ng totoo ang una nitong sinabing pagdukot nila sa isang terrorist suspect na “Sali Makdum” noong 2002 at dinala umano sa tanggapan ni office of the Presidential Anti-Organized Crime Task Force (PAOCTF) para patayin.,Ngunit ayon kay Lacson, noong 2002 ay wala o nabuwag na ang PAOCTF.,“Wala nang PAOCTF noong 2002 kasi ako’y senador na nu’ng 2001 at nawala na ‘yung PAOCTF,” giit ni Lacson.,Bukod dito, ayon kay Lacson, wala siyang nakitang ‘Sali Makdum’ sa internet.,“Kanina pa ako Google nang Google kay Sali Makdum … gigil na gigil na ako wala akong makita. Baka non-existent ‘yan,” ayon kay Lacson.,Bukod dito, hindi rin umano nagtugma ang pahayag ni Matobato sa sinabi nitong pagpatay nila sa billionaire businessman na si Richard King.,Unang sinabi ni Matobato na pinatay si King sa loob ng isang fastfood chain, ngunit lumitaw naman sa rekord na pinatay si King nang malapitan sa ulo sa loob ng opisina ng kanyang kumpanyang Vita-C.",,
Walang pinatay sa mga tao namin! — Nograles,,"Mariing itinanggi ng kampo ng mga Nograles na mayroon silang mga tauhan na napatay dahil sa pulitika sa Davao City.,“I don’t know what this guy is talking about,” ani Davao City Rep. Karlo Nograles matapos sabihin ng testigo ng Senado na si Edgar Matobato na apat sa mga tauhan ni dating House Speaker Prospero Nograles ang kanilang pinatay noong 2010 sa utos diumano ni Pangulong Rodrigo Duterte na noo’y alkalde ng Davao City at kalabang pulitikal ng mga Nograles.,Naglaban sina Nograles at Duterte sa mayoralty race sa nasabing lungsod at natalo ang dating kongresista.,“From the time I was chief-of-staff of former Speaker Prospero C. Nograles to the time I was elected as congressman, no supporter of ours or persons under our employ was ever killed due to politics,” ani Cong. Nograles.,“Political differences in our city has always been strictly on the level of difference in policy and style and it has never degraded into the level of violence. That is why it is easy for us to set aside our differences and unite for the common good of Davao and the nation. I can only suspect that this guy is being manipulated by some people to only serve their own selfish interests,” anang kongresista.,Ang mambabatas ay bahagi ng Duterte administration sa Mababang Kapulungan ng Kongreso at chairman ngayon ng makapangyarihang House committee on appropriations. Sinuportahan din ng mga Nograles si Duterte sa nakaraang presidential elections at nagpasimuno pa ng ‘AlDuB’ o Alyansang Duterte-Bongbong (Marcos).",,
Bakit ngayon lang? Nasa’n ang ebidensya? Ang kaso? — DOJ,,"Nagpahayag ng kanyang pagdududa si Justice Sec. Vitaliano Aguirre II sa kredibilidad ng iprinisintang testigo sa Senado kaugnay sa umano’y pagkakasangkot ni Pangulong Rodrigo Duterte sa extrajudicial killings noong siya ay alkalde ng Davao City.,Sinabi ni Aguirre na ang testimonya ni Edgar Matobato, umano’y miyembro ng Davao Death Squad (DDS), ay kalokohan lamang.,Ang unang tanong ni Aguirre ay bakit ngayon lamang ito inilulutang, kung ano ang ebidensyang susuporta sa alegasyon at kung bakit wala namang kasong isinampa laban sa mga inaakusahan gayong noon pa ito nasa kamay ng dating DOJ secretary na si Leila de Lima.,Ganito rin ang punto ng Malacañang. “Hindi ba inimbestigahan na nga noon iyan, noong Commission on Human Rights, nu’ng sinaunang panahon, nu’ng Mayor pa po si Pangulo at wala namang charge, wala naman silang nakitang direktang ebidensya,” sabi ni Presidential Communications Office (PCO) Sec. Martin Andanar nang hingan ng reaksyon.,Kinuwestyon rin ni Aguirre ang kawalan ng pinanumpaang affidavit ni Matobato na nagsasangkot kay Duterte sa vigilante killings gayung nasa ilalim siya ng Witness Protection Program (WPP) sa loob ng tatlong taon.,“He’s a coached witness. He’s a lying witness. Hindi totoo ‘yan. Sabi niya wala daw siyang in-execute na affidavit tungkol dun sa pinagsasabi niya. Imposibleng mangyari ‘yun. He has been under the care of the Witness Protection Program since 2013 under [Senator Leila] De Lima. He could not be entered sa WPP without you executing an affidavit,” ayon kay Aguirre., Inililigaw lamang umano ni De Lima ang publiko sa bulto ng alegasyon sa kanya ni Pangulong Duterte na sangkot siya sa illegal drug trade sa isinagawang imbestigasyon sa Senado.",,
2 pulis protektor ni Espinosa,,"Dalawang pulis na umano’y naging protektor ng itinuturing na top drug lord sa Eastern Visayas na si Kerwin Espinosa ang kinilala na.,Tahasang ibinulgar ni Albuera, Leyte Police chief, Chief Insp. Jovie Espenido ang dalawang pulis na isang may pa­ngalang “PO2 Paras” at ang isa naman ay kinilala sa pangalan lamang na “Manalo”.,Sinabi ni Espenido na karamihan sa mga nasali sa listahan ng Espinosa drug group ay mga pulis na na-assign sa West Leyte.,Gayunman, agad namang nilinaw ng hepe na hindi pa pwedeng pangalanan ang iba pang mga pulis dahil hindi pa naisampa ang mga nararapat na kaso laban sa mga ito.,Patuloy pa ngayong bineberipika kung ang nasabing mga pulis na nasa sa payola list ay nasa ilalim ba ng Police Region Office (PRO) 8.,Samantala, hanggang ngayon ay hindi pa rin sumusuko si Kerwin Espinosa sa kabila ng patuloy din na panawagan ng kanyang ama na si Albuera Mayor Rolando Espinosa na lumantad na at sumuko.,Napag-alaman na bigo pa rin ang pulisya na matagpuan at madakip si Kerwin dahil hinihinalang nasa ibang bansa pa rin ito at nagtatago.",,
4 na babae nailigtas sa hostage,,"Matiwasay na nailigtas ng mga tauhan ng Special Weapons and Tactics (SWAT) Unit ng Makati City Police ang apat na kababaihan kabilang ang isang buntis matapos i-hostage ng isang problemadong lalaki na umano’y hiniwalayan ng kanyang misis kamakalawa ng gabi sa Makati City.,Nahaharap ngayon sa kasong alarming scandal at paglabag sa Republic Act Serious Illegal Detention, Illegal Possession of Deadly Weapon ang suspek na si Ruben Azares, 37, pansamantalang nanunuluyan sa kaanak nito sa Guadalupe Nuevo ng nasabing lungsod at kasalukuyan nakakulong ngayon sa Makati City Police.,Hindi naman nasaktan ang apat na biktima na nakilalang sina Iza Among, 30, magkapatid na Joselyn, 31 at Geneiviv Guiang, 22, pawang mga call center agent at Beverly Morales, 25, buntis. Ang mga ito ay nangungupahan sa naturang lugar sa Kalayaan Avenue, Brgy. Guadalupe, Makati City.,Batay sa isinagawang imbestigasyon ni SPO1 Wilfredo Alvarez, ng Station Investigation and Detective Management Branch (SIDMB) ng Makati City Police, dakong alas-nuwebe ng gabi nang maganap ang insidente sa kalayaan Ave­nue corner JP Rizal nang nasabing lungsod.,Lumalabas sa imbestigasyon na bago ang pangho-hostage, nabatid na hiniwalayan umano ng kanyang misis ang suspek at mula sa Sorsogon ay lumuwas ito ng Maynila at nanunuluyan sa kanyang kaanak sa Kalayaan Avenue dahil ang katwiran nito, pinagbibintangan siya ng kanyang mga kalugar na sangkot umano siya sa droga.,Sinabi pa ng suspek na mayroon humahabol at nais umano siyang patayin at nang makahagilap ito ng isang kutsilyo dito na niya pinasok sa loob ng bahay ang mga biktima.,Agad naman nakapag responde ang mga tauhan ng SWAT at Makati City Police sa pangunguna ni Supt. Angelo Germinal Deputy Director ng Makati City Police at napasuko ang suspek.",,
ROMULO NERI ABSWELTO SA NBN-ZTE SCAM,,"Isang pang akusado sa NBN-ZTE broadband deal scam sa katauhan ni dating National Economic and Development Authority (NEDA) Director General Romulo Neri ang inabswelto ng Sandiganbayan.,Sa desisyong inilabas ng Sandiganbayan Fifth Division, kinatigan ng anti-graft court ang demurrer to evidence na ihinain ni Neri dahil hindi umano napatunayan ng prosekusyon na guilty ito sa kasong katiwalian na isinampa sa kanya noong 2010.,“Wherefore, premises considered the Demurrer to Evidence filed by accused Romulo L. Neri is granted and this case is accordingly Dismissed,” ayon sa Sandiganbayan.,Noong 2010 ay kinasuhan si Neri kasama sina dating Commission on Election (Comelec) chairman Benjamin Abalos ng kasong katiwalian matapos makipagpulong umano ang mga ito sa mga opiyales ng ZTE noong 2006 hanggang 2007.,Una nang inabswelto si Abalos sa nasabing kaso habang may isa pang kasong kinakaharap si Neri sa Sandiganbayan Fourth Division kasama sina dating Pangulo at ngayo’y Pampanga Rep. Gloria Macapagal Arroyo at mister nitong si dating First Gentleman Mike Arroyo kung saan pawang naghain din ang mga ito ng demurrer to evidence.",,
"DAVAO EJKs, UTOS NI DUTERTE",,"Isang dating miyembro ng kilabot na Davao Death Squad (DDS) ang humarap sa Senado at inilahad ang naging partisipasyon sa mga patayan sa Davao City, ilan ay ipinag-utos mismo ni Pangulong Rodrigo Duterte noong siya ay alkalde pa lamang ng lungsod.,Sa ikatlong pagdinig ng Senate committee on justice and human rights sa isyu ng extrajudicial killings sa bansa, humarap ang testigong si Edgar Matobato, dating miyembro ng CAFGU at naging kasapi ng Lambada Boys na kalaunan ay naging DDS.,Ayon kay Matobato, sila ang pumapatay sa mga kriminal sa Davao City tulad ng mga drug pusher, snatcher, rapist at maging ang mga kalaban sa pulitika, nakagalit at nakursunadahan lamang ng pamilya Duterte.,Isa sa kilalang personalidad na ipinapatay diumano ni Pangulong Duterte noong Mayor siya ng Davao City ay ang radio personality na si Juan “Jun” Pala noong Setyembre 6, 2003. Si Pala ay isang journalist, columnist at commentator na nagtrabaho sa DxGO. Pinagtuunan niya ang paglalantad ng mga tiwaling pulitiko sa Davao City, kabilang si Mayor Duterte.,“Ipinapatay ni Mayor Duterte si Jun Oras Pala,” paglalahad ng testigo.,“Si Mayor Duterte mismo ang nagpapatay?” tanong uli ni Sen. Leila de Lima, chairperson ng komite.,“Opo mam. Kasi parang binabakbakan siya sa radyo araw-araw,” sagot ni Matobato.,“Paano n’yo alam na siya mismo ang nag-utos na ipapatay si Jun Pala?” tanong ulit ni De Lima.,“Nalalaman ko kasi ‘yung nag-uusap siya ang pinaka-right hand ni Duterte, si Arthur Lascañas. Ako naman ang katiwala ni Arthur Lascañas. Palaging inaakbayan si Arthur Lascañas. Palaging sinasabi na ‘(kung) wala ka Thur hindi peaceful and Davao City’,” pagpapatuloy ng testigo.,Si Lascañas, isang SPO4, ang pinakamaimpluwensiyang pulis umano sa Davao City kung saan kahit Colonel o General ay kaya nitong utusan, ayon kay Matobato. Aktibo pa rin ito sa Philippine National Police (PNP) at magreretiro ngayong Disyembre.,Sinabi ni Matobato na kasama dapat siya sa operasyon pero ang trumabaho sa pagpatay kay Pala ay sina SPO2 Jun Ayao, SPO3 Jun Loresma at ilang rebel returnees. (Patnugot: Dahil sa kawalan ng sapat na panahon, bigo ang mga pagsisikap na makausap ang mga pinapangalanan ni Matobato para hingan ng kanilang panig. Gayunpaman, hinihikayat ang sinuman sa mga nababanggit na magpadala ng kanilang panig sa pahayagang ito.),Nauna rito ay isang pinaghinalaang terorista na kinilala ni Matobato na Sali Makdum ang ipinapatay rin ni Duterte noong 2002. Si Makdum ay dinala pa umano sa tanggapan ni PNP chief Ronald ‘Bato’ dela Rosa noong hepe siya ng Presidential Anti-Organized Crime Task Force (PAOCTF).,Ang labi ni Makdum ay pinagputul-putol at ibinaon sa quarry na pag-aari ng isang Bienvenido Binlaud.,Noong 2010 naman, ipinag-utos rin umano ni Pangulong Duterte ang paglikida sa apat na bodyguard ni dating House Speaker at Davao City Rep. Prospero Nograles noong tumakbo itong mayor ng lungsod. Ang mga Nograles ay dating kalaban sa pulitika ng mga Duterte subalit naging kaalyado nitong nakaraang May elections at nagpasimuno ng “Aldub” o Alyansang Duterte-Bongbong Marcos sa Davao City.,Ang apat na bodyguard ni Nograles ay pinagbabaril umano ng DDS, tinalian ng tig-tatlong hollow block at itinapon sa dagat upang hindi makita ang mga bangkay.,Bukod dito, ipinapatay rin umano ni Mayor Duterte ang isang dance instructor (DI) noong 2013 dahil nagkaroon ito ng relasyon sa bunsong kapatid niyang si Jocelyn Duterte. Ang iba pang kapatid ng Pangulo ay sina Eleonor, Emmanuel at Benjamin.,“2013 inutusan kami na patayin ‘yung DI, ‘yung kasintahan ng kapatid (ni Mayor Duterte),” kwento ni Matobato. “Inutos sa amin ni Mayor Duterte, ni Sonny Buenaventura, kami na patayin ‘yan.”,Aniya, sinundan nila ang taxi na sinakyan ng DI hanggang sa makarating sa Jacinto Street at dinukot at dinala sa quarry upang doon patayin.,“Binigti at sinaksak. Kinuhaan namin ng damit tapos sinunog namin tapos pinutul-putol ‘yung katawan pagkatapos naman binuhusan namin ng used oil para hindi sumingaw,” pahayag ng testigo.,Inilahad din ng testigo ang pagpatay nila sa mga Muslim, sa utos din ni Duterte, na pinaghinalaan nilang nambomba sa Davao Cathedral noong 1993.,“Noong 1993, binomba ang katedral ng Davao, kaya inorderan kami ni Mayor Duterte na imasaker ang mga Muslim,” paglalahad ng testigo.,Ang katedral na tinutukoy ng testigo ay ang Saint Peter Metropolitan Cathedral na kilala rin bilang San Pedro o Davao Cathedral na matatagpuan sa Barangay Poblacion district.,Umabot sa pitong katao ang namatay, 151 ang sugatan nang bombahin ang katedral noong Disyembre 28, 1993. Tatlong bomba ang sumabog dito, isa sa center aisle na nasundan malapit sa altar at kasunod sa main entrance sa harap ng San Pedro St.,Unang ipinag-utos umano ni Duterte ang pagbomba sa mosque pero dahil sa walang namatay o nasugatan dahil hindi natapat sa oras ng samba ay ang DDS na lang ang pumatay sa mga Muslim na pinaghinalaang nambomba.,Ilan pa sa mga ipinapatay diumano ni noo’y Mayor Duterte (Pangulo ngayon) at ng anak niyang si Paolo ay ang mga sumusunod:,-Isang fixer sa Land Transportation Office (LTO) na ang labi ay itinapon nila sa San Rafael Village noong 2013.,-Tatlong babaeng dinukot nila sa bahay noong 2013 at itinapon ang bangkay sa kalsada ng San Rafael Village.,-Member ng religious group na si Jun Barsabal na ang bangkay ay ibinaon sa quarry sa barangay Ma-A.,-Isang NBI agent na nakilalang si Jamisola na nakaaway lang ni Col. Pabo dahil nakabalandra ang sasakyan ng agent sa kanilang operasyon. Kahit nabaril na nila si Jamisola, si Duterte na ang tumapos ng buhay nito nang tadtarin ng Uzi.,-Isang kidnapper na nahuli nila ni NBI Director Dante Gierran, ang ipinakain nila sa mga buwaya.,-Ang anak ni Duterte na si Paolo ang nag-utos naman diumano na ipapatay ang bilyonaryong negosyanteng si Richard King noong Hunyo 12, 2014 dahil lamang sa love triangle nang maging magkaribal sila sa isang babae na nakilala lamang bilang “Ochoa”.,-Ipinapatay rin diumano ni Paolo ang isang lalaking nag-overtake lamang sa kanyang sasakyan.,Sa pagsasalaysay ni Matobato, umabot sa 1,000-katao ang napatay niya mula noong 1988 hanggang 2013.,Si Matobato ay dating isinailalim sa Witness Protection Program (WPP) ng Department of Justice (DOJ) subalit nang manalo si Duterte sa nakaraang halalan ay umalis ito sa takot na maging siya ay mapatay rin.",,
PDigong kinontra ng Defense chief,,"Kinontra ni Defense Secretary Delfin Lorenzana ang dahilan ni Pangulong Rodrigo Duterte sa pagpapalayas sa U.S. Special Forces sa Mindanao.,Sa budget briefing ng Department of National Defense (DND), sinabi ni Lorenzana na hindi mangyayari ang pangamba ng Pangulo na patuloy na malalagay sa panganib ang buhay ng mga sundalong Kano kapag mananatili pa rin ang mga ito sa Mindanao.,Malayo aniyang mangyari ito sapagkat nananatili lamang sa kampo ng militar ang U.S. special forces.,Armado, well-trained at combatants rin naman aniya ang mga sundalo ng Amerika kaya walang dapat ipangamba sakali mang lumabas ang mga ito sa kampo ng Armed Forces of the Philippines (AFP).,Dagdag pa ni Lorenzana, kaya napunta at namalagi ang mga sundalong Kano sa Mindanao ay dahil minsan na ring kinaila­ngan ng Pilipinas ang kanilang tulong lalo na sa mga equipments na kanilang ibinibigay sa bansa.",,
China nag-aalok ng eroplano kay Duterte,,"Hindi man direktang nagpahayag ng takot ay mas kumportable umano si Pangulong Rodrigo Duterte na sumakay sa commercial flight kesa sa mga regalong eroplano.,Tugon ito ng Pangulo sa sinasabing alok na eroplano ng bansang China sa una.,“Kasi ang China nagsabi daw they are worried of me, kaya nagkukuwan na magbigay ng eroplano ko. Baka walang fuse ‘yang isa, puputok ‘yung isa, tapos na. They’re also thinking of the other guy. Alam mo na… ganon kasi. I am not anti-American. I said, we are not severing our ties, military ties. Nandiyan ‘yan eh. Who am I to abrogate a treaty?” sabi pa ni PDU30.,Kasabay ng pahayag ay iniutos ni Pangulong Duterte sa Armed Forces of the Philippines (AFP) na gamitin na lamang ang presidential plane bilang ambulance.,“Use the presidential plane … ako… okay na ako sa PAL (Philippine Airlines) pati Cebu Pacific.,kay man ‘yan, mas safe diyan pati kapkap. Okay man lahat, I mean I do not see any danger there,” bahagi ng direktiba ng Pangulo kay Defense Secretary Delfin Lorenzana kamakalawa ng gabi sa isang programa sa AFP sa Villamor Airbase sa Pasay City.",,
"Cayetano, Trillanes nagsigawan",,"Sa ikatlong pagdinig kahapon ng Senado kaugnay sa extra judicial killings (EJKs), sumiklab naman ang banggaan sa pagitan ni Sen. Antonio Trillanes, kilalang kritiko ni Pangulong Rodrigo Duterte at Sen. Alan Peter Cayetano, ang talunang running mate ng Pangulo.,Nag-ugat ito sa pang-uurirat ni Cayetano sa kredibilidad at motibo ng humarap na saksing si Edgar Matobato para na rin malaman kung ito’y nagsasabi ng totoo.,Ngunit isinentro ni Cayetano ang tanong kung sino ang tumulong sa kanya para lumantad at kung may kinalaman dito ang Liberal Party (LP) na maaring bahagi ng tinatawag na Plan B ng partido para patalsikin ang Pangulo at ipalit si VP Leni Robredo na isang LP member.,Hindi naman pinalampas ni Robredo ang insinuwasyon ni Cayetano at agad nagpalabas ng isang statement na nagsasaad na, “We are offended by Senator Cayetano’s accusation that the Liberal Party is plotting to oust the President and that I will be the intended beneficiary of this plan.”,Samantala, dumating at umupo si Sen. Trillanes sa tabi ni Cayetano at kinuwestyon ang mahabang pagtatanong ng huli na lumampas na sa 10 minutong itinakdang oras para sa bawat senador na magtatanong.,“More than an hour for a non-member that’s a luxury,” giit ni Trillanes. Hindi pa rin nagpaawat si Cayetano kaya hinirit ni Trillanes na ideklara si Cayetano bilang “out of order”.,Minabuti ni De Lima na isuspende pansamantala ang pagdinig.,Ngunit habang suspendido ay kitang-kita sina Trillanes at Cayetano na patuloy pa ring nagbabangayan dahilan upang lapitan sila ni De Lima at pilit na pinaghihiwalay ngunit walang lumipat ng upuan.,Sa pagbabalik ng pagdinig ay hindi pa rin nagpaawat si Cayetano sa pagsasalita na ikinapikon na rin ni De Lima.,“Let me finish please, I am the chair here, I am the chair here,” giit ni De Lima.",,
PDU30 WAR FREAK!,,"Binalaan ng ilang mamamahayag sa ibang bansa si Pa­ngulong Rodrigo Duterte na dahil sa maaanghang nitong pahayag, pagiging palaaway at mistula na ring ‘war freak’ ay marami na itong nakakabanggang world leaders.,Sa ulat, lumabas sa editorial ng Thai publication news website na The Nation, na may pamagat na “Duterte can’t afford foreign enemies”, nagbabala ito na marami nang nakakaaway sa ibang bansa si Duterte.,Kinastigo nito si Duterte sa mga pahayag laban kay United States President Barack Obama, na nagpahayag ng pagkaalarma sa patuloy na pagdami ng bilang ng mga nasasawi sa Pilipinas dahil sa paglaban sa ilegal na droga.,Sinasabi pang hindi umano magagawa ni Duterte na maisulong ang international policies dahil sa kaliwa’t kanang pagtutol ng ilang lider ng ibang bansa.,“In an ideal world, sovereign nations would maintain the unchallenged authority to implement any policy without other countries attempting to intervene, not even the superpowers on which so much depends in our interconnected world,” ayon pa sa nasabing news organization.,“In reality, however, no national leader has the freedom to pursue policies deemed inappropriate by the international community,” dagdag pa nito.,Dahil umano sa kakaibang lengguwaheng ginagamit ni Duterte ay nakansela ang plano nitong pakikipagpulong kay Obama sa ASEAN summit noong nakaraang linggo at nawalan ng pagkakataon ang mga Filipino na makuha ang suporta ng US sa usapin ng West Philippine Sea laban sa China.,“Duterte’s brashness achieved nothing. Words that might have reinforced his reputation as a maverick and a tough merely caused embarrassment for his government and countrymen,” dagdag pa ng editorial.,Ayon pa sa The Nation, pinalala pa ni Duterte ang isyu sa pamamagitan ng ‘pagsisinungaling’ nang itinanggi nito ang maaanghang na komento laban kay Obama.,Hinimok ng pahayagan si Duterte na magtimpi sa kanyang ‘maaangas’ na pananalita at baguhin ang pagsisikap nito sa pagsugpo at pakikipaglaban sa drug menace kung nais nitong mapanatili ang maganda at maayos na international ties.,Samantala, sinang-ayunan naman ni De La Salle University Professor Richard Heydarian ang obserbasyon ng Thai publication partikular ang argumento sa pagpapanatili ng diplomatic ties ng bansa.",,
Witness: De Lima pinaa-ambush ni Duterte noong 2009,,"Sa Senate inquiry hinggil sa extrajudicial killings itong Huwebes, isang witness na sinasabing miyembro ng Davao Death Squad (DDS) ang humarap at nagsabing iniutos umano ng noo’y Davao City Mayor at ngayo’y Pangulong Rodrigo Duterte na i-ambush si Senator Leila de Lima.,Ayon kay Edgar Matobato, ang witness na nagsabing marami ang namatay sa kamay ng DDS, si Duterte umano ang nag-utos sa kanila na i-ambush si De Lima at ang team nito noong 2009 dahil naglunsad ito ng isang probe laban sa naturang grupo ng vigilante.,Si De Lima ang chairperson noon ng Commission on Human Rights (CHR).,Si Duterte ay konektado umano sa DDS at inaakusahang nasa likod ng mga pagpatay sa mga hinihinalang kriminal sa kanilang lungsod.,Si Motobato, 57, ay dating miyembro ng Citizen Armed Force Geographical Unit (Cafgu).,Sinadya ni De Lima noon ang quarry site na pag-aari umano ng dating pulis na si Bienvenido Laud sa Barangay Ma-a, Davao City upang siyasatin ang lugar na sinasabing libingan ng mga biktima ng DDS noong Hulyo 2009.,“Dumisisyon sila, ma’am, na-aambushin ka namin doon,” ani Matobato na ang tinutukoy ay ang Senadora.,“Noong hinukay niyo ‘yung sa (Barangay) Ma-a, inabangan ka namin. Pumasok kayo, naka-ambush position kami,” aniya pa.,Tinanong ng Senadora ang witness kung sino ang nag-utos na ipapatay sila.,Sinagot ito ni Matobato ng “Si Mayor Duterte po. Kinausap niya kami sa opisina namin.” Ang opisinang ito ay ang “Heinous Crimes Section” ay nasa Office of the Mayor.,“Kinausap man doon kami sa opisina, ma’am. Pumunta kami doon, pero hindi ka na pumasok sa itaas, ma’am. Doon lang kayo sa entrada pumasok. Doon kami nagaabang na… Buti na lang umalis kayo,” lahad pa ng witness.,Idinagdag pa ni Matobato na siya umano ay nagtatrabaho bilang assassin para kay Duterte na umano’y nag-utos sa pagbobomba ng mga moske bilang ganti sa pagbobomba sa Davao Cathedral noong 1993.,Sa pagdinig na ito, kunsaan boluntaryo umanong humarap si Matobato, agad din namang nagpahayag si Justice Secretary Vitaliano Aguirre at sinasabing hindi kapani-paniwala ang mga pahayag ng saksi.,Aniya pa, si Matobato ay nasa ilalim noon ng witness protection program (WPP) habang si De Lima noon ang Justice secretary at walang kasong iniharap laban kay Duterte., Nagtataka pa si Aguirre kung bakit ngayon lang lumutang ang saksi.,“He’s a coached witness. He’s a lying witness. Hindi totoo ‘yan. Sabi niya wala daw siyang in-execute na affidavit tungkol dun sa pinagsasabi niya. Imposibleng mangyari yun. He has been under the care of the Witness Protection Program since 2013 under De Lima. He could not be entered sa WPP without you executing an affidavit,” giit pa ni Aguirre.",,
"Kemikal na pampasabog, nasabat",,"CUYAPO, Nueva Ecija — Mga kemikal sa paggawa umano ng shabu at posible ring para sa eksplosibo ang natagpuang inabandona sa ba­hagi ng Tarlac-Pangasi­nan-La Union Expressway (TPLEX) sakop ng Brgy. Bentigan sa baying ito noong Martes ng umaga.,Sa ulat ni P/Supt. Felix Castro sa tanggapan ni P/Sr. Supt. Manuel Cornel, Nueva Ecija police director, isang opisyal ng TPLEX ang nagbigay sa kanila ng impormasyon ukol sa natagpuang mga kemikal sa may KM 155+.900 ng expressway.,Sa tulong ng mga ele­mento ng Nueva Ecija Police Crime Laboratory Office, ang mga narekober ay kinabilangan ng anim na balde na may lamang tig-dadalawang bote ng 2.5 liters na namarkahang “amino butane”; tatlong balde na naglalaman ng tig-dadalawang 2.5 litro na may markang “Nitoetahe” na pawang mga tinabunan ng kusot o sawdust.,Kabilang pa sa mga natagpuan ay dalawang puting balde na naglalaman ng maliliit na lata na may kemikal at meron pang lata na puno ng basag na mga bote.,Meron pang tatlong selyadong lata at isang sel­yadong plastic gallon na naglalaman ng ‘di namarkahang likido; 10 mga 2.5 litrong bote na may transparent liquid; apat na bote ng “amino butane”; limang bote ng “benzaldehyde” at isang bote na binura ang label nito.,Dinala ang mga kemikal sa Philippine Drug Enforcement Agency (PDEA) Regional Office 3, sa Brgy. Maimpis, San Fernando, Pampanga ayon kay Castro.",,
Hillary Clinton bumubuti na,,"Tuluyan ng gumagaling si Democratic presidential­ candidate Hillary Clinton mula sa pagkakasakit nito dahil sa pneumonia.,Ayon sa ulat, base sa inilabas na medical information ni Dr. Lisa Bardack, patuloy ang improvement ng secretary of state matapos na ma-diagnose ito ng mild, non-contagious bacterial pneumonia.,Nakasaad din dito na normal ang kinalabasan ng kanyang physical examination at ito ay nasa excellent mental condition.,Magugunitang hindi na tinapos pa ang programa sa September 11 attack commemoration matapos ang pagkahilo nito dahil sa dehydration.",,
"Nagbigting 9-anyos, patawirin",,"Inoobserbahan pa rin sa Jose Reyes Memorial­ Medical Center (JRMMC) ang 9-anyos na batang lalaki matapos itong madiskubreng nakabigti sa kanilang bahay kamakalawa sa Sta. Cruz, Maynila.,Sa imbestigasyon ni PO3 Julio Espiritu Jr., ng Manila Police District-Police Station 3, alas-4:25 ng hapon naganap ang insidente sa silong ng bahay ng biktimang si Carlo Rowen Almario, estudyante at taga-1894 Antipolo St. Tondo, Maynila.,Sa salaysay ng ama ng biktima na si Carlito Almario, 53, nakita umano ng boarder nilang si Betty na nakabigti ang biktima gamit ang isang lubid. Kaagad umanong kinalas ang lubid at saka isinugod sa pagamutan ang paslit.,Patuloy umanong nagsasagawa ng imbes­tigasyon ang pulisya.,Wala umanong alam na dahilan ang ama ng biktima para gawin ng anak ang magbigti.,Aalamin din kung naglalaro lamang ang biktima at naisip na ga­wing laro ang pagpapakamatay o may iniinda itong problema na naging daan para gawin ang pagbibigti.",,
US lumagda sa kasunduan sa Israel,,"Lumagda ng isang kasunduan ang Estados Unidos­ at ang bansang Israel ng $38 bilyon sa military assistance sa susunod na sampung taon.,Sa ulat, ang nasabing agreement ang siyang pinakamalaking kasunduan na nilagdaan ng Amerika sa kahit isang anumang bansa.,Ayon sa isang senior US official, sakop ng naturang kasunduan ang pag-upgrade sa karamihan sa mga fighter aircraft, pagpapahusay sa ground forces mobility at pagpapalakas sa missile defense systems ng nasabing bansa.,Dahil dito ay magiging phase-out na rin ang mga Israeli military product kung saan kinakailangang gastusin ang pondo para sa American military industries.,Kaugnay nito, sinabi ni US Pres. Barack Obama na hindi matitinag ang security commitment ng ­Estados Unidos sa Israel na pinatunayan ng ­kanyang administrasyon.",,
PDU30: Mindanao nasa kuko ng civil war,,"Nagbabala si President Rodrigo Duterte na ang terorismo sa Mindanao ay maaaring magresulta ng malawakang civil war kung hindi paiiralin ang diplomasya sa pagresolba sa insurgency sa nasabing rehiyon.,“From terrorism in Mindanao, it could degenerate into a full-blown civil war,” babala ni Pangulong­ Duterte sa kanyang talumpati sa harapan ng mga miyem­bro ng Philippine Air Force (PAF) kasabay ng paggunita sa ika-48 taong anibersaryo ng 250th Presidential Airlift Wing sa Villamor Airbase kamakailan.,“That’s why we are trying to talk. Do not be dismayed about the fact that we are talking to the left,” dagdag ng Pangulo.,Sinabi rin ng Pangulo­ na kahit gustuhin niyang maging istrikto sa pagharap sa mga rebelde, bilang Pangulo ang trabaho niya ay palaganapin ang katahimikan sa isla.,“We cannot be forever killing our own citizens. So they have agreed to talk, we can use the extra force now, we can focus them in Mindanao. But the most important thing here is you have to change paradigm. Hindi na ito giyera na harap-harapan. So it’s always a matter of detection,”paliwanag pa ng Pangulo.",,
"BPSO na aktibo sa ‘Oplan Tokhang’, itinumba",,"Isang Barangay Public Safety Officer (BPSO) na umano’y aktibong sumasama sa operasyong Oplan Tokhang ang pinagbabaril hanggang sa mapatay ng isang hindi pa kilalang gunman na naka-face mask sa Quezon City kahapon ng madaling-araw.,Ayon sa Criminal Investigation Detection Unit (CIDU), nakilala ang biktima na si Bonifacio Fraun Jr., 48, may asawa, ng Kalayaan St., Brgy. Batasan Hills sa nasabing lungsod.,Sinasabing madalas umanong sumama sa Quezon City Police District (QCPD) Station 6 sa pagsasagawa ng Oplan Tokhang sa Brgy. Batasan Hills at ang biktima umano ang nagtuturo kung sino ang mga taong sangkot sa illegal drugs bago pa mangyari ang krimen.,Sa pagsisiyasat, nangyari ang krimen alas-12:00 ng hatinggabi sa kahabaan ng Commonwealth Avenue, Riverside St., malapit sa isang paaralan.,Sa imbestigasyon, ang biktima kasama ang isa pa umanong BPSO na si Jerry Mendiola ay naka-duty sa Barangay Outpost at tumutulong sa mga crew na nag­hahakot ng basura nang biglang sumulpot ang suspek.,Bigla na lang binaril ng suspek sa ulo ang biktima saka mabilis na tumakas. Agad naman sumaklolo si Mendiola at itinakbo ang biktima sa East Avenue Medical Center pero idineklara rin itong dead on arrival.,Inaalam ngayon ng mga awtoridad kung may kinalaman ang pagpatay sa biktima sa pagtulong nito sa operasyon ng pulisya.",,
"Utol ni kap, arestado sa boga at bala",,"“Pang self-defense” lang ang idinahilan ng isang lalaking hinainan ng search warrant nina PC/Insp. Chito Macaspac, hepe ng Naic Municipal Police Station sa Cavite, sa police operation na naganap mag-aalas-otso ng umaga kahapon.,Ngunit hindi rin basehan ang katuwiran ng suspek na si Mario Gonzales, residente ng Belmont Subdivision, Brgy. Pangue Central, Naic, Cavite, upang hindi siya arestuhin ng mga o­peratiba, matapos makuha ang tig-isang Taurus caliber .9mm at caliber .22 converted airgun.,Kasama rin sa nasamsam sa bahay nito ang dalawang magazine, dalawang holster at kulang sa 50 live ammunitions para sa dalawang nabanggit na baril.,Kuwento ng suspek sa Abante, kapatid niya ang kasaluku­yang barangay captain sa kanilang lugar, na inambus umano nu’ng Oktubre 10 ng nakalipas na taon, habang sakay ng kanyang kotse, kasama ang asawa at anak nito.,Isa umano ito sa mabigat na dahilan kung bakit inarmasan niya ang sarili, kahit pa nakaligtas sa kamatayan ang kanyang kapatid at pamilya nito.",,
"Pulis–Bulacan na nahuling bumabatak, binulagta",,"Isang pulis Bulacan na nakatalaga sa sub-station ng San Jose del Monte City Police ang napatay makaraang taniman ng bala sa ulo ng mga hindi kilalang lalaki at lagyan ng karatulang adik at karnaper ito ilang araw matapos mahuli ito sa akto na bumabatak ng shabu at sumasali sa sugal na taya ang droga sa Brgy. Gumaok, San Jose del Monte City, Bulacan kamakailan.,Sa naantalang report ni P/Senior Supt. Romeo Caramat, Jr., Bulacan police director, nakilala ang napatay na pulis na si PO1 Albino Abir, nakatalaga sa San Jose del Monte City Police at pansamantalang nakatira sa Block 5, Brgy. Gumaok, ng nasabing lungsod na nagtamo ng tama ng bala sa ulo matapos tambangan ng mga hindi kilalang armadong kala­lakihan.,Naganap ang insidente noong nakaraang Biyernes ng gabi habang ang pulis na biktima ay lulan ng kanyang motorsiklo at sinasabing pauwi na sa kanyang inuupahang bahay matapos mag-duty nang bigla na lamang pagbabarilin ng mga suspek na armado ng kalibre .45 pistol at nang matiyak na patay na ang pakay ay tumakas ang mga ito.,Nabatid na bago napatay ang pulis ay nahuli sa akto at nai-video pa ang pulis na gumagamit ng shabu sa loob ng nasabing sub-station at nakita rin itong sumasali sa sugal na kara-krus, taya ang isang maliit na pakete ng shabu at hindi inaalis ang posibilidad na ito ang matinding rason kaya itinumba ito ng mga hindi kilalang salarin.",,
Titser pinatay ng estudyante,,"ZAMBOANGA CITY — Patay ang isang 23-anyos na guro matapos itong saksakin ng kanyang estudyante sa Cagayan de Oro City sa Northern Mindanao.,Nakilala ang nasawi na si Vilma Cabactulan, ng Pedro Roa National­ High School at tatlong saksak sa kanyang likuran ang tinamo nito. Nabatid na sa loob mismo ng silid-aralan pinagsasaksak ng 15-anyos ang guro.,Sinabi ng pulisya na naganap ang krimen noong Martes ng umaga matapos na pagalitan umano ng guro ang ­estudyante dahil sa madalas nitong paggamit ng cellphone sa oras ng klase.,Agad naman nadakip ang batang suspek at nabawi ang 7-pulgadang patalim na pag-aari umano ng isa pang estudyante na sinasabing kasama sa nagplanong saksakin ang guro.,Naisugod pa sa pagamutan ang kaawa-awang guro, ngunit bigo ang mga doktor na masagip ang buhay nito.,Nasa Grade 9 ang suspek kung saan ay adviser ang gurong biktima. Iniimbestigahan pa ang da­lawang estudyante, kabilang ang may ari ng patalim, kaugnay sa kaso, sinasabing nag-jack and poy pa ang mga ito bago pagsasaksakin ang guro.",,
OFWs patuloy sa pagdating,,"Walang mapagsidlan ang kagalakan ng 90 overseas Filipino workers (OFWs) nang dumating sa Ninoy Aquino International Airport (NAIA), Terminal 1 sa Pasay City kamakalawa ng hapon, mula Riyadh, Saudi Arabia.,Dakong alas-4:30 ng hapon nang dumating ang mga manggagawang Pinoy nang lumapag ang kanilang sinakyang Saudi Airlines Flight SV 860 sa NAIA Terminal 1.,Sinalubong ng mga opisyal ng Overseas W­orker and Welfare Administration (OWWA), Philippine Overseas Employment Administration (POEA) at Department of Foreign Affairs (DFA) ang mga nasabing manggagawa.,Nauna nang dumating kamakalawa ng alas-nuwebe ng umaga ang 68 manggagawang Pinoy na ga­ling sa Kuwait sakay ng Philippine Airline Flight PR-699 sa NAIA Terminal 2.,Ang mga ito ay pawang mga nawalan ng trabaho sa pinapasukang kumpanya mula sa construction firm na Saudi Oger dahil sa diumano ay pagkalugi nito.,Ayon kay Atty. Jeriel Domingo, deputy administrator ng POEA, makakatanggap aniya sila ng tulong mula sa pamahalaan partikular ang livelihood at employment assistance.,Aniya aabot din sa P26,000 ang maaari nilang makuhang cash mula sa OWWA.,Sa pagsalubong ng mga opisyal ng gobyerno sa mga OFWs, ipinaabot nila ang mainit na pag-welcome sa kanila ni Pangulong Rodrigo Duterte.,Ang mga uuwi pa sa malalayong probinsiya ay pansamantalang ibu-book ng OWWA sa isang hotel habang nagpapa-schedule ng biyahe o flight.,Habang ang iba nama na malapit lamang ang kanilang probinsiya ay bibigyan ng pamasahe.,Umaasa naman ang mga opisyal ng gobyerno na hindi masisiraan ng loob ang mga repatriated OFWs at muling makahahanap ng trabaho dito sa Pilipinas o sa iba pang bansa.,Ayon sa OWWA ito na ang ika-limang batch ng OFWs na matagal nang nawalan ng trabaho sa Saudi Arabia at agad natulungan ng administrasyong Duterte para mapauwi sa Pilipinas.,Binigyan din ng pagkain at tubig ang mga manggagawang Pinoy at phamplet na naglalaman ng mga impormasyon para sa mga ahensiyang pwedeng pagdulugan nila ng iba pang concerns.,Dalawang bus ng OWWA ang naghatid sa OWWA office sa mga OFW na may kailangan pang ayusin o iprosesong mga dokumento para sa pag-claim nila ng ibinibigay na financial assistance.,Habang ang iba naman ay sinundo ng kani- kanilang mga mahal sa buhay.,Ayon kay Yolanda Penaranda hepe ng Repatriation Division ng OWWA nasa mahigit na 900 na OFWs mula sa Saudi Arabia ang nakauwi na sa bansa simula nang ipatupad ang mass repatriation.",,
"Permit ng condo project sa Binondo, pinababawi ng konsehal",,"Pinawawalang-bisa ng isang konsehal sa Maynila ang building permit na inisyu sa isang condominium project ng Federal Land Inc. (FLI) dahil sa awayan sa lupa sa isa pang developer.,Sinabi ni 3rd District Councilor Manuel Zarcal, nais lang niyang pangalagaan ang interes ng publiko nang isumite niya ang kanyang resolusyon na nag-aatas sa Office of the City Engineer na bawiin ang Building Permit at Zoning Permit na inisyu nito sa Four Seasons Riviera Condominiums noong 2010.,Binanggit ni Zarcal ang desisyon ng Housing and Land Use Regulatory Board (HLURB) noong Hulyo 26 kung saan sinuspindi nito ang License to Sell ng FLI at Central Realty and Development Corp. habang dinidinig pa ang civil case na sinampa ng kalaban nitong Solar Resources Inc. sa Manila Regional Trial Court Branch 6.,Pinaglalaban ng Solar na sila ang tunay na may ari ng 7,350-square meter na lupa na matatagpuan sa kanto ng Muelle Dela Industria at Prensa & Numancia streets sa Binondo kung saan tinatayo ang apat na tower ng 30-palapag na Four Seasons Riviera Condominiums.",,
"Ferdie umalis, Gener dumating",,"Tuluyan nang nakalabas ng Philippine Area of Responsibility (PAR) ang bagyong Ferdie dakong alas-12:30 ng tanghali at isang lugar na lang ang nasa ilalim ng storm signal.,Sa Pagasa severe weather bulletin no. 18 na inilabas alas-dos ng hapon, ang huling lokasyon ng bagyong Ferdie dakong ala-una ng hapon ay 315 kilometers northwest ng Basco, Batanes.,Taglay nito ang lakas ng hangin na 195 kilometers per hour at bugso na 230 kilometers per hour.,Tinatahak ng bagyong Ferdie ang northwest direction sa bilis na 20 kilometers per hour. Ang Batanes Group of Islands na lamang ang nasa ilalim ng tropical cyclone war­ning signal no. 1.,Samantala, ang bagyong Gener naman ay huling namataan 1,130 kilometers east ng Baler, Aurora.,May taglay itong ha­ngin sa lakas na 130 kilometers per hour malapit sa gitna at pagbugsong 160 kilometers per hour.,Sa Sabado pa ng umaga ito inaasahang lalabas ng PAR at pinapalakas pa nito ang Habagat.,Samantala,tiniyak ng pamunuan ng National Disaster Risk Reduction Management Council (NDRRMC) na handa at may naka-standby nang satellite phone ang mga local government units at iba pang mga tanggapan ng pamahalaan na magagamit sa paghagupit ng mga bagyong Ferdie at Gener.,Dahil dito, kumpiyansa si NDRRMC Executive Director Undersecretary Ricardo Jalad na hindi mapuputol ang linya ng mga komunikasyon sa mga lugar na hahagupitin ng nasabing bagyo.",,
Patikim: 1 month libreng toll fee sa NAIAX,,"Simula Setyembre 22, magagamit na ng mga motorista ang Ninoy Aquino International Airport Expressway (NAIAX) na walang babayarang toll fees sa loob ng isang buwan.,Ito ang ipinabatid ni Department of Transportation (DOTr) Sec. Arthur Tugade sa Senate committee on finance na pinamumunuan ni Sen. Loren Legarda.,“The public will enjoy one month free, no toll fees when we open that,” wika ni Tugade.,Nagpasalamat naman sina Sens. Legarda at Juan Miguel Zubiri sa libreng one month toll fee sa NAIAX.,Ang NAIA expressway na magkokonekta sa Terminal 1 at 2 ay bubuksan sa Setyembre 22, habang ang magkokonekta naman sa Terminal 3 ay bubuksan bago matapos ang taon.,Kinilala naman ni Tugade ang administrasyong Aquino na siyang nagplano at nagpanimula ng proyekto.,“For the record, hindi po kami ‘yan. Past administration po ‘yan. Sila ang nagtayo, kami lang ho nagtapos at nag-open,” ani Tugade.,Ang 4-lane, 7.75-kilometrong elevated expressway at 2.22-kilometrong at-grade road project ay nagkakahalagang P17.9 bilyon at tumutuhog sa Sales Avenue, Andrews Avenue, Parañaque River, MIAA Road, at Diosdado Macapagal Boulevard.",,
Private cars ibabawal na sa Edsa,,"Ikinokonsidera na ng Department of Transportation (DOTr) na pagbawalan ang mga pribadong sasakyan na gamitin o bumiyahe sa kahabaan ng EDSA rush hour upang hindi ma-delay sa pag-uwi ang may 1.3 milyong pasahero ng mga pampasaherong bus.,Ito ang inamin ni DOTr Undersecretary Anneli Lontoc sa pagdinig ng House committee on Metro Manila development na pinamumunuan ni Quezon City Rep. Winston Castelo kahapon.,“Isa po ‘yan sa pinag-uusapan na aming measures. Para mas mabilis na makabiyahe ang public transport,” ani Lontoc nang ipinanukala ni Malabon Rep. Ricky Sandoval sa nasabing pagdinig na magpatupad ng dalawang oras na zero car sa EDSA sa umaga at dalawang oras sa hapon.,Ginawa ni Sandoval ang nasabing pahayag dahil naniniwala ito na ang mga pribadong sasakyan ang talagang nagpapatrapik aniya sa EDSA at hindi ang mga pampasaherong bus.,“Sa tingin ko po mga kotse ang nagpapatrapik eh,” ani Sandoval na inayunan ni Lontoc dahil umaabot sa 5,800 private cars aniya ang bumibiyahe sa EDSA kada araw na naglalaman lamang ng 5,800 tao o hanggang 11,800 kumpara aniya sa 1.3 million na laman ng mga pampasaherong bus kada araw.",,
"Kredibilidad ni Duterte, wasak; imahe ng ‘Pinas damay",,"Nagbabala ang isang senador na kung patuloy na magkakalat si Pangulong Rodrigo Duterte sa international community, masisira ang kredibilidad nito gayundin ang imahe ng Pilipinas.,Tinutukoy ni Sen. Panfilo Lacson ang paiba-ibang policy statement ni Pangulong Duterte lalo na kung pang-international ang isyu.,“Kung paiba-iba ang salita mo at ang audience mo international community maski papano magsa-suffer ‘yung credibility, not only ‘yung head of state pati ‘yung buong country,” babala ni Sen. Lacson.,Ayon sa senador, anuman ang lumalabas sa bibig ng Pangulo ay itinuturing na “final policy” ng Pilipinas kaya kapag binawi niya ito o binago makalipas ang isa o ilang araw ay madami ang mababanas rito.,Isa sa binanggit ni Lacson ay ang banat ni Pangulong Duterte sa ambassador ng Estados Unidos at ang pinakahuli ay kay US President Barack Obama na mismo.,“Lalo na kung international ang audience, and most of the time international ang audience ‘di ba? So may implication sa foreign relations natin. Katunayan hindi natin alam ano na rin iniisip ng US State Department,” paliwanag ng senador.",,
"5,000 piraso ng ecstasy nasabat sa post office",,"Nasabat ng pinagsa­nib na puwersa ng Bureau­ of Customs (BoC) at Philippine Drug Enforcement Agency (PDEA) ang 5,000 piraso ng ecstasy na nagkakahalaga ng mahigit sa P7 milyon na tinangkang ipuslit sa pamamagitan ng koreo.,Ayon sa BoC, naharang ng mga tauhan ng Customs Anti-Illegal Drugs Task Force (CAIDTF) ng Port of Manila Collection District na may hurisdiksyon sa Manila Central Post Office at PDEA.,Sinasabing ang natu­rang iligal na kargamento ay nakalagay sa 5 parcels at nakapangalan sa isang nagngangalang Don Arnold­ at Martin Domingo na nanggaling sa bansang Netherlands at pinadala sa pamamagitan ng Philippine Postal (PhilPost) service.,Ayon kay Atty. Arnel­ Alcaraz, OIC-Deputy­ Commissioner, ginagamit­ ng mga sindikato ng droga ang modus na bumili ng illegal drugs sa pamamagitan ng online gamit ang pekeng pagkakakilanlan kung saan isang malalimang imbestigasyon ang tunay na pagkatao ng mga sangkot sa iligal na droga.,Sinabi ni PDEA-­National Capital Region (NCR) Director Wilkins Villanueva, sa ngayon ay nasa P1,500 ang street value ng bawat tableta ng ecstasy,Sa record ng BoC, sa loob ng tatlong linggo ay mahigit sa 2,000 piraso ng ecstasy tablets ang nasabat noong Agosto 22, sa Central Mail Exchange Center (CMEC) at 2.4 kilo ng cocaine sa Clark International Airport noong Agosto 28.",,
‘Wag n’yong pabayaan ang ‘Pinas!,,"“Kayong mga sundalo ng Pilipinas, kung it will outlast me at nandiyan pa ‘yan, wala na ako, I would just like to ask you a favor.”,Ito ang panawagan ni Pangulong Rodrigo Duterte sa harapan ng mga tauhan ng Armed Forces of the Philippines (AFP) nang magtalumpati kamakalawa ng gabi sa Villamor Airbase sa Pasay City.,“Ang hingiin ko lang sa inyo, from your commander to, isa lang: Huwag mo lang hayaan … kawawa ang Pilipinas. Huwag ninyong hayaan na itong country will take a deep spin and because you will compromise our children and their children, ‘yung mga apo ninyo. So ‘yan lang ang hingin ko,” apela ng Pangulo.,Sakali man aniyang hindi kursunada ng mga sundalo ang ipinaiiral niyang (PDU30) istilo ng pakikipaglaban sa ilegal na droga ay walang magiging isyu.,“But what I’m just asking you is that if it will outlast me, kung mamatay ako at hindi ako nakatapos, or for any reason or ganon. Kawawa talaga. And the reason why wala akong magawa sa mga ito because pumasok ang pulis, pumasok ang huwes, pumasok ang pulitiko,” pahayag pa ni PDU30.",,
Boxing buddy ni PDigong iniluklok sa JBC,,"Itinalaga ni Pangulong Rodrigo Duterte ang kanyang kaeskuwela sa Judicial and Bar Council (JBC).,Sa isang pahinang transmittal letter ni Exe­cutive Secretary Salvador Medialdea kay Chief Justice Maria Lourdes Sereno, inanunsiyo nito ang appointment ni retired Pasig Regional Trial Court Judge Toribio Elises Ilao Jr. Nabatid na si Ilao ay nagsilbi umanong “boxing buddy” ni Duterte noong araw sa San Beda College of Law.,Papalitan ni Ilao si ret. Court of Appeals Justice Santiago-Lagman na bumaba na sa JBC noong Hulyo 9 at kumakatawan sa JBC Private Sector.,“Pursuant to the provisions of Section 16, Article VII of the 1987 Constitution and existing laws, you are hereby nominated Member, Representing the Private Sector, Judicial and Bar Council, Supreme Court of the Philippines, for a term expiring on 09 July 2020,” base sa appointment paper ni Ilao.,Nabatid na sina Ilao at Duterte ay magkaeskuwela sa San Beda College of Law sa ilalim ng Class 1971 pero natapos ni Duterte ang Law nang sumunod na taon.",,
Lorenzana: Pemberton nasa Camp Aguinaldo pa,,"Tiniyak ni Department of National Defense (DND) Secretary Delfin Lorenzana na nasa kanyang kulungan sa Camp Aquinaldo si United States (US) Marine Joseph Scott Pemberton.,“He is inside Aguinaldo and guarded by guards of Bureau of Prison,” ani Lorenzana nang tanungin ni Kabayan party-list Rep. Harry Roque kung nasa bansa pa ba ang pumatay sa transgender na si Jeffrey ‘Jennifer’ Laude, dalawang taon na ang nakakaraan.,Nasa Kamara kahapon si Lorenzana kasama ang mga opisyales ng Armed Forces of the Philippines (AFP) para idepensa ang kanilang P178.218 bilyong pondo sa susunod na taon.,Sinabi ni Roque, da­ting abogado ng pamilyang Laude na wala pa umano sa kulungan si Pemberton na nasentensyahan sa kasong homicide matapos patayin si Laude sa isang Lodge sa Olongapo City noong Oktubre 2014.",,
Grabeng trapik sa P’que hanggang 2021 pa!,,"Posibleng hanggang taong 2021 pa makakaranas ng mabigat na daloy ng trapiko sa ilang pangunahing lansa­ngan sa Lungsod ng Parañaque dahil sa maaantalang konstruksiyon para sa unang bahagi ng P9 billion Cavitex-C5 Link Expressway  project nang hindi lagdaan ang “right of way” nito.,Base sa ulat na ipinarating ng isang toll road regulator kahapon kay Parañaque City Mayor Edwin Olivarez, napag-alaman na hindi pinirmahan ng San Miguel Corporation at foreign partner nito, ang Citra Group of Indonesia ang Me­morandum Of Agreement (MOA) para sa “right of way” ng proyekto.,Samantala, inaprobahan ng Cavitex Infrastructure Corporation, Department of Public Works and Highways (DPWH) at Department Of Transportation (DOTr) ang naturang road project noon pang Hunyo kung saan nagkaroon umano ng sigalot  sa pagitan ng kontraktor at ng naturang mga kumpanyang hindi lumagda sa MOA.,Malamang sa isang taon pa umpisahan ang proyekto nang nanalong bidder na Metro Pacific Tollways Corporation na dapat matatapos ito ng 2019.,Kung kaya’t posibleng umabot ang natu­rang proyekto hanggang 2021 dahil sa pagkaantala nito.,Pakiusap ni Olivarez sa mga ito na ayusin ang kanilang “gusot” dahil ang labis na magdurusa aniya ay ang mga taga-Parañaque at posibleng malugi ang ilang negosyo dito.,Sa kasalukuyan ay napakatindi na ng trapik sa kahabaan ng Sucat at Merville Avenue hanggang sa Airport Road sa naantalang flyover project papuntang Entertainment City.",,
"‘Apology team’, bansag sa Malacañang boys",,"Hindi communications team ang tawag ng Legitimate 8 sa Kamara sa mga taga-pagsalita ni Pa­ngulong Rodrigo Duterte kundi “apology team”.,Sa press briefing ng nasabing grupo sa Kamara kahapon, kapansin-pansin na napakarami umano ang nagsasalita para kay Duterte hindi para i-deliver ang mensahe ng Pangulo sa publiko kundi para hu­mingi ng apology at magbigay ng klaripikasyon sa sinabi ng kanilang amo.,“Well, to make apologies for him (Duterte),” ani Lagman nang matanong kung nakakatulong ang communications team ni Duterte sa kanya dahil nitong mga nakaraang mga araw ay pawang sablay umano ang team ng Malacañang.,Inihalimbawa rito ang magkakaibang pahayag ng mga miyembro ng gabinete sa isyu kay Mary Jane Veloso at maging sa pagpapalayas ni Duterte sa tropa ng Amerika sa Mindanao.,Sinabi ni Lagman na walang ibang nagsasalita sa palasyo kundi si Duterte at dahil hindi nag-uusap ang kanyang gabinete ay magkakaiba ang kanilang opinyon at klaripikasyon sa isang isyu.,“There should be a more collective leadership where the president would get inputs from cabinet members before statements are made. But the problem is statement is always off the cam and the President’s men would just come to his rescue by apologizing or making clarifications,” ani Lagman.,Kahapon ay muling sumaklolo si PCO Sec. Martin Andanar sa isyu ng pag-uusap nina Duterte at Widodo.,“Opo…misinterpretation…Pero ang malinaw lang ho dito ay sa ngayon ho, ang development ay may nabanggit ho si President Joko Widodo na naka-post po sa Jakarta Post, at sinabi niya na binigyan diumano ng go signal ni Presidente na bitayin. Pero hindi po totoo na binigyan ng go signal. Ang totoo po diyan ay ang sinabi ng Pa­ngulo na hindi siya makikialam sa desisyon ng korte ng Indonesia,” paliwanag ni Andanar kahapon.",,
"PDU30: In front of Obama, sinabi ko, “I killed a rapist…pity is not my virtue!”",,"Inamin ni Pangulong Rodrigo Duterte na may napatay diumano itong rapist na sinasabing nanghalay sa misis ng isang pulis sa Davao City.,Sa isang talumpati ni Pangulong Duterte kamakalawa ng gabi sa pagbibigay parangal sa “2016 Metrobank Foundation Outstanding Filipino” na ginanap sa Rizal Hall ng Malacañang, sinabi ng Pangulo ang mga katagang – “in Davao, they raped a teacher who was the wife of a police officer…and in front of Obama sinabi ko, I really did: Pinatay ko talaga. I made him pay for what he did. Pinatay ko. Walang kaawa-awa. Eh bakit ako maawa? When pity is not one of my virtues.”,Nabanggit din ng Pa­ngulo sa nasabing okasyon na maging siya hindi alam na sobrang lala na ng problema sa ilegal na droga sa bansa.,“Pati ako hindi ko alam. Hindi ko alam ganon kalala. Pati ang mga pulis hindi nila alam. Pati military, I’m sure. Hindi ko alam. Pano ninyo malaman? We’d never thought that the drug problem was that widespread and dimensions… Pero addiction, does not stop,” diin ng Pangulo sa problema ng ilegal na droga sa bansa.",,
SERIAL KILLINGS SA SAMAR,,"Dahil sa sunud-sunod na pagpatay sa ilang barangay officials na pawang kaanib umano ng Liberal Party sa Samar, humingi na ng saklolo kay PNP Chief Director General Ronald ‘Bato’ dela Rosa ang isang solon upang mabantayan ang kanyang lalawigan na posibleng kagagawan umano ng private armed group.,Sa liham ni Samar First District Rep. Edgar­ Sarmiento kay dela Rosa,­ inamin nito na nakaka­bahala na ang serye ng pagpatay sa kanyang nasasakupan kaya naman umaapela ito ng agarang tulong sa pamunuan ng PNP.,Ayon kay Sarmiento,­ 6 nang barangay officials at leaders sa Calbayog City ang napapatay. Ang huling biktima ay si Barangay Payahan Chairman Darwin Tan nito lamang Setyembre 9 na tinambangan habang ini­hahatid sa paaralan ang kanyang anak.,Nais din ng mambabatas na magsagawa ng malalimang imbestigasyon ang PNP sa pangyayari partikular ang mga unresolved killings sa Sta. Margarita, San Jorge, Gandara at Matuginao.,Umapela rin si Sarmiento kay dela Rosa­ na tignan kung may pagpapabaya sa tungkulin ang local police dahil na rin sa kawalan nito ng aksyon kahit pa man mayroong mga eyewitness sa kaso.",,
Lacson sa mga taga-pagsalita ni Duterte: Isang tono lang,,"“When doing damage control, they should learn the art of lying closest to the truth.”,Ito ang naging payo ni Senator Panfilo Lacson itong Miyerkules sa mga taga-pagsalita ni Pangulong Rodrigo Duterte.,Nitong mga nagdaang araw, kapansin-pansin na walang collective leadership at hindi calibrated ang sinasabi ng communications team base sa mga pahayag ni Duterte.,Isa sa mga napansing “gusot” sa pahayag ng Pangulo ay ang kaso ng Pinay na nasa death row sa Indonesia na si Mary Jane Veloso. Sinabi umano ng Indonesian President na may go-signal si Duterte sa execution ni Veloso na nilinaw naman ng Malacañang.,Gayundin, ang pagpapaalis ng tropa ng Amerika sa Mindanao na nilinaw din ng communications team ni Pangulong Duterte at dumipensa rito si Presidential spokesman Ernesto Abella sa pagsasabing, “The conversation of the President is very layered. It can be interpreted at a number of layers.”,Sa mga binibitiwang pahayag ni Duterte, sinabi rin ni Lacson sa mga taga-pagsalita nito na mag-usap-usap muna para iisa lang ang kanilang linya o nasa “one tone and language”. Dapat din aniyang marunong silang magbasa ng isip ng Pangulo.",,
"Suspek sa Davao bombings, kakasuhan",,"Sasampahan na ng kaso ng Philippine National Police (PNP) ngayon­ ang suspek na nasa likod ng malagim na pagpapasabog sa Roxas­ Night Market sa Davao City noong Setyembre 2.,Ayon kay Special Investigation Task Group (SITG) chief Val De Leon,­ mga kasong te­rorismo at multiple murder ang isasampa laban sa suspek.,Sinabi ni De Leon na katatapos lamang ng konsultasyon ng SITG sa public prosecutors at sa National Bureau of Investigation (NBI) para sa paghahain ng kaso.,Simula noong nakaraang Biyernes pinagsikapan ng mga pamilya ng mga biktima sa Davao bombing ang paghahain ng mga affidavit of complaint sa City Prosecutor’s Office laban sa mga suspek na siya namang kokolektahin ng CIDG para sa pagsasampa ng kaso.,Matatandaan na inanunsyo na ni PNP Director General Ronald ‘Bato’ de la Rosa na kilala na ang utak at mastermind sa pagpapasabog ng bomba na ikinasawi ng 14 at ikinasugsugat ng halos 70 iba pa.,Gayunman, mahigpit pa rin ang pagtanggi ni Dela Rosa na kilalanin ang suspek.,Sa ngayon, mas hinigpitan pa ang seguridad sa Davao City partikular sa pinangyarihan ng pagsabog.,Samantala, hindi pa rin kinukumpirma ng PNP kung talagang may kinalaman si Talitay, Maguindanao Vice Mayor Abdulwahab Sabal sa naganap na pagpapasabog sa Davao City.,Ito’y kahit na katulad sa ginamit na pagpapasabog sa Davao ang nakuhang Improvised Explosive Device (IED) nito sa Aeang Airport, Datu Odin Sinsuat, Maguindanao.,Pero ayon kay PNP Anti-Illegal Drug Group (AIDG) Sr. Supt. Alberto Ferro, hindi sapat na basehan para sabihing ito na ang mastermind sa Davao blast kaya’t patuloy silang nangangalap pa ng mga ebidensiya.,Naaresto ng mga pulis si Sabal at asawa nito na si Mohanna Sabal noong Setyembre 8, 2016.",,
"Pagdakma sa mga Alcala, planado",,"Aminado si Pangulong Rodrigo Duterte na matagal nang tinrabaho ng gobyerno bago tulu­yang naikasa hanggang sa masukol ang mga Alcala sa lalawigan ng Quezon na sangkot sa kalakalan ng iligal na droga.,“‘Yang sa Quezon kay Alcala, publicly sabihin ko totoo ‘yan. Ginanon ko lang kasi alam mo, marunong mag-maneuver. Hayaan mo muna, sabi ko, para i-timing mo. Kasi kung malaman nila ‘yon, wala kang makuha niyan because of their connections: mayor dito, governor. And to think na kung hindi ako nag-Presidente, hindi mo masita ‘tong mga ‘to,” pahayag ng Pangulong Duterte kaugnay ng matagumpay na pagkakaaresto sa ilang kaanak ni dating Agriculture Sec. Proceso Alcala sa Quezon na sangkot sa operasyon ng iligal na droga sa nasabing lalawigan.,Binigyang-diin pa ni PDU30 na napakahirap gibain ng mga galamay ng iligal na droga sa ilang lalawigan kagaya ng sa Quezon dahil ang mga bodyguards ng mga ito ay mga pulis, mga hoodlum kaya kailangang pagplanuhang mabuti.,“Eh pati ‘yung pulis, takot. Eh kung unit ka lang diyan. It was not counted,” ayon pa kay Duterte.,Matatandaang ilang kaanak ng gabinete ni dating Pangulong Noynoy Aquino na si Alcala ang naaresto ng Philippine National Police (PNP) dahil sa pagkakasangkot sa operasyon ng iligal na droga sa Quezon.",,
Ex-Basilan mayor kinasuhan ng graft,,"Iniutos kahapon ng Office of the Ombudsman­ ang pagsasampa ng kasong graft laban sa da­ting alkalde, municipal treasurer at accountant ng lalawigan ng Sumisip, Basilan, matapos mapatunayang nangutang ang mga ito ng P2M na personal loan at ginawang collateral ang pondo ng munisipyo.,Ang sinampahan ng kaukulang kaso sa Sandi­ganbayan ay kinilalang sina dating Sumisip Basilan­ Mayor Haber Asarul, municipal treasurer Camlian­ Borjal at accountant Marad Abdulkarim,.,Sa datos ng Ombudsman lumilitaw na noong 2010 ay inatasan ni Asarul­ sina Borjal at Abdulkarim na mangutang para sa kanya ng P2M sa isang Almashour Alibasa, dala­wang post dated checks ng munisipyo ang inisyu ni Asarul bilang pamba­yad sa kanyang utang, sa kabila ng paniningil naman sa alkalde na bayaran ang nasabing pondo ay nabigo ito.,Ayon sa Ombudsman malinaw sa Local Go­vernment Code na labag sa batas ang paggamit ng anumang public property ng local government unit para sa pansariling interes.",,
3 carjacker dedo sa Laguna shootout,,"Patay ang tatlong hinihinalang miyembro ng Rent-Tangay Carjacking Group matapos makaengkwentro ang mga ito ng mga tauhan ng Highway Patrol Group (HPG) Special Operation Division at Task Force Limbas ng Philippine National Police (PNP) Special Investigation Task Group (SITG-RENTANGAY) sa Brgy. Tagapo, Sta. Rosa City, Laguna kahapon ng madaling-araw.,Batay sa report ng Sta. Rosa Police, nag-ugat ang engkwentro nang mamataan ng mga awtoridad ang tatlong suspek na nagpapalit ng plaka ng kanilang kotseng kulay beige na Toyota Corolla Altis (EBE 962) habang nakaparada sa harap ng isang convenient store dakong ala-1:30 ng madaling-araw.,Nang sitahin ng mga operatiba ng Regional Highway Patrol Unit 4A, agad pinasibad palayo ng nagmamaneho ang kotse kaya nagkaaroon ng habulan.,Agad nagsagawa ng dragnet operation ang mga awtoridad at nasukol ang mga suspek sa isang maliit na kalsada sa gitna ng mga palayan.,Sa kabila ng babala ng mga awtoridad na sumuko na ang mga supek ay patuloy na nanlaban at pinaputukan pa ng mga ito ang mga lumalapit na operatiba.,Napilitang gumanti ng putok ang mga awtoridad na agad ikinasawi ng dalawang ‘di pa nakikilalang suspek.,Isinugod naman sa ospital ang humihinga pang ikatlong suspek subalit idineklara din itong dead on arrival ng mga doktor.,Ang SITG-RENTANGAY ay inorganisa ng HPG para labanan ang mga sindikato na nagrerenta ng mga sasakyan subalit hindi na ibinabalik at tuluyan nang kinakarnap ng mga ito. Napapaulat na maraming may-ari ng rent-a-car ang nagrereklamo dahil hindi na umano isinasauli ang kanilang mga sasakyan na kanilang pinarerentahan at tuluyan na itong tinatangay ng mga nagrerenta.",,
5 Pinoy seafarer nadale sa cruise ship accident,,"Kinumpirma ni Department of Foreign Affairs (DFA) Spokesman Charles Jose na limang Filipino seafarer ang nadale kung saan ang isa ay patay matapos ang isang freak accident na nangyari sa pinakamalaking cruise ship sa buong mundo sa bansang France.,Ayon kay Jose, sinabi nito na may limang Pinoy seafarer ang kasama sa nasabing aksidente at inatasan na umano ang mga opisyal ng embahada sa nasabing bansa na asikasuhin ang mga biktima.,Sa ulat ng CNN, nagtamo ng pinsala sa kanyang ulo at katawan ang 42-anyos na hindi pinangalanang Pinoy at apat na iba pang crew ng ‘Harmony of the Seas’ cruise ship na ginagamot sa ospital.,Base sa inisyal na imbestigasyon, nagsasagawa ng pagsasanay ang mga tauhan ng nasabing cruise ship nang mangyari ang nasabing trahedya habang nakadaong ito sa southern France.,Ayon sa deputy ma­yor ng Marseille na si Julien Ruas, nakasakay ng lifeboat ang limang crew ng barko nang sa hindi malamang dahilan ay biglang naputol ang lubid nito at bumagsak ng 35 talampakan sa tubig.,Ang ‘Harmony of the Seas’ ang itinuturing na pinakamalaking cruise ship sa kasalukuyan na may haba na 362 metro o 1,188 talampakan na mas mahaba pa sa Eiffel Tower na mayroon lamang na 984 talampakan kung saan nitong nakaraang Mayo lamang pinasinayaan ang natu­rang barko kung saan maaari itong magsakay ng 6,780 bisita at 2,100 crew members.,Patuloy namang ina­alam ng Department of Foreign Affairs (DFA) sa embahada ng Pilipinas sa France ang tunay na pangyayari sa sinapit ng nasabing Pinoy seafarer.",,
71 minero nailigtas sa gumuhong minahan,,"ITOGON, Benguet — Laking pasasa­lamat ng 71 na minero ng Dalicno Miners Association dahil nasa maa­yos nang kalagayan ang mga ito nang maisalba mula sa pagkaka-trap ng mahigit walong oras sa miniminang bundok sa Dalicno ng bayang ito sa harap ng tuluy-tuloy na pag-ulan dito.,Humingi umano ng tulong sa Benguet Corporation ang pamilya ng mga na-trap na minero nang hindi umuwi ang mga ito matapos ang trabaho.,Ayon kay Atty. Froilan Roger Lawilao, Administrative Manager ng Benguet Corporation, kaagad na sumaklolo ang mga tauhan ng naturang kumpanya matapos gumuho ang lupa sa lugar na exit at entrance ng mga minero kaya binutasan na lamang ang boundary ng underground working area ng kumpanya at dito dumaan ang mga minero, kung saan, tatlo sa mga ito ang babae habang 68 ang lalaki.",,
5 patay sa ambush,,"— Patay sa ambush­ kahapon ang 5 katao kabilang ang isang barangay kapitana sa Pagadian­ City, sa lalawigan ng ­Zamboanga del Sur.,Nakilala ang opisyal na nasawi na si Marianita Pitogo, ang kapitana ng Barangay Lison Valley at kanyang mga kasamahan. Isa ang umano’y sugatan at nasa pagamutan ngayon.,Nabatid na sakay ng jeep ang mga biktima nang sila’y ratratin ng mga armado habang paba­lik sa lugar.,Walang umako sa ambush ngunit patuloy naman ang imbestigasyon ng pulisya sa naganap.,Sinabi  naman  ni ­Mayor Romeo Pulmones na ga­ling sa kanya si Pitogo at nanghiram ng jeep upang kunin ang isang kabaong para sa batang namatay sa kanilang lugar.",,
4 carnapper suspects kinasuhan,,"Sinampahan na ng kasong carnapping at anti-fen­cing ang apat na hinihinalang carnappers na posibleng may kaugnayan sa napatay na hinihinalang carnappers sa Urdaneta, Pangasinan sa isinagawang follow-up operation ng Highway Patrol Group (HPG) sa Asin Road ng lungsod na ito kamakailan.,Nakilala ang mga suspek na sina Timo­thy Bayuga, Erwin Nafarte, Eden Nafarte at Edwin Nafarte na kapwa mga latero.,Ayon kay Baguio City Police Director Sr./Supt. George Daskeo, agad nagsagawa ng operasyon ang mga miyembro ng HPG nang nakatanggap ang mga ito ng impormasyon na may na-carnap na dumptruck sa Pampanga at nakatakda itong ipagbili sa La Trinidad, Benguet.,Sa raid na isinagawa ng HPG, sa bahay ng suspek na si Bayuga, nakita umano ang nasabing dump truck ngunit napalitan na ang kulay nito.,Na-recover din sa bahay ng suspek ang isang Toyota Avanza at iba’t ibang bahagi ng mga sasakyan.,Sa ngayon ay inaalam pa ng mga awtoridad ang koneksiyon ng mga suspek sa limang napatay na indibiduwal na hinihinala ring carnappers sa Urdaneta, Pangasinan noong Linggo.",,
Bus vs bus: 3 dedo,,"Pinangangamba­hang hindi bababa sa tatlong katao ang nasawi sa naganap na salpukan ng da­lawang pampasaherong bus kahapon ng umaga sa Brgy. Cawag, Subic Zambales.,Dead on the spot ang mga driver na sina Roque Gallardo ng Zamodca bus at Ramil Valmocina ng Ange­lica bus na may plakang CXS 921 at ang pasaherong nakilalang si Eugene Baccay, empleyado ng Hanjin sanhi ng mga tinamong malaking pinsala sa katawan at ulo habang magkakasunod namang isinugod sa San Marcelino Hospital ang iba pang biktima upang lapatan ng lunas.,Sa panayam ng Abante sa saksing si Danica Tristeza, bandang alas 5:20 ng madaling-araw kahapon nang mangyari ang aksidente nang mula umano sa kurbada at pababang bahagi ng kalsada na sakop ng Brgy. Cawag ay dire-diretsong sumalpok ang Ange­lica bus sa papaahon naman na Zamodca bus na may lulan na aabot sa 55 pasahero na karamihan umano ay trabahador ng kumpanyang Hanjin.,Dahil umano sa bilis ng pangyayari ay hindi na nagawang makaiwas ng parehong driver hanggang sa tuluyang magsalpukan ang kanilang mga minamanehong bus.",,
Pampasabog bumulaga sa drug raid,,"Sinalakay ng mga awtoridad ang bahay ng hinihinalang bigtime drug dealer sa General Santos City na nagresulta sa pagkakakumpiska ng mga high-powered­ firearms at pasabog.,Sa ulat na ipinarating sa Camp Crame, sinalakay ng pinagsanib na puwersa ng Koronadal City Police at Philippine Drug Enforcement Agency (PDEA) ang bahay ng suspected drug dealer na si Suharto Edza Ebus, sa bisa ng search warrant.,Nakumpiska ng raiding team ang dalawang rifle shotgun, isang glock caliber pistol, grenade, magazines at mga bala.,Nabigo naman ang pulisya na maaresto si Ebus dahil wala ito sa bahay pero naaresto naman ang aide nitong si Karatuan Giya-Nal, na sinasabing kasama sa iligal na operasyon.",,
‘Oplan Tokhang’ sa exclusive subdivision sa Alabang,,"Bunsod ng pinaigting na kampanya ni Pangulong Rodrigo Duterte kontra sa iligal na droga,­ nagsagawa ng ‘Oplan Tokhang’ ang mga tauhan ng Muntinlupa City Police sa isang exclusive subdivision sa Muntinlupa City kahapon ng umaga.,Ayon kay Senior Supt. Nicolas Salvador, hepe ng Muntinlupa City Police, alas-9:30 ng umaga nang umpisahan nila ang ‘Oplan Tokhang’ sa Ayala­ Alabang Village sa nasabing lungsod.,Sinabi ni Salvador, nasa 100 kabahayan­ ang kanilang kinatok kabilang ang tahanan ni dating Pangulong Fidel Valdez Ramos, Sen. Panfilo Lacson at maging ang bahay ni Joseph Brodette, na isa sa mga tinaguriang Alabang Boys.,Nabatid na si Brodette ay unang naaresto matapos makumpiska­han ng 60 pirasong ecstasy noong Setyembre 19, 2008 subalit pinakawalan din ito dahil sa kakulangan ng ebidensiya.,Subalit sa tatlong bahay na kinatok ng mga awtoridad ay tanging mga kasambahay lamang ang lumabas at kumuha nang ipinamimigay na mga leaflets o pulyetos para sa kampanya kontra droga.,Sinabi ni Salvador na kasama nila ang president ng homeowners association ng Ayala Alabang Village na si Tony Laurel at mga opisyal ng barangay nang isagawa nila ang naturang operasyon.,Bukod aniya sa policemen ay mayroon din silang mga kasamang policewomen para kung sakaling babae ang may ari ng bahay na kanilang kakatukin ay sila ang haharap dito.",,
"Parak, 1 pa tigok sa ambus",,"Patay ang isang pulis at isang sibilyan matapos tambangan ng riding-in-tandem sa bayan ng Tuy, Batangas kahapon ng umaga.,Kinilala ang mga biktima na sina PO3 Pedro Oronico, nakatalaga sa Tuy Police at ang sibilyan na si Arjhon Gonzalez.,Ayon sa report, sakay ng isang motorsiklo ang mga biktima nang abangan at pagbabarilin pagsapit sa Brgy. Putol ng naturang bayan.,Matapos ang pamamaril ay tumakas ang mga suspek sakay ng isa ring motorsiklo patungo sa bayan ng Balayan.,Isinugod pa sa Western Batangas Medical Center sa Balayan ang mga biktima pero ideneklara na itong dead on arrival ng doktor.",,
2 drug personalities dinampot,,"Sunud-sunod na inaresto ng grupo ni SPO4 Do­minador Osias, Jr., tumayong team leader ng Cavite Criminal Investigation and Detection Group (CIDG), ang dalawa-kataong notoryus “pusher” sa Lungsod ng Imus, Cavite kamakalawa ng gabi.,Unang nasakote ang suspek na si Edmarie Gigante y Ibañez sa Brgy. Carsadang Bago 2, pasado alas-sais ng gabi habang nagbebenta ng shabu sa pumosteng poseur buyer na pulis at sunod na dinakma ang supplier na si David Muñoz y Dequina sa Brgy. Alapan 1-A dakong alas-otso ng gabi.",,
"Dinukot na gas station owner sa Zambo, ginagalugad",," — Pinaghahanap kahapon ng pulisya at militar ang isang negosyante na may ari ng gasolinahan sa lalawigan ng Lanao del Norte sa Mindanao matapos itong dagitin ng mga armado sa bayan ng Linamon.,Nabatid na tinangay ng mga armado si Clarita­ Belisario, 59, kamakalawa ng umaga di-kalayuan­ sa kanyang gas station at itinakas sakay ng isang ­Montero na posibleng ninakaw ng grupo.,Walang umako sa pagdukot kay Belisario ngunit aktibo sa lalawigan ang rebeldeng Moro Islamic Libe­ration Front at iba pang mga grupo ayon sa pulisya.,Hindi naman nagbigay ng anumang pahayag ang pamilya ni Belisario at wala pang balita sa kinahinatnan ng biktima at maging ransom demand ay wala pa rin.",,
PISO BUMAGSAK,,"Tumawid na sa P47 mark ang palitan ng piso kontra US $ at noong Biyernes ay naitala ang pinakamahinang piso sa nakalipas na 11 buwan.,Base sa datos ng Bangko Sentral ng Pilipinas (BSP), nagsara ang halaga ng piso kontra dolyar kahapon sa P47.098.,Noong Setyembre 9, ang halaga ng piso kontra dolyar ay nasa P46.837 lamang.,Huling pumalo sa P47 ang halaga ng isang dolyar sa piso noong Agosto 5 nang sumampa ito sa P47.014 bago ito bumalik sa P46 level noong Agosto 8.,Noong Biyernes rin, naiposte ang 16-month decline sa export industry ng Pilipinas matapos itong bumaba nang 13%.,Walong commodity groups ang nasapul ng pagbaba at ito ay machinery at transport equipment; woodcrafts at furniture; other mineral products; chemicals; electronic products; apparel at clothing accessories; ignition at wiring set sa mga kotse, eroplano at barko; at maging ang metal components.,Paliwanag dito ng National Economic and Development Authority (NEDA), ang pagbaba ay epekto ng “decrease in demand for Philippine products from traditional markets such as Japan, China, Hong Kong and USA”.",,
Walang ‘oust Digong’ plot — LP,,"Umalma ang liderato ng Liberal Party (LP) sa paratang na mayroon silang balak na patalsikin sa puwesto si Pangulong Rodrigo Duterte.,Ginawa ni Senate President Pro-Tempore Franklin Drilon ang pahayag matapos ihayag ni Pangulong Duterte ang plano umano ng mga “yellow” para siya’y patalsikin sa pamamagitan ng impeachment.,Ang political color na yellow ay nakakabit sa partidong LP na pinamumunuan nina dating DOTC Secretary Joseph Emilio Abaya bilang party president at Vice President Leni Robredo bilang chairman.,“Hindi po sinabi ng Pangulo kung sino ‘yung mga yellow. But on the part of the Liberal Party, wala po kaming binabalak na ganon. We have not met on this and we deny that we are part of such plot if indeed such plot exists. The Liberal Party has nothing to do with it,” diin ni Drilon na siyang vice chairman ng LP.,Reaksyon naman dito ni dating House Speaker Feliciano Belmonte Jr. ng LP bloc sa Kamara, “Of course not! We’re not Trojan horse.”,Maging si VP Robredo ay nagbigay ng kasiguruhang walang anumang pagkilos na ginagawa o kahit iniisip ang kanilang lapian na kilala sa political color na ‘dilaw’.,“There are no moves from the Liberal Party to unseat the President,” diin nito.",,
"Dobleng sweldo ng mga pulis, nasa August payslip dapat — PDU30",,"Naipatupad na ni Pa­ngulong Rodrigo Duterte ang naunang ipinangakong dagdag-sahod sa mga miyembro ng kapulisan at militar.,“I hope it’s there, it’s shown in your… By December, it would have been complete. It’s reflec­ted on your August salary already,” dagdag nito.,Ang pagsuporta sa pangangailangan ng mga pulis at sundalo ay ibinigay ni Pangulong Duterte dahil alam aniya niya ang paghihirap na dinadaanan ng mga ito.,“Ang suweldo talaga kulang. That is why the first thing that I did was to announce, doble ang salary nila, nauna sila,” pagbibigay-diin pa ni Duterte.,Sinabi kamakalawa ng gabi ni Pangulong Rod­rigo Duterte sa awarding ng Metrobank Foundation Outstanding Filipino sa Heroes Hall ng Palasyo ng Malacañang na sa ilalim ng kanyang pamumuno ay walang magiging problema ang mga pulis at sundalo.,“Sa panahon ko, ang military pati ang pulis walang problem. I’ve been guaranteeing it day one sa pagka-presidente ko, that you’ll have eve­rything you need and lahat na, lahat ng weapons na makayang bilhin ng ating Republika. ‘Yung kaya lang. At para maitayo ninyo ang bansa ng ating bayan,” paghahayag ng Pangulo.",,
"Mary Jane Veloso, tulala sa ‘go signal’ ni Duterte",,"Tila tulala at hindi makapaniwala si Mary Jane Veloso sa mga napabalita na sinabi ni Indonesian President Joko ‘Jokowi’ Widodo na binigyan siya ni Philippine President Rodrigo Duterte ng ‘green light’ upang ipatupad ang kinakaharap nitong death penalty matapos ma-convict sa kasong drug trafficking.,Ito ang kinumpirma sa Abante ni Darling Veloso, nakababatang kapatid ni Mary Jane sa kanilang pag-uusap sa telepono kahapon ng umaga. Hinikayat pa ni Mary Jane ang kapatid at mga magulang na sina Cesar at Celia, na makausap mismo si Pangulong Duterte upang mula rito ay makumpirma ang mga naglabasang ulat.,Kahit si Darling ay nagdududa pa rin kung talagang ‘inilaglag’ na ng Pangulo ang kanilang kapatid.,Pero ang inang si Celia, hindi pa rin sumusuko sa pananawagan kay Pa­ngulong Duterte na sagipin pa rin ang buhay ng anak dahil alam nilang wala itong kasalanan at biktima lamang ng sindikatong nag-recruit sa kanya.,Kahapon ay mismong si Pangulong Duterte ang umamin na mayroon nga siyang “go ahead” na pahayag kay Widodo sa kanilang pag-uusap.,“…and I said go ahead and implement the law. Ang sinabi ko lang we will respect the judgment of your courts. Period,” anang Pangulo sa selebrasyon kahapon ng ika-48 Founding Anniversary ng 250th Presidential Airlift Wing sa Villamor Air Base.,Paliwanag pa ng Pa­ngulo, ‘in bad taste’ na habang sinusugpo niya ang illegal drugs sa Pilipinas ay makikiusap siya sa ibang bansa para maligtas ang isang kababayan na nahatulang guilty sa drug case.,“I have nothing to apologize because, you know, the law is the law,” ani Pangulong Duterte.,Bago ang pag-amin mismo kahapon ng Pa­ngulo sa salitang “go ahead”, sumama na rin sa pag-iingay ang ilang kaalyado ni Duterte sa Kamara para kalampagin ang pamahalaan kung ano talaga ang nangyari sa naturang pag-uusap.,“Kami sa Gabriela na nagpakilos ng kababaihan sa maraming bansa para ikampanya sa gobyerno ng Indonesia para iatras nito ang execution order ay nananawagan kay Presidente Duterte na magbigay-linaw kung ano ang suma tutal ng kanyang direktang pakikipag-usap kay President Widodo,” ani Emmie De Jesus.,Samantala, sa isang statement kamakalawa ng gabi, sinabi ni Vice President Leni Robredo na, “In this light, the report comes as a terrible shock, and we hope the government can issue the necessary clarification and take the appropriate action,” ani Robredo na naniniwalang biktima lang ng sindikato ng droga si Veloso.,Pero si Albay Rep. Edcel Lagman ng Legitimate 8 ng Kamara, hindi na nagtaka kung totoong hindi nag-effort si Pa­ngulong Duterte na sagipin si Veloso sa kanilang pag-uusap ni President Widodo.,“On hindsight President Duterte is the last person in the world to ask mercy for Mary Jane because he favors death to drug traffickers,” ani Lagman.",,
"BASTA KANO, PATAYIN! — PDU30",,"May malalim na galit sa mga Amerikano ang mga Muslim dahil sa Bud Dajo massacre noong 1906 kaya ang gustong mangyari ngayon ni Pa­ngulong Rodrigo Duterte ay umalis na ang special forces ng Amerika na nasa Mindanao.,“Mas lalong iinit. Makakita ng Amerikano ‘yan, patayin talaga iyan. Kukunan ng ransom iyan, patayin. Even if you’re a black or a white American, basta Amerikano ka,” pahayag pa ni Pangulong Duterte.,Matatandaang inilutang ni Pangulong Duterte sa katatapos na East Asia summit noong nakaraang linggo sa harap ng ASEAN leaders sa Laos kung saan dumalo sina US President Barack Obama at UN Secretary General Ban Ki-Moon ang century-old massacre na ito ng mga Muslim sa Mindanao na kagagawan ng mga Amerikanong sundalo nang mabuksan ang isyu ng human rights violations sa nangyaya­ring bulagtaan sa anti-drug war sa Pilipinas.,Kahapon ay muling ibinalandra ng Pangulo sa publiko ang mga litrato ng masaker sa oath-taking ng mga bagong opisyal.,Kasunod ng mga litrato ay ang pananalita ng Pa­ngulo na, “Kaya iyong mga Special Forces, they have to go. They have to go. In Mindanao, mara­ming mga puti roon, they have to go. I-review ko iyang foreign policy. Hindi ko lang masalita noon out of respect or I do not want a rift with America. But they have to go,” bahagi ng pahayag kahapon ni Duterte bago ang pagpapanumpa sa mga bagong talagang mga opisyales ng gobyerno na ginanap sa Heroes Hall sa Malacañang.,Binigyan-diin pa ni Pangulong Duterte na napapanahon na para umalis ang mga sundalong Amerikano sa Mindanao upang hindi lumala ang problema sa rehiyon.",,
1 libo kada araw ang patayin n’yo!,,"Kung plano ng gobyerno na burahin sa mundo ang mga adik sa Pilipinas para mawala ang demand sa droga, kaila­ngang pumatay ang mga pulis kasama na ang mga vigilante ng isang libong indibidwal kada araw.,Ito ang pahayag ni Magdalo party-list Rep. Gary Alejano subalit imposible umano itong mangyari dahil tiyak na papalag na ang international community lalo na ang United Nations (UN).,“Hindi pare-pareho ang data kung ilan ba talaga ang drug addict. Sabi ng mga law enforcers, nasa 1.8 million na. Sabi naman ng Presidente (Rodrigo Duterte) higit 3 million na. Papaano mo ‘yan mabubura? Kaila­ngang mong pumatay ng one thousand kada araw,” ani Alejano.,Ginawa ng mambabatas ang pahayag dahil tutol ang mga ito sa patuloy na pagdami ng namamatay sa police operations laban sa ilegal na droga sa bansa na pinalala pa ng mga vigilantes.,Sinabi ng kongresista na kung talagang gusto umano ng gobyerno na ilayo sa droga ang mga tao ay ang mga source o gumagawa ng shabu at iba pang ilegal na gamot ang targetin ng mga ito at hindi ang mga addict na mga biktima lang umano ng sindikato.,Sa inilabas na datos ng PNP, umakyat na sa 3,000 ang napaslang sa anti-drug war ng Duterte government pero si Sen. Richard ‘Dick’ Gordon, ipinagkibit lang ng balikat ang numero dahil maliit pa umano ito.,“Sabi nila 3,000 na napatay eh sa Mexico 150,000. Sa Colombia ganyan din,” anang senador.",,
"VELOSO DEATH, ‘GO’ KAY PDU30",,"Laman ng balita kahapon sa Jakarta, Indonesia ang pahayag ni President Joko ‘Jokowi’ Widodo na nagsasabing, “President Duterte has given the go-ahead to proceed with the execution,” na ang tinutukoy ay ang ‘green light’ diumano ni Pangulong Rodrigo Duterte para ituloy na ang pagbitay o death by firing squad sa Filipina convicted drug mule na si Mary Jane Veloso.,Ang naturang quote ng Indonesian president ay nakasaad sa lokal na pahayagan doon na Jakarta Post base sa panayam ng Antara news agency sa Serang, Banten.,Kasunod nito ay sinabi umano ni Jokowi na ang legal na proseso sa pagbitay kay Veloso ay ipa-follow up na lamang ni Attorney General M. Prasetyo.,“I have explained to [Duterte] about Mary Jane’s situation and I told him that Mary Jane [has been found guilty] for carrying 2.6 kilograms of heroin. I also told him about the delay in the execution during the meeting,” dagdag na detalye pa umano ni Jokowi.,Pero laking tanggi ni Foreign Affairs Sec. Perfecto Yasay Jr. sa naturang ulat.,“President Duterte has not given the so-called ‘green light’ to the execution of Mary Jane Veloso.”,Binigyan-diin pa ng kalihim na “indefinitely deferred” ang pagsasakatuparan ng senten­syang kamatayan sa Pinay convict.,Sa isa ring panayam sa radyo kahapon, sinabi naman ni DFA spokesman at Asst. Sec. Charles Jose na, “Ang tangi pong sinabi ng President Duterte kay President Widodo na nirerespeto po ni President Duterte ang judicial process ng Indonesia at tatanggapin po n’ya kung ano ang magiging final decision ng Indonesia tungkol po sa case ni Mary Jane Veloso at actually hinay-light nga po ni Secretary Yasay dun sa mismo sa report ng Jakarta post na indefinitely nga ay taken out dun sa list ng execution si Mary Jane since April po last year on the understanding na meron po tayong kaso na isinampa laban po dun sa alleged recruiter ni Mary Jane…mga kasong human trafficking, illegal recruitment at estafa. Kailangan po, mahalaga ang testimony ni Mary Jane para umandar ang kasong ito…kaya humingi po tayo ng assistance ng Indonesian government.,“So, based on that understanding binigyan nila ng scale of…si Mary Jane habang pinu-pursue po natin ‘yung kaso n’ya,” paliwanag ni Jose.,Si Veloso ay naaresto sa Adisucipto Airport sa Yogyakarta noong Abril 2010.,Noong nakaraang taon ay bukod tanging si Veloso ang naligtas sa firing squad na kinabibilangan din ng mga dayuhang convict matapos personal na ipakiusap ni noo’y Pangulong Noynoy Aquino kay President Jokowi at mu­ling nalibre sa third round ng execution na inihanda ng Attorney General’s Office (AGO) nitong Abril habang hinihintay ang kahihinatnan ng kaso ng kanyang mga recruiter na nahuli sa Pilipinas.,Sa naunang reaksyon ni presidential spokesman Ernesto Abella, sinabi nitong hindi magbibigay ng komento ang Malacañang sa naturang ulat.,Sa ipinosteng balita naman ng Interaksyon TV5, isang kalatas ang ipinarating sa himpilan na naglalaman ng ganitong mga kataga, “Migrante and the Veloso family are in shock over the news coming from Jakarta. We demand an immediate explanation from President Duterte and Secretary Yasay, both duty-bound to defend the rights of Filipinos overseas, especially drug trafficking victims like Mary Jane.”",,
Hontiveros: Huwag nating sukuan si Veloso,,"“Hindi natin dapat sukuan si Mary Jane. Huwag nating isuko ang buhay ng ating kababayang biktima lamang ng illegal drug trafficking.”,Ito ang apila ni Senator Risa Hontiveros itong Martes sa kinakaharap na sitwasyon ngayon ng Pinay na nasa death row sa Indonesia na si Mary Jane Veloso.,Nitong Lunes pumutok ang balita na may ,si Indonesian President Joko Widodo sa parusang bitay kay Veloso, ngunit , ng una at sinabing hindi ito ang kanyang naging pahayag.,“The government must see that Mary Jane is a victim, not a perpetrator of drug smuggling. She went to Indonesia as a migrant worker, and just like many Filipinos, she hoped that working abroad will improve the life of her family here in the Philippines. Unfortunately, she was set up by an international drug syndicate to carry drugs into Indonesia,” ayon pa sa statement ng Senadora.  “I urge the Duterte administration to defend Mary Jane’s right to life. The government must continue to pursue all effective channels to make the reprieve granted by President Widodo to Mary Jane permanent.”,Ayon pa kay Hontiveros marami pang kababaihan na maaaring mahalintulad sa sitwasyon ni Veloso kaya’t dapat matugunan ito ng pamahalaan.,“With all due respect to Indonesia’s sovereignty, I join the appeal to save Mary Jane’s life. Saving the life of Mary Jane is the right thing to do for both the Philippine and Indonesian governments. If we are to succeed in our campaign against illegal drug trafficking, law enforcement efforts must be complemented by a strong recognition of the vulnerabilities of poor women across the region and the urgent need to protect them,” pagtatapos ng Senadora.",,
Pagpapaalis ng US troops ‘notice’ lang: Malacañang,,"“Those statements are not policies set in stone.”,Ito ang naging paglilinaw ng Palasyo ng Malacañang sa naging pahayag ni Pangulong Rodrigo Duterte na gusto na nitong mawala ang tropang Kano sa Mindanao.,“It’s not a policy yet…Nobody acted on it yet. It serves as a notice,” giit pa ni Presidential spokesman Ernesto Abella sa harap ng mga mamamahayag itong Martes.,“The conversation of the President is very layered. It can be interpreted at a number of layers,” dagdag pa nito.,Aniya pa, bagamat sinisilip na bawat pahayag ng pangulo ay polisiya, hindi nangangahulugang ito ay awtomatiko nang polisiya pero “basis of policy”.,Nitong Lunes sinabi ni Duterte na dapat nang lisanin ng tropang Kano ang Mindanao at isinisi pa sa Amerika ang pagiging matigas ng mga militanteng Muslim sa rehiyon.,“The real reason why there is conflict in Mindanao is because Muslims don’t trust lowland Christians due to connections to Americans,” paliwanag pa ni Abella.,Kaugnay nito, walang timeline ang pamahalaan sa sundalong Kano para lisanin ang Mindanao dahil “injuction” lang ito o “warning”.,“He’s laying a notice that really while you (US troops) are here, there will be conflict, it’s not safe for you.”",,
"Preggy sa Davao bombing, pumanaw na",," — Inanunsyo kahapon ng pamahalaan ng Davao City na tuluyan nang binawian ng buhay ang isang ginang na 7-buwan buntis dahil sa matinding trauma sa ulo sanhi ng pambobomba sa isang night market doon nitong buwan lamang.,Heart failure at brain damage ang sanhi ng pagkamatay ni Vicenta Asperin gayundin ang kanyang nasa sinapupunan habang nakaratay nitong Lunes sa ­Metro Davao Medical and Research Center.,Kabilang si Asperin sa mahigit 70 sugatan sa pambo­bomba noong Setyembre 2 sa kahabaan ng Roxas Avenue. Ayon sa medical report, nakabaon sa utak ni Asperin ang shrapnel mula sa sumambulat na mga mortar bombs.,Sinabi ng kapatid ni Asperin na si Gregorio Depalubos,­ na na-comatose ang biktima ilang minuto matapos maisugod sa pagamutan at ni hindi umano nito alam na bomba ang sumabog.,Hustisya ang hinihingi ni Depalubos sa kanyang kapatid.",,
US nagpalipad ng bomber plane,,"Dalawang bomber planes ng Estados Unidos ang pinalipad sa South Korea, apat na araw matapos ang nuclear test na ginawa ng North Korea.,Ayon sa ulat, ang flyby ay show of force ng Estados Unidos laban sa NoKor.,Sinabi ni U.S. Forces Korea commander Gen. Vincent K. Brooks, na ang operasyon ay bahagi ng pagtiyak sa kanilang commitment na depensahan ang mga kaalyadong bansa sa rehiyon.,Ang dalawang B-1 bomber planes ay pinalipad ng Estados Unidos kasama ang mga F-16 fighter jets nito at F-15 fighter planes ng South Korea sa Osan Air Base na 64 kilometro lamang mula sa Seoul.,“North Korea’s nuclear test is a dangerous escalation and poses an unacceptable threat.,The United States has an unshakable commitment to defend allies in the region and will take necessary steps to do so, including operations like this one today,” ani Gen. Brooks.,Ayon kay Gen. Brooks, ang B-1 ay patunay ng kakayahan ng U.S. Military pero binigyang diin na hindi lang ito ang armas ng Estados Unidos sa kanilang arsenal.,Ang bomber planes ang siyang ginagamit nga­yon ng Estados Unidos sa Iraq at Syria sa kampanya laban sa ISIS at noong nakaraang taon lamang, permanente nang nag-deploy ang Amerika ng bomber squadron sa Pacific region.",,
Bangkay isinilid sa plastic container,,"Nakasilid pa sa kulay itim na plastic container­ at nakabalot ng packa­ging tape ang mukha ng isang hindi pa nakikila­lang la­laki na hinihinalang biktima ng summary execution nang matagpuan sa isang madilim na lugar sa kahabaan ng Macapagal Boulevard Pasay City kahapon ng mada­ling-araw.,Dakong alas-4:10 ng madaling-araw nang matagpuan ng isang security guard ang bangkay ng biktima na naka­silid sa plastic container na na­kabalot ng packa­ging tape ang mukha nito nakasuot ng asul na ­t-shirt at green na short at tinatayang nasa edad na 40-45, katamtaman ang pa­ngangatawan at mara­ming tattoo sa katawan nito sa tapat ng Golden Bay Seafood Restaurant na matatagpuan sa Jetti­ Gasoline sa Diosdado Macapagal Boulevard, Pasay City.,Ayon kay Pedro Sapico, security guard ng nasabing restaurant, kasalukuyan siyang nag-iikot sa paligid ng nasabing lugar nang mapansin niya ang isang kulay itim na container at nang kanyang lapitan at busisiin ay laking gulat nito nang makita niyang nakabaluktot ang isang lalaki kung saan nakapulupot dito ang packaging tape sa buong mukha nito.,Agad naman nitong ipinagbigay-alam sa mga awtoridad ang insidente.,Patuloy pang nagsasagawa ng imbestigasyon ang mga awtoridad at nakikipag-ugnayan ito sa pamunuan ng Golden Bay Seafood Restaurant upang masilip ang CCTV camera at kung nahagip ang pagtapon sa bangkay ng lalaki.",,
"Nanonood ng pusoy, tulak niratrat",," — Binistay ng bala ng mga hindi nakilalang salarin ang isang 40-an­yos na umano’y drug pu­sher noong Lunes ng hapon habang nanonood ng nagpupusoy sa Brgy. Kalikid Norte sa lungsod na ito.,Sa ulat na nakarating sa tanggapan ni P/Supt. Ponciano Zafra, city police chief, nakilala ang biktima na si Reynaldo dela Cruz Pedrones, re­sidente ng Purok 3, Brgy. Kalikid Norte na namatay noon din.,Lumitaw sa pagsisiyasat ni SPO1 Ronel Ba­lundo na dakong alas-2:45 ng hapon, nanonood ng mga naglalaro ng pusoy sa bakuran ni Abstinencio Ragamat itong si Ped­rones nang biglang dumating ang tatlong kalala­kihang armado ng dalawang maikling baril at isang mahaba.,Kapagdaka’y pinagbabaril si Pedrones at saka mabilis na tumakas ang mga salarin sakay ng isang kotse na walang nakakabit na license plate.,Ayon kay Brgy. Captain Aquino Punzal ng Brgy. Kalikid Norte, nakatala si Pedrones bilang drug pusher batay sa listahang isinumite ng Brgy. Drug Abuse Council (BADAC) sa himpilan ng pulisya.",,
"Umawat sa away, patay",,"Patay ang isang 31-anyos na lalaki matapos na masaksak ito ng kanyang kapitbahay nang tangkang umawat sa away kamakalawa ng gabi sa Legazpi City, Albay.,Dead on arrival sa pinagsugurang Albay Doctors Hospital sanhi ng isang saksak sa dibdib ang biktimang nakilalang si Raymond Mabelin, may asawa at residente ng P1 Pag-asa, Brgy. Rawis ng nasabing siyudad.,Samantala, isang manhunt operation naman ang inilunsad ng pulisya para sa agarang paghuli sa suspek na si Job Valle, 30, residente din ng nasabing lugar na agad tumakas matapos ang pananaksak.,Sa ulat ng Legazpi City Police, naganap ang insidente dakong alas-8:30 ng gabi nang magkita ang suspek at isang hindi natukoy na kapitbahay sa kahabaan ng P1 Pag-asa ng nabatid na barangay.,Nagkaroon ng mainitang pagtatalo ang mga ito hanggang sa magsuntukan dahilan upang awatin ng biktima ang mga ito.,Subalit lingid sa kanya ay bumunot pala ng kit­chen knife ang suspek at ang biktima ang pinagba­lingan nito sabay saksak sa dibdib saka mabilis na tumakas.,Agad namang dinala sa nabanggit na ospital ang biktima subalit dahil sa grabeng saksak na ti­namo sa dibdib ay hindi na ito umabot pa ng buhay.",,
"Zamboanga port, todo higpit ang seguridad",,"Makalipas ang pagka­kaaresto sa tatlong kasapi ng bandidong Abu Sayyaf­ Group (ASG) noong ­Biyernes, todo higpit sa seguridad ang ipinatutupad ngayon sa Zamboanga­ City Port.,Nakalatag ang checkpoint ng pinagsanib na puwersa ng Philippine National Police (PNP) at Philippine Army mula sa mga kalye pa lamang patungo ng nasabing ­pantalan.,May mga nakaabang naman na mga security personnel katuwang din ang mga pulis at sundalo para sa inspeksyon sa mga pasahero at mga bagahe bago umakyat sa mga sasakyang pandagat.,Samantala, nakabantay naman ang mga tauhan ng militar na pawang mga armado ng matataas na kalibre ng baril at ­Philippine Coast Guard (PCG) sa mga bumababang­ pasahero mula sa mga dumarating­ na barko galing ng ­Isabela, Basilan, Jolo, Sulu at iba pang lugar.,Katuwang din sa pagbabantay ang mga K-9 units at bomb squad.",,
IS leader patay sa airstrike,,"Kinumpirma ng United States Pentagon na napatay sa isinagawang airstrike ang mataas na lider ng Islamic State.,Sa ulat, binanggit ng Pentagon na napatay na si Islamic State leader Abu Muhammad al-Adnani.,Nasawi umano si Adnani sa isinagawang airstrike ng Estados Unidos sa Syria noong Agosto 30.,Sinabi ni Pentagon Press Secretary Peter Cook, pangunahing target talaga sa nasabing airstrike si Adnani na recruiter at tinaguriang “architect” sa external terrorist operations ng ISIS.,Unang inako ng Defense Ministry ng Russia na sa kanilang isinagawang airstrike umano nasawi si Adnani, pero pinabulaanan ito ng Estados Unidos.",,
"Drayber ng dyip, traysikel nagtipon sa Malolos City",,"Nagtipun-tipon ang Bulacan Federation of Jeepney Operators and Drivers Association (BFJODA) at Tricycle Operators and Drivers Association (TODA) para sa isang araw ng kasiyahan na tinawag na “Araw ng Lingkod Lansangan” bilang pasasa­lamat sa kanilang serbisyo ng paghahatid ng ligtas sa mga pasahero araw-araw na ginanap sa The Pavilion, Hiyas ng Bulacan Convention Center, Malolos City, Bulacan kamakalawa.,Ipinaabot ni Gov. Wilhelmino Sy-Alvarado ang kanyang pasasalamat sa pamamagitan ni Vice Gov. Daniel Fernando para sa maayos na samahan sa pagitan ng mga drayber at operator at ng pamahalaan.,“Salamat po na ‘yung isang araw na dapat ay namamasada kayo ay ibi­nigay n’yo bilang suporta sa ating pagsasama-sama. Salamat po na bagaman ito ay inyong hanapbuhay ay ginagawa n’yo ito bilang paglilingkod din sa ating mga mamamayan. Hindi po namin kakayanin pag wala kayo kaya magsama-sama po tayong magbigay ng serbisyo sa ating kapwa,” ani Fernando.",,
"2 kaanak ni ex-DA Sec. Alcala, dinampot sa droga",,"Natimbog ng mga pulis sa inilatag na buy-bust operation ang hipag at pamangkin ni dating Department of Agriculture (DA) Secretary Proceso Alcala at ni Quezon Board Member Vicente Alcala kamakalawa ng gabi.,Kinilala ang mga naaresto na ang mag-inang sina Toni Ann A­butin Alcala at Maria Fe Abutin Alcala.,Si Maria Fe ay asawa ni Cirilo ‘Athel’ Alcala, ang itinuturong drug kingpin sa Quezon province na kamakailan ay sumuko na sa pulisya kasama ang isa pang anak na si Sajhid Alcala.,Nakumpiska sa mga suspek ang 24 na plastic sachet ng shabu na may timbang na tinatayang 115 grams at market value na P212,750.,Sa report ng Tayabas Police, isinagawa ang buy-bust ng Quezon PIB/PAIDSOTG at ng Tayabas Police sa Leveriza Subd., Brgy. Isabang, Tayabas City dakong alas-10 ng gabi.,Kaugnay nito, sinabi ni Sr./Supt. Antonio Yara, hepe ng Quezon Police Provincial Office (PPO), inihahanda na ng pulisya ang kasong paglabag sa Comprehensive Dange­rous Drugs Act laban sa  hipag at pamangkin ni Alcala.,Kinumpirma din ng Quezon Police na nasa drug watch list si Toni Ann.",,
May-ari ng gas station dinukot,,"Dinukot ng hindi pa nakikilalang armadong kalalakihan ang may-ari ng isang gas refilling station­ sa Linamon, Lanao del Norte, base sa ulat kahapon ng umaga.,Kinilala ni PO3 James Licdao, ng Linamon Muni­cipal Police Station ang biktimang si Clarita Beliserio, 50, may-ari ng Caltex gas station.,Sa imbestigasyon, sinabi ni Licdao na walong armadong kala­lakihan na lulan ng puting Montero ang dumukot sa biktima nang ito ay nakatayo sa harap ng kanyang bahay sa Barangay ­Poblacion, bandang alas-5:15 ng madaling-araw.,Sa ngayon ay wala pang nakakalap na lead ang pulisya sa pagkaki­lanlan sa mga suspek na tumakas patungo sa bayan ng Baloi kasama ang ­biktima.,Hindi pa rin matukoy ng pulisya ang posibleng motibo ng pagdukot.",,
5 tumba sa Parola,,"Lima-katao ang kumpirmadong nasawi sa magkahiwalay na operas­yon ng Oplan Tokhang sa Parola Compound, Tondo, Maynila.,Sa report ni Manila Police District Office (MPDO) station 11 chief, Supt. Amante Daro, nasawi sa unang operasyon ang isang Gerry Tagalog, na aktong gumagamit ng shabu sa loob ng kanilang bahay.,Nakumpiska mula sa bahay ni Taglaog ang isang improvised shotgun at sachet ng shabu.,Sinasabing nakatakas naman ang isa pang kasama ni Tagalog na hindi na nakilala pa ng pulisya matapos tumalon sa ilog.,Patay naman ang tatlo-katao pa na nakilala lamang sa mga pangalang Jon-Jon, Mar Barquillo at Jessie Panis.,Sa ulat ng pulisya, nakuha mula kay Jonjon ang isang kalibre .45 baril, habang nanlaban naman at nang-agaw ng baril si Barquillo kaya pinaputukan ng pulis hanggang sa mamatay.,Napag-alaman pa na si Panis ay nagtangka pang tumakas pero nabaril din ng mga pulis.,Magkakasama ang tatlo sa isang bahay na ­ginagawang drug den nang katokin ng mga pulis.,Isa ring kasamahan ng tatlong nasawi ang nakatakas matapos mang-hostage ng 15-anyos na babae pero nabaril din ito ng mga pulis at namatay bago idating sa ospital.,Isinailalim sa stress debriefing ang hinostage na 15-anyos na biktima.",,
Brgy. kagawad laglag sa ‘buy bust’,,"Arestado ang isang barangay kagawad sa isinagawang buy-bust operation ng mga tauhan ng Southern Police District (SPD) kamakalawa ng gabi sa Pasay City.,Sa isinumiteng report ni Supt. Jenny Tecson, hepe ng Public Information Office (PIO) at tagapagsalita ng Southern Police District (SPD), kinilala ang suspect na si incumbent Barangay Kagawad Jordan Garland, 28, ng Brgy. 43, Zone 6 at nakatira sa no. 328 Dominga Manapat, Tramo, Pasay City.,Batay sa isinagawang imbestigasyon ng Pasay­ City Police, dakong alas-7:45 ng gabi nang madakip ng operatiba ng Southern Police District’s Anti-Illegal Drugs (SPD-AID) Unit ang suspect sa kanilang ikinasang buy-bust operation sa naturang lugar.,Isang pulis ang nagpanggap na buyer na bibili ng droga na nagkakahalaga ng P5,000 sa naturang suspect.,At nang aktong iabot na ng suspect ang naturang shabu ay agad namang dinakma ng iba pang pulis hanggang sa nakuha rito ang marked money na ginamit sa buy-bust.,Base sa record ng pulisya sa kabila na may position sa barangay ang suspect, isa umano sa mga “modus” nito ay pagbebenta ng droga sa kanilang lugar.",,
"PH, Malaysia palitan ng intel sa Sabah kidnapping",,"— Kinumpirma ­kahapon ng militar na mayroon na itong ­intelligence exchange sa ­Malaysia matapos na pasukin ng mga armado ang karagatan ng Sabah at dukutin ang tatlong mangingisda roon.,Sakay ng 2 speedboats ang mga armado nang harangin ang isang trawler nitong Sabado ng gabi at dukutin ang kapitan at 2 crew nito hindi kalayuan sa isla ng Pompom sa bayan ng Semporna. Hindi naman ginalaw ng mga armado ang 4 ibang crew members sa hindi pa mabatid na dahilan.,Ayon sa Western Minda­nao Command, ang mga armado ay tuma­kas patungong Alice reef at Bulubulu Island sa Tawi-Tawi­ na bahagi naman ng Autonomous Region in Muslim Mindanao (ARMM).,“Coordination and intelligence sharing and exchange with Eastern Sabah Security Command is now being done,” ani ng militar, ngunit hindi naman ito nagbigay ng karagdagang detalye mali­ban lamang na pinagha­hanap na ang mga biktima.,Walang umako sa pagdukot at naganap ito kahit pa maghigpit ang seguridad na ipinatutupad ng Malaysia sa Sabah at sa kasalukuyang opensiba ng Western Mindanao Command laban sa Abu Sayyaf sa Sulu at Basilan na bahagi rin ng ARMM.",,
SIS NI MARITONI NASA DRUG LIST NG SPD,,"Kinumpirma kahapon ng pamunuan ng Southern Police District (SPD) na kabilang sa drug watch list ang napaslang na ­kapatid ng isang aktres na pinagbabaril ng hindi pa naki­kilalang salarin sa Quezon City noong Sabado ng madaling-araw.,Ayon kay SPD Director Senior Supt. Tomas Apolinario, na isa sa mga naaresto ang napatay na si Aurora Moynihan, 45, naninirahan sa no. 83 Ecology Village, Makati City at kapatid ng aktres na si Maritoni Fernandez noong Pebrero 28, 2013.,Nabatid na kasama ni Moynihan ang dalawa umanong kamag-anak ni dating Taguig City Mayor­ Freddie Tinga na sina Joana ­Tinga, Henry Tinga; Crayon Ong at walo pa ang naaresto matapos magsa­gawa ng buy-bust operation ang mga tauhan ng Station Anti-Illegal Drugs (SAID) ng Taguig City Police sa Sta. Ana ng nasabing lungsod.,Nakarekober ang mga awtoridad mula kay Moynihan at sa grupo nina Tinga at Ong ng hindi mabatid na dami ng shabu, marijuana, at ecstacy at sinampahan ng kasong paglabag sa Section 5 (pushing), Section 12 at paglabag sa Republic Act 9165 o dangerous drug act.,Subalit nakapagpi­yansa si Moynihan sa kanyang kinakaharap na kaso.,Habang ang mga Tinga ay nakakulong pa rin sa Taguig City Jail habang si Ong ay nasa Pasay City Jail.,“Kasama siya sa watch list ng Taguig City. Nahuli siya noong 2013,” ani Senior­ Supt. Apolinario.,Samantala, nabatid na ang dating live-in partner ni Moynihan na si Ryan Francisco ay nakulong sa Pasay City Jail noong Nobyembre 8, 2012.,Siya ay may patung-­patong na kasong kinakaharap tulad ng robbery holdup na may 6 counts, attempted homicide, trespassing at ­direct assault subalit ang mga ito ay pawang na-dismiss na ng korte.,Taong 2013 ng Agosto 14 ay nailipat ito sa Makati City Jail matapos na maharap sa iba pang mga kaso.,Ayon sa pagkakatiwalaang source hindi na nagpabanggit ng pangalan, dinalaw pa ni Moynihan si Ong noong nakaraang buwan sa Pasay City Jail.,Subalit nagulat na lamang nang nakalaya na ang kanyang dating live-in partner nito na si Francisco.,“Nagulat na lamang po ako nang mapanood ko sa balita ang ginawang pagpatay kay Moynihan dahil noong nakaraang buwan lamang ay nakita ko dito sa jail at dinalaw nga po si Ong,” dagdag pa ng source.,Sinabi naman ni Senior Supt. Rommil Mitra,­ hepe ng Makati City Police na hindi kabilang si Moynihan sa kanilang drugs watch list ng SAID.,Magugunitang noong Sabado ng ala-1:45 ng madaling-araw nang pagbabarilin si Moynihan ng hindi pa nakikilalang mga salarin na sakay ng isang Toyota Fortuner sa Barangay Ugong Norte, Quezon City.",,
NORTE PUNTIRYA NI ‘FERDIE’,,"Itinaas na ng Philippine Atmospheric Geophysical and Astronomical Services Administration (PAGASA) ang Signal No. 1 sa walong lugar sa Northern Luzon ang bagyong ‘Ferdie’ bunsod ng patuloy na paglakas nito.,Maliban dito ay may dalawa pang Low Pressure Area (LPA) na binabantayan ang PAGASA.,Ayon pa sa PAGASA ay huli umanong namataan ang mata ng bagyo sa layong 850 kilometro sa silangan ng Lungsod ng Tuguegarao, may kasama itong maximum sustained winds na 175 kilometro bawat oras at mga pagbugsong aabot sa 210 kilometro bawat oras.,Batay sa alas-singko ng hapon na update ng PAGASA, ang walong lugar kung saan itinaas ang Signal No. 1 ay ang Cagayan, Apayao, Batanes, Northern Isabela, Kalinga, Abra, Ilocos Norte at Babuyan Group of Islands.,Nananatili itong kumikilos pa-kanluran hilagang-kanluran sa bilis pa ring 22 kilometro bawat oras.,Ayon sa PAGASA, maghahatid ng katamtaman hanggang sa malakas na buhos ng ulan ang bagyong Ferdie sa loob ng 500 kilometer diameter nito.,Asahang mas lalakas pa ito habang papalapit ang bagyo sa dulo ng Northern Luzon, bagama’t maliit pa rin umano ang tiyansa na maging super typhoon ang bagyong Ferdie. Maibibilang lamang umano sa super typhoon ang isang bagyo kung lalampas umano sa 220 kilometro bawat oras ang maximum wind nito.,Samantala, bukod sa nasabing bagyo ay patuloy pa ring binabantayan ng PAGASA ang galaw ng dalawang namataang Low Pressure Area (LPA), ang isa ay hu­ling namataan sa layong 440 kilometro ng hilaga hilagang-kanluran ng Puerto Princesa sa Palawan, habang ang sentro naman ng isa pa ay namataan sa layong 540 kilometro silangan timog-silangan ng Hinatuan, Surigao del Sur.",,
"No SK, bgy election selyado na!",,"Nakatakdang aprubahan ng Senado ngayong hapon sa ikatlong pagbasa ang panukala sa one-year postponement ng barangay at sangguniang kabataan (SK) election.,Kinumpirma ni Senate Majority Leader Vicente ‘Tito’ Sotto III na kasado na ang pagpapatibay ng panukala ngayong Martes matapos itong aprubahan sa ikalawang pagbasa noong nakaraang linggo.,“Yes, sa Martes ang approval niyan,” wika ni Sotto.,Dahil sa naunang pangako ng Kamara na i-adopt na lang ang version ng Senado, diretso na sa mesa ni Pangulong Rodrigo Duterte ang panukala para ito’y pirmahan at maging ganap na batas.,Sa ilalim ng Senate Bill 1112, ang kambal na halalan na gagawin sana ngayong Oktubre 31 ay ililipat na sa ika-apat na Lunes ng Oktubre 2017.,Matapos ang barangay at SK elections sa Oktubre 2017, ang susunod na eleksyon ng barangay at SK elections ay gagawin na sa ikalawang Lunes ng Mayo 2020 at kada ikatlong taon.",,
Babay na sa mga lumang jeep,,"Sa loob ng tatlong taon, wawalisin ng gobyerno sa kalsada ang mga pampasaherong jeep na higit 15 taon nang humaharurot sa kalsada ng Metro Manila.,Ito ang nakapaloob sa listahan ng proyektong isasakatuparan ng Department of Transportation (DOTr) kapag ipinagkaloob ng Kongreso ang emergency power kay Pangulong Rodrigo Duterte upang resolbahin ang problema ng trapik sa National Capital Region (NCR) at iba pang matataong lugar sa bansa.,Base sa dokumentong isinumite ni DOTr Sec. Arthur Tugade kay Sen. Grace Poe, chair ng Senate committee on public services, isa sa naisip nilang paraan para mabawasan ang sasakyan sa kalsada ay ang phase out ng mga pampasaherong jeep na higit 15 taon nang tumatakbo sa kalsada.,Nakatago sa proyektong “PUV Modernization”, ang project description nito ay para raw sa “linkage with financing institutions, rationalization of route network, introduction of minimum service standards and modernize vehicle fleet to contribute to reducing GHG emission and air pollution”.,Kung may emergency power daw ang Pangulo, ayon sa dokumento, magkakaroon ng “immediate start implementation of affected 15-year old PUV units” pero kung walang extra-power, ang epekto ay “indefinite timeline because of TROs and injunctions that will be filed by PUV operators”.",,
"Gov’t tribute kay Marcos, bugbog-sarado sa netizens",,"Tumagal lamang ng halos kalahating oras ang naibigay na tribute ng Official Gazette, opisyal na social media journal ng gobyerno, sa Facebook sa 99th birth anniversary ni dating Pangulong Ferdinand Marcos kamakalawa, Setyembre 11.,Binakbakan ng mga netizens at tinawag pang “historical revisionism” at may hashtag na #superficialgazette ang naturang post.,Ang pagbaklas sa naunang ipinost sa official gazette ay iniutos ni Presidential Communications Office (PCO) Secretary Martin Andanar.,“I got wind of that report about 12:20 (am) at iyon na lang, madaling-araw. So when I saw that, at binasa ko lahat, sabi ko nga sa — kay Assistant Secretary Mon Cualoping ng Stratcoms ng PCCO, you don’t change history,” pahayag ni Andanar.,“Kung ano iyong nandoon, kung ano man ang mga nagawa ng Martial Law hindi mo babaguhin, martial law iyan eh,” dagdag na pahayag ng kalihim.,Matapos umano ang pakikipag-usap sa tauhan ay agad tinanggal ang naunang ipinaskil.,“So right then, after 10 minutes, sabi ko, ‘You have to pull it back, you have to put back martial law and you have to put back na na-exile si Presidente.’ And which… which something that they did,” paliwanag pa ni Andanar.,Bago ang pagbura sa FB post ng Official Gazette ay umani ng batikos sa social media ang inilagay ng state journal na deskripsyon sa panahon ng Martial Law kung saan nakasaad na ginawa ni Marcos ang deklarasyon para sugpuin ang insurhensya sa Mindanao na ipinost noong hatinggabi ng Setyembre 11.,Nasa online post din ng Official Gazette na noong 1986, pinili ni Marcos na bumaba sa puwesto para maiwasan ang pagdanak ng dugo kasunod ng himagsikang nakilala bilang ‘People Power’.,Narito ang ilang reak­syon ng mga netizens:,raffy magno @raffymagno: Hello po, @govph, sino po mag-a-adjust sa pagbibigay ng tamang impormasyon tungkol sa Martial Law. Mga Pilipino o kayo? Nakakahiya na ah.,MasterTeacherOne @DiNaProfMSSyj: Duterte makes Marcos look good. Grabe itong lider na ito. Alisin ang mga alipores ni BBM sa @govph. Grabe kayo, garapalan na. Tala­gang diyan kayo in­-appoint ha?,Agad din itong nakatawag ng international attention. “#Philippines govt faces backlash amid claims it is trying to whitewash history of Marcos,” anang tweet ng US news site na The Straits Times.",,
UNANG DUGO SA SHOWBIZ DRUGS,,"Nabulabog na ang mundo ng showbiz sa pagdanak ng unang dugo kontra iligal na droga makaraang pagbabarilin hanggang sa mapatay ang kapatid ng aktres na si Maritoni Fernandez sa isang exclusive subdivision sa Quezon City, kamakalawa ng madaling-araw.,Ayon kay QCPD Ac­ting Director Sr./Supt. Guillermo Lorenzo Elea­zar, nakilala sa pamamagitan ng nakuhang postal address card sa biktima na nakilalang si Aurora F. Moynihan, 45, nakatira sa No.83 Ecology Village, Makati City.,Sinabi ni Sr./Supt. Elea­zar, na dakong ala-1: 45 ng madaling-araw noong Sabado nang mangyari ang insidente matapos na umano’y pagbabarilin ang biktima ng hindi pa kilalang mga suspek hanggang sa mapatay sa tapat ng bahay na may No. 8-Temple Drive kanto ng Giraffe St., Barangay Ugong Norte, Quezon City.,Base sa imbestigasyon ni PO3 Anthony Tejerero, ng Criminal Investigation Detection Unit (CIDU) may-hawak ng kaso, ilang mga saksi umano ang nagsabing ang mga suspek ay nakasakay sa isang kulay silver na Toyota Fortuner na walang plaka.,Ayon sa naging pahayag ng testigong sina Christian Estoya at Jerymei Dosal, nakatayo umano sila malapit na gate sa loob ng naturang compound ng kanilang employer nang biglang huminto umano ang nasabing Toyota Fortuner at pumarada sa nabanggit na lugar.,Ilang sandali pa ay bigla na lang umano silang nakarinig ng mga putok ng baril at nang kanilang tignan ang pinanggalingan ng mga putok ay nakita naman nila na biglang humarurot papalayo sa lugar ang nasabing Toyota Fortu­ner patungo sa direksyon ng White Plains Avenue, at dito na tumambad ang walang buhay na biktima na naliligo sa kanyang sariling dugo at naka­handusay sa sementadong kalye.,Sa imbestigasyon ng Scene of the Crime Ope­ratives (SOCO), narekober ng limang piraso ng basyo ng .40 na baril, isang tingga, apat na plastic sachet ng shabu at mga paraphernalia.,May nakalagay ding cardboard sa bangkay ng biktima na nakasulat ang “Drug Pusher ng mga Celebrities Kasunod na Kayo”.,Hanggang sa kasalukuyan ay hindi pa batid ng pulisya kung sino ang posibleng may kagagawan ng pamamaslang.,“Kahit kami ay medyo nagulat dito dahil wala naman sa QCPD drug watchlist itong si Moynihan, kaya talagang kaila­ngan maimbestigahan natin ito ng malalim,” ayon kay Eleazar., Kabilang din sa mga iimbestigahan ng CIDU ay kung bakit umano nandoon ang biktima sa nasabing lugar gayong nakatira umano ito sa Makati City.,Bukod dito ay sinabi rin ni Eleazar, na paiimbestigahan niya rin mismo ang kasong ito sa Intelligence ng QCPD upang matukoy kung ano ang tunay na ibig sabihin ng nakasulat sa cardboard “Drug Pusher ng mga Celebrities Kasunod na Kayo”.,“Ano ang ibig sabihin niyan kung siya ba ay may kaugnayan sa pagtutulak ng droga sa mga celebrities, iimbestigahan natin ito lahat mukhang lumalalim ang kasong ito,” dagdag pa ni Eleazar.,Noong Biyernes ay naaresto sa buy bust operation ang umano’y nagpakilalang half brother ni actress Lea Salonga na si Philip Salonga na umano’y isa sa mga distributors ng ecstacy o mga drugs party kabilang ang dalawang mga kasama nito.,Ang biktima ay kapatid ng aktres na si Maritoni Fernandez Moynihan na anak ng yumaong si Antony Moynihan, isang British baron na nabibilang sa mga maharlika.",,
KAPIT-BISIG VS BOMB SCARE,,"Sa gitna ng kaliwa’t-kanang bomb scare at pati na ng laganap na illegal drugs, nagsanib-pwersa na ang Philippine National Police (PNP) at Department of Education (DepEd) para sa seguridad ng mga paaralan, kolehiyo at unibersidad sa Metro Manila.,Nagkasundo sa isang pulong ang PNP na kinatawan ni NCRPO Regional Director Chief Supt. Oscar Albayalde at si DepEd Asec. Jesus Mateo na magtatag ng protocol kung paano mas mapabibilis ang pag-report ng mga paaralan sa mga awtoridad tungkol sa mga bomb threats.,Sinabi ni Mateo na ang mga magulang ang siyang may pangunahing papel sa pagkontrol sa pagkalat ng mga maling impormasyon sa mga bomb jokes.,“Dapat unang i-report ng mga guro sa mga pulis ang nasabing bomb scare bago ipaalam sa mga magulang ng mga estudyate,” wika ni Mateo.,Hinimok din ni Mateo ang mga paaralan na isama o gawing resource persons ang mga pulis at mga local government units (LGUs) na magsimula ng mga anti-illegal drug lectures sa mga kabataan.,Samantala, nagpaalala naman si DepEd NCR Regional Director Dr. Ponciano Menguito na huwag nang magpakalat ng mga bomb jokes o kaya’y mahaharap sa parusang batay sa PD 1727 o Anti-Bomb Scare Joke law.",,
Mga Kwentong OFWs: Panibagong simulain,,"Kahit luhaang nawalan ng trabaho sa ibang bansa ang mga umuwing manggagawang Pinoy na galing sa Saudi Arabia ay laking pasasalamat pa rin nila at nakauwi na sa Pilipinas dahil sa tulong ni Pangulong Rodrigo Duterte.,Tulad ni Gilbert Macapobre,­ 49-anyos, steelworker at nagtrabaho ng 10- taong sa Muhammad-Al Mojil Group (MMG) sa Al Khobar Saudi Arabia. Laking pa­salamat niya dahil nakasama siya sa repatriation program ng Department of Labor Employment at Overseas Worker and Welfare Administration (DOLE-OWWA).,Si Macapobre ay kasama sa 129 na dumating sa Ninoy Aquino International Airport (NAIA) Terminal 2 noong Set­yembre 4. Nagtrabaho siya sa Saudi bilang steelworker sa loob ng sampung-taon at 7 buwan umano siyang hindi pinasahod.,“Kung hindi nanalo si President Duterte, hindi kami magagalaw doon. Simula ‘nung naging presidente siya, siya lang naman po ang tumulong sa amin wala nang iba,” ani Macapobre.,Ayon pa sa kanya, nakatanggap sila ng 1,590 riyal mula sa gobyerno ng Pilipinas gayong sa mismong kumpanya pinasukan niya ay 500 riyal lamang ang binigay.,“Wala nang kita ‘yung kumpanya namin kasi hindi na sila binigyan ng project ng gobyerno. Kasi ang sabi ng gobyerno, dahil wala kaming valid Iqama. Eh ang requirement ng gobyerno, “i-process niyo ang Iqama ng mga tao para bigyan kayo ng project.” ‘Yan ang sabi ng gobyerno doon,” paliwanag pa ni Macapobre.,Dahil walang valid Iqama ang mga OFWs, hindi umano nagbibigay ng proyekto ang pamahalaan ng Saudi Arabia sa mga kumpanya.,Hindi naasikaso ang mga dokumentong hinihingi ng pamahalaan kaya’t tumagal mula 6 buwan hanggang mahigit dalawang taon ang pagkawala ng trabaho ng mga OFWs.,Nang tanungin pa si Macapobre kung may ba­lak pa siyang bumalik sa Saudi o mangibang bansa muli sa kabila ng hirap na naranasan niya doon, sagot nitong “May balak pa naman akong bumalik sa Saudi o sa ibang bansa kung may pagkakataon. At sa ngayon, si­guro ipangne-negosyo ko ‘yung matatanggap kong pera sa gobyerno.” dagdag pa ng manggagawa.,Samantala, walang mapagsidlan ang tuwang nadarama ni Ramil Torion,­ 37, nang makauwi na siya sa Pinas matapos ang mahigit dalawang taong pagka-stranded sa Saudi.,Isa si Torion din sa 129 na OFWs na nakabalik na sa bansa sa tulong ng iba’t ibang ahensya ng gobyerno.,Apat na taong nagtrabaho si Torion bilang pipefitter sa kumpanyang MMG.,Aniya, 500 riyal lamang ang nakuha niya mula sa MMG gayong dalawang taon siyang hindi nakakuha ng sahod. Kung tutuusin ay hindi sapat ang perang ito bilang kapalit sa hirap na dinanas niya sa Saudi.,“Dalawang taon ka­ming walang sahod. Hindi pa namin nakukuha ‘yung sahod. Umuwi kami dito na 500 riyal lang ‘yung dala namin. Tapos ‘yung makukuha namin ‘dun, ikakaso pa,” paliwanag niya.,Kuwento pa ni Torion, halos lahat ng trabaho doon ay pinatos niya para makapagpadala lamang ng pera sa naiwang mga kaanak sa Pinas.,Hindi biro ang dalawang taong pagkawala ng hanapbuhay kung kaya’t naghanap siya ng iba’t ibang paraan upang mapakain ang sarili at matugunan ang panga­ngailangan ng pamilya.,“Nagtatrabaho kami sa pipeline doon. Iba’t ibang klase ng trabaho ang ginagawa namin para magkapera lang. Kasi ‘yung kumpanya namin, wala talaga. Hindi kami pinapasahod,” galit at dismaya na lamang ang nararamdaman niya para sa kumpanyang nagpabaya sa kanila.,Gayunpaman, hindi napanghinaan ng loob si Torion at ipinagpatuloy pa rin ang pagtatrabaho.,“Diskarte lang para may maipadala sa Pilipinas,­ para sa pamilya namin. Kasi kung nandoon lang kami sa kampo namin at magmumukmok, kawawa ‘yung pamilya namin, ‘yung pamilya namin walang makakain,” aniya.,Ngayong nandito na siyang muli sa Pinas ay umaasa si Torion sa mga programang inihanda sa kanila ng gobyerno tulad na lamang ng pangako ni Pangulong Duterte na libreng edukasyon para sa mga anak na nasa high school at kolehiyo.",,
Contribution hike = SSS pension hike,,"Sisikapin ng Kamara na maipasa bago duma­ting ang Pasko ang panu­kalang dagdagan ng P2,000 ang pensyon ng mga SSS pensioners subalit kailangang ikonsidera rin na pagtibayin ang panukalang dagdag na kontribusyon upang hindi ito mabangkarote.,Ito ang nabatid kay House committee on ­enterprises and privatization chairman Rep. Ruffy Bizon kahapon kung saan nilinaw nito na hindi lamang ang SSS pension hike ang inaprubahan kundi ang partner bill na nagbibigay ng kapangya­rihan sa SSS na magtaas ng kontribusyon.,Ayon kay Biazon, kailangang mabigyan ng kapangyarihan ang SSS na magtaas ng kontribusyon upang hindi magaya ang panukalang ito noong nakaraang administrasyon na ibinasura lamang ng Malacañang dahil sa takot na mababangkarote ang SSS.,“Kasi nga ang punto ko, kung ang mabigyan lang namin ng atensiyon ay ‘yong pension increase bill, ay mabe-veto ulit. Kaya ang hinihiling ko na bigyan ng kasing halaga ‘yung partner bill na isa, na siya namang magbibigay ng sustainability doon naman sa panukala nating itaas ang SSS pension,” ani Biazon.,Giit ng mambabatas, kailangang tanggapin ang katotohanan na mababangkarote ang SSS kapag hindi­ nagtaas ang mga ito ng kontribusyon kaya isinama nila na ipasa ang ‘partner bill’ sa P2,000 SSS ­pension hike na naiwan nang ihain nila ang pension hike law kay noo’y Pangulong Noynoy Aquino.",,
"Christmas rush, paghandaan na!",,"Habang hindi pa naibibigay ang emergency­ power kay Pangulong ­Rodrigo Duterte para resolbahin ang problema sa trapiko sa Metro ­Manila, pinayuhan ng isang House leader ang mga national at local officials na magsanib-­puwersa na para linisin ang mga kalsada dahil tiyak na lalo pang bibigat ang problema ngayong Christmas season.,Ginawa ni House ­deputy speaker Raneo Abu ng Batangas ang nasabing kautusan dahil kung aantayin umano ang emergency power ay hindi ito maihahabol sa Christmas rush na nagsisimula na.,“Our officials should be prepared for the Christmas rush by starting to clear some Metro Manila roads. We should make sure that we can handle­ the additional traffic flow,” ani Abu.,Sa pagdinig ng budget ng Department of Transportation (DOTr) kamakalawa sa Kamara­, inamin ni Secretary ­Arthur Tugade na wala silang poder sa kalsada sa Metro Manila dahil kontrolado ito ng mga Local Government Units (LGUs) subalit kapag binigyan umano sila ng emergency power ay waswasin umano ng mga ito ang lahat ng kalsada para magamit bilang alternate route.,Subalit ayon kay Abu, kailangang mag-usap at magtulungan na ang national at local government para linisin ang mga kalsada sa Metro Manila bilang paghahanda sa Christmas rush na lalong magpapalala sa problema sa trapiko.,Iminungkahi rin ng mambabatas na ilipat na nang tuluyan sa Batangas at Subic ang malaking ­bahagi ng operasyon ng Port of Manila dahil ito umano ang isa sa mga nagpapalala sa problema ng trapiko sa Metro Manila base sa isang pag-aaral.",,
"133 patay, 395 pa missing sa NoKor flood",,"Umabot na sa 133-katao ang nasawi at 395 pa ang nawawala habang libu-libong bahay ang inanod bunsod ng dinaranas na matinding pagbaha sa North Korean border region, ayon sa United Nations (UN), matapos iulat ng Pyongyang na dumaranas ito ng labis na kahirapan sa lugar.,Ayon sa ulat, 107,000-katao ang sapilitang lumikas mula sa kanilang mga bahay sa lugar na nasa kahabaan ng Tumen River, ayon sa UN batay umano sa bilang ng Pyongyang government.,Iniulat sa North’s official media na ang malakas na pag-ulan ay nagdulot ng pagbaha malapit sa northeastern border sa China at Russia na sinasabing nagdulot ng labis na pagpapahirap sa mga residente.,Nagpatupad ng isang ‘nationwide mass mobilization 200-day labour campaign’ ang pamahalaan na naglalayon na mapaunlad ang ekonomiya na ginagamit ngayon sa pagtulong sa mga biktima ng baha.",,
Jakarta Post: Widodo may go-signal kay Duterte para sa pagbitay kay MJ,,"May go-signal si Pangulong Rodrigo Duterte kay Indonesian President Joko Widodo sa pagbitay kay Mary Jane Veloso, base sa report ng Jakarta Post.,Sinabi ni Widodo nitong Lunes na: “President Duterte has given the go-ahead to proceed with the execution,” ayon sa Antara news agency sa Indonesia.,Si Veloso ay Pinay na nasa death row sa Indonesia. Naaresto ito at ikinulong noong Abril 2010 at kalaunan ay hinatulan ng parusang kamatayan (firing squad) sa kasong drug trafficking. Ipinagpaliban lamang ang hatol noong nakaraang taon sa apila ni dating Pangulong Benigno Aquino III.,Kaugnay pa nito idadaan sa ligal na proseso ang naturang kaso, ayon pa kay Widodo.,“I have explained to (Duterte) about Mary Jane’s situation and I told him that Mary Jane (has been found guilty) for carrying 2.6 kilograms of heroin. I also told him about the delay in the execution during the meeting,” pahayag pa ni Widodo., ",,
MAY PONDO PERO WALANG PLANO,,"Kinalampag ng Mababang Kapulungan ng Kongreso ang Metropolitan Manila Development Authority (MMDA) na simulan nang planuhin, ngayon pa lamang ang P400 milyong flood control projects sa susunod na taon habang inaantay na aprubahan ang pondong ito.,Ginawa ni House committee on Metro Manila development chairman at Quezon City Rep. Winston Castelo ang pangangalampag dahil karaniwang nagsisimula ang ganitong mga proyekto sa gitna ng taon kung saan napupurnada dahil sa ulan.,Nais ng mambabatas na magsimula sa kanilang trabaho ang MMDA sa Enero o unang tatlong buwan ng susunod na taon para masiguro na bago dumating ang tag-ulan ay tapos na ang mga ito.,“Getting things underway right at the beginning of the first quarter of 2017 would be ideal as it would give MMDA enough time for completion before the onset of the rainy season,” ani Castelo.,Hindi binanggit ng kongresista kung saan sa Metro Manila magkakaroon ng flood control projects na pinondohan ng P400 milyon sa susunod na taon subalit ito umano ang rekomendasyon ng ahensya kaya nararapat na maghanda na ang mga ito sa pagpaplano para sa sandaling makuha na ng mga ito ang pondo ay masimulan na agad ang proyekto.,Karaniwang epektibo ang pondo ng gobyerno na inaprubahan ng dala­wang Kapulungan ng Kongreso sa unang araw ng Enero­ ng taon kaya nais ng mambabatas simulan na ng MMDA ang proseso sa mga proyektong ito.,“Starting early is the key to beating the deadline. Initiating the project in January would be very wise as then we would have six uninterrupted months with which to work,” ani Castelo dahil kapag na-delay ito ay tiyak na aabutan ng tag-ulan.,“As we all know, cons­truction work is considerably hampered when it heavily pours and we fall at the mercy of the incle­ment weather so construction should be carried out from January to June when it’s generally dry,” dagdag pa ng kongresista.",,
"Batang nawawala, natagpuang bangkay",,"Inabot ng halos tatlong oras sa paghahanap ang mga magulang ng batang itinuturing na isang special child sa Sta. Teresita, Batangas, ngunit sa kasamaang palad ay bangkay na ito nang ma­diskubre ng ilang residente sa kanilang lugar.,Sa panayam ng Abante kay PO1 Alvin Cuadro, ng Sta. Teresita Municipal Police Station, nabatid na iniwan ng kanyang magulang sa labas ng bahay si Angelene Lachica Valencia, anim na taon, ng Brgy. Saimsim, Sta. Teresita, Batangas, na umano’y nagwawalis-walis lamang sa kanilang bakuran.,Pasumandali umanong pumasok ng bahay ang ina ng bata upang magsaing, ngunit paglabas nito ay hindi na makita ang kanyang anak.,Pasado alas-tres ng hapon na nang maispatan ang bangkay ng bata sa hindi kalayuang lawa, na natatabunan pa man din ng mga water lily ang katawan nito.,Posible umanong naengganyo ang biktima na lumusong sa lawa na naging sanhi ng kanyang kamatayan. Wala rin nakitang palatandaang may foul play sa nangyaring insidente.",,
"Kagawad, tanod dinakma sa illegal drugs",,"Arestado ang apat na katao, kabilang ang isang aktibong barangay kagawad at tanod, nang maaktuhan ng mga tauhan ni P/Supt. Allan Tamayo, habang nagpa-pot session sa bahay ng pangunahing suspek sa Brgy. 37, Cavite City, pasado alas-dos ng hapon kamakalawa.,Sa personal na pana­yam ng Abante kay Danilo Quijano, 63-anyos, inamin nito na nagbebenta siya ng shabu at pinapuwesto sa kanilang bahay sina Reynaldo Catalan, 59-anyos, barangay kagawad sa Brgy. 56 at Allan Reyes, 62-anyos, barangay tanod ng nasabing lugar.,Kasama ring inaresto si Rina Ramos, 36-anyos, nang datnan ng mga ele­mento ng Cavite City Component Police Station, na nasa loob rin ng bahay ni Quijano. Nakumpiska sa mga suspek ang ilang plastic sachet ng shabu, P200 at walong piraso ng lighter.,Nabatid rin ng Abante na tigalawang ulit nang nasakote sina Quijano at Catalan sa kaparehong kaso na may kinalaman sa iligal na droga. Sasampahan ng kasong paglabag sa Article II Section 5, 11 at 12 ng RA 9165 ang mga suspek.",,
Bagyong ‘Ferdie’ umentra,,"Pinag-iingat na ng Philippine Atmospherical Geophysical and Astronomical Services Administration (PAGASA) ang publiko sa pagpasok ng panibagong bagyo na pinangalanang ‘Ferdie’ sa Philippine Area of Responsibility (PAR).,Ang babala ay matapos mamataan ang ika-anim na bagyo sa layong 1,410 kilometero mula sa Silangan ng Casiguran, Aurora na may international name na “Meranti”.,Pinapanatili nito ang hangin na aabot sa 105 kilometro bawat oras at pagbugso na umaabot naman sa 135 kilometro bawat oras kung saan bubuhos ito ng katamtaman hanggang sa malakas na buhos ng ulan.,Gayunman, sa pagtaya ng weather bureau, hindi pa lubos na mararamdaman ang epekto ng bagyo na sa ngayon ay hindi pa inaasahang mag-lalandfall o tatama sa kalupaan.,Una nang namataan ang isang Low Pressure Area (LPA) sa layong 440 km north-northwest ng Puerto Princesa City, Palawan.,Habang ang sentro ng isa pang LPA ay natukoy 540 km east-southeast ng Hinatuan, Surigao Del Sur.,Ang Metro Manila at nalalabing bahagi ng bansa ay makararanas naman ng bahagyang maulap hanggang sa maulap na kalangitan na may kasamang isolated rainshowers o thunderstorms.,Samantala inaasahang lalabas ang bagyo sa PAR sa darating na Huwebes ng umaga.",,
"9/11 terror attack, sariwa pa rin",,"Dama pa rin ang labis na kalungkutan ng maraming mamamayan ng Estados Unidos kahit 15-taon na ang nakalilipas nang mangyari ang madugong 9/11 attack.,Sa ulat ng Agence France-Presse (AFP), inaalala ng Estados Unidos ang buhay ng mga biktima sa 9/11 attack.,Sa kanyang weekly address, nagpasalamat si outgoing US President Barack Obama sa mga tinawag niyang “first responders” na nagsugal ng buhay para lamang masalba ang mga biktima sa nasabing trahedya kung saan marami sa mga ito ang nagbuwis din ng kanilang buhay.,“We salute a generation of Americans — our men and women in uniform, diplomats and our intelligence, homeland security and law enforcement professionals — who serve, and have given their lives, to help keep us safe,” sa pahayag ni Obama.,Gayunpaman, ipinagdiriwang din sa Estados Unidos ang kanilang “resilience” matapos ang trahedya na kumitil sa buhay ng halos 3,000-katao nang mang-hijacked ang 19 suicide bombers ng apat na eroplano at ibinangga sa Twin Towers sa New York.",,
Brownout sa Bukidnon,,"Nanganganib na magdilim ang mara­ming lugar sa lalawigan ng Bukidnon sakaling mabigo ang power utility company dito na mabayaran ang mga obligasyon nito.,Sa pahayag na inilabas ng Bukidnon Sub-Transmission Corporation (BSTC) sa online, ang mga lugar na maapektuhan ng pagkawala ng suplay ng kuryente sa Setyembre simula alas-12:00 ng tanghali ang Malaybalay City, mga bayan ng Lantapan, Cabanglasan, Impasugong, Sumilao, Manolo Fortich, Malitbog, Libona, Baungon at Talakag kasama ang Barangay Lilingayon sa Valencia City.,Ito ay bahagi ng franchise area ng Bukidnon Second Electric Cooperative Inc. (Buseco).,Hindi naman idinetalye ng BTSC kung magkano ang kailangan mabayaran ng Buseco.,Kaugnay nito ang buong franchise ng Buseco ay hindi makatatanggap ng suplay ng kuryente mula sa BTSC sub-transmission sa kabuuang panahon ng suspensyon ng naturang serbisyo.,Ang BTSC ay nag-o-operate ng 69-kilovolt sub-transmission system sa lalawigan ng Bukidnon.",,
Mayon iniikutan sa ere,,"Ilalabas na sa susunod na linggo ang resulta ng isinagawang aerial survey ng Philippine Institute of Volcanology and Seismo­logy (Phivolcs) sa bulkang Mayon.,Ayon kay Dr. Cedric Daep, pinuno ng Albay Public Safety and Emergency Management Office (APSEMO), sinabi nito na kumuha sila ng mga larawan at video partikular na sa crater ng bulkan na isinumite sa head office ng Phivolcs upang maiberipika ang kalagayan nito.,Pagkatapos ay muling maglalabas ng advisory ang nasabing ahensya para sa kaalaman ng publiko.,Dagdag pa ni Daep, wala pang ipinalalabas na evacuation order sa mga residente lalo na ang mga nakatira sa anim na kilometer radius Permanent Danger Zone (PDZ) ngunit mahigpit na ipinagbabawal ang anumang humanitarian activities sa middle hanggang upper slope ng nasabing bulkan.,Mahigpit ding ipinagbawal ang pagbisita sa Mayon Skyline tuwing gabi.",,
Ultimatum ulit sa Sayyaf,,"Sumuko na lamang kayo nang payapa at pa­kawalan ang mga bihag!,Ito ang apela ni Armed Forces of the Philippines (AFP) Chief of Staff General Ricardo Visaya sa mga bandidong Abu Sayyaf Group (ASG) sa pagbisita nito sa tropa ng pamahalaan na nakabase sa Sulu.,“Those in the Abu Sayyaf who want to surrender, the AFP will accept them, provided that they release their hostages; if not, our soldiers will hunt them down and pursue them until all of them are neutralized,” wika ni Visaya.,Ang pagbisita ni Visaya sa Sulu ay ikalimang beses na mula nang kumuha ng bihag ang ASG mula sa local community at sinundan pa ng pagpugot sa ulo kay Patrick James Almodvar, isang local Muslim resident.,Base sa talaan, umaabot na sa 32 rebeldeng ASG ang napatay sa Sulu habang 27 naman ang napatay sa Basilan mula nang iutos ni Pa­ngulong Rodrigo Duterte sa militar na sugpuin ang mga teroristang grupo.",,
NoKor sinalanta ng baha,,"Inalerto ng pamahalaan ng North Korea ang lahat ng sundalo nito at mga sibil­yan na makipag­tulungan upang saklolohan ang libu-libong biktima ng matin­ding pagbaha sa kanilang bansa.,Batay sa ulat ng Agence France-Presse (AFP), ayon sa United Nations (UN) report mula sa datos ng pamahalaan ng Pyongyang, 60-katao na ang namatay habang nasa 44,000 naman ang mga nawalan ng bahay sa Tumen River.,Maliban pa ito sa mga gumuho at napinsalang mga kabahayan, pampublikong gusali, riles ng tren, daan, mga factory at sakahan na nalubog sa baha.,Sinasabing dumaranas ng paghihirap ang mga nakatira sa probinsya ng North Hamgyong dahil sa malaking pagbaha.,Taong 2012 nang nasa 169-katao ang nasawi dahil sa ma­lakas na buhos ng ulan sa panahon ng summer",,
"Si Jose Mari Chan, manghaharana sa Bulacan",,"Haharanahin ng Fili­pino-Chinese singer at songwriter na si Jose Mari Chan ang mga kawani ng pamahalaang panlalawigan ng Bulacan at kanilang mga pamilya sa gaganaping konsiyerto na bahagi ng aktibidad sa gaganaping Singkaban Festival bukas, ganap na alas-sais ng gabi sa Bulacan Capitol Gymnasium, Malolos City, Bulacan.,Sinabi ni Gov. Wilhelmino Sy-Alvarado na magsisilbi din itong treat o handog na kasiyahan ng pamahalaang panlalawigan para sa mga masisipag nitong empleyado na buong pusong sumusuporta at naglilingkod sa mga kapwa Bulakenyo.,“Ang Singkaban ay pagpapakita ng kung ano ang meron ang Bulacan, lalo’t higit ang pinakamahalaga nitong kayamanan, ang mga Bulakenyo mismo, kaya naman itong buong linggo ay para sa kanila kasama ng mga turista. Ngunit naglaan tayo ng isang araw para naman iparamdam sa mga empleyado natin, sa mga taong nasa likod ng pagtakbo ng pamahalaang panlalawigan ng Bulacan, na pinahahalagahan sila ng lipunang pinagsisilbihan nila,” wika ni Alvarado.,Sinabi naman ni Eugenio Payongayong, panlalawigang tagapangasiwa, na ayon na rin sa tagubilin ni Alvarado, prayoridad ang mga kaanak ng mga empleyado na siyang pumuno sa bagong renoba na gymnasium na may 3,020 sea­ting capacity ngayon mula sa dating 2,000 lamang.,“Bukas naman ito para sa lahat, uunahin nga lang muna ‘yung mga emple­yado at pamilya at pagkatapos pwede nang pumasok ‘yung ibang mga gusto ding makinig ng musika ni Chan,” pahayag ni Pa­yongayong na ang ilan sa mga pinasikat na awitin ni Chan ang ‘Christmas in our Hearts’, ‘Can We Just Stop and Talk a While’, ‘Beautiful Girl’ at Constant Change.",,
Miriam balik-ospital,,"Muling ipinasok sa ospital si dating Sen. Miriam Defensor Santiago dahil sa kanyang lung cancer.,Nabatid na noon pang Setyembre 2 ipinasok sa St. Luke’s Medical Center sa Taguig City ang 71-anyos na dating senadora.,Nilinaw naman ng manugang nitong si Mechel Santiago na naka-confine lang ito sa pribadong kuwarto at hindi sa intensive care unit tulad ng mga napaunang ulat.,Sumasailalim umano ang dating mambabatas sa regular treatment ng kanyang lung cancer.,“She loves all of you. She is a fighter and will continuously fight this battle!” ayon sa post ni Mechel sa Facebook.,Noong Mayo ay isinugod ito sa ICU ng Makati Medical Center dahil sa mga komplikasyon ng kanyang sakit. Taong 2014 nang ma-diagnose ang stage 4 lung cancer ng senadora.",,
‘3 steps’ para mapababa ang oil prices,,"Kasunod ng panibagong oil price na ipapatupad umano ng mga kumpanya ng langis nga­yong linggo, naglatag ng tatlong paraan para bumaba umano ang presyo nito sa lokal na merkado.,Ayon kay Bayan Muna partylist Rep. Carlos Zarate, una ay kailangang maituloy na ang pagbawi ng gobyerno sa Petron upang malabanan o mawasak ang cartel sa industriyang ito na isa sa mga nagpapalobo sa presyo ng langis.,Pangalawa, panahon na rin umano para ang gobyerno na ang umangkat ng krudo sa pandaigdigang pamilihan at siya na ang magbenta sa mga local distributors sa bansa.,Sa ngayon ay mahigit 95% sa mga oil supply ng Pilipinas ang inaangkat ng mga oil companies at konting kibot lang umano ng presyuhan ng krudo sa world market ay agad na nagtataas pero kapag nagbaba naman ay halos kakarampot ang ibinabawas.,Pangatlo at pinakamahalaga, dapat iabandona ang plano ng Department of Finance na itaas ang excise tax sa mga produktong petrolyo sa P10 kada litro mula sa kasaluku­yang P4.50.",,
"Madami lang patay, tagumpay na?",,"Kung ipopokus ng Philippine National ­Police (PNP) sa pagbibilang ng mga patay ang kanilang atensyon sa kanilang laban kontra droga, hindi magtatagumpay ang mga ito.,Ginawa ni Muntinlupa City Rep. Ruffy Biazon ang nasabing pahayag matapos iulat ng PNP na umaabot na sa 3,000 pinaghihinalaang sangkot sa ilegal na droga sa bansa kasama na ang mga itinumba ng mga vigilantes.,“Unang tanong ko diyan, ‘yan ba ay kino-consider nila na measure of victory? ‘Yong bilang ba ng namatay, ‘yan ba ang sukatan ng tagumpay­? Kasi kung sasabihin nila na ‘yan ang basis ng tagumpay, talagang naka­kabahala,” ani Biazon.,Ayon sa mambabatas, walang kasiguraduhan kung ang mga napatay ng mga pulis sa kanilang operasyon ay talagang lumaban at kung ang mga ito ay talagang sangkot sa paggamit o pagbebenta ng bawal na gamot.,“‘Yung pagkamatay ng mga taong ‘yan ay nagreresulta ba sa number one, pagbaba ng paggamit, pagbenta at dismantle ng network ng nagbebenta. Kasi ‘yan ‘yung iba-ibang aspeto. Baka ma-focus masyado­ sa body count. Ang giye­ra na nakabase lang sa body count ay hindi nagtatagumpay,” anang mambabatas.,Maging si Legitimate 8 Congressman Edcel Lagman ng Albay ay hindi­ kumbinsido na magta­tagumpay ang gobyerno sa kampanya laban sa ilegal na droga sa dami ng kanilang napatay dahil nagawa na umano ito ng Thailand kung saan kalahati sa mahigit 3,000 na kanilang pinatay ay napatunayang walang kinalaman sa ilegal na droga.,Pero para kay Presidential Communications Office (PCO) Secretary Martin Andanar, itinutu­ring ng administrasyong Duterte na tagumpay ang kanilang kampanya laban sa illegal drugs kahit pa kalahati ng naitalang 3,000 bumulagta sa anti-drug war ay hindi bunga ng lehitimong police ope­rations.,“Iyong police operations ay success iyan. Pero doon naman sa mayroong kinalaman ang gang wars o iyong internecine, kasi they eliminate each other, of course, that is a cause for concern ‘no. Kasi that does not fall under the absence of the law,” ani Andanar.,Tiniyak naman ng kalihim na kahit mga drug syndicates ang nagpapatayan sa kanilang hanay, sisilipin pa rin ito ng PNP.",,
"Mas mahabang leave sa mga Tatay, ipinorma",,"Dahil mahalaga din ang papel ng mga Tatay kapag nanganganak na ang kanilang asawa, pinadodoble ng isang mambabatas sa Mababang Kapulungan ng Kongreso ang paternity leave ng mga ito.,Sa ilalim ng House Bill 3401 na inakda ni Surigao del Sur Rep. Johnny Pimentel, nais nito na gawing 15-araw o dalawang linggo ang paternity leave mula sa kasalukuyang pitong araw o isang linggo lamang.,“We have to give fathers at least half a month off work, with full pay, for them to be able to lend ample support to their wives in nursing their newborns, and to help mothers recuperate from childbirth,” ani Pimentel.,Base umano sa isang pag-aaral, ang mga tatay na nagbibigay ng mahabang panahon para personal na maasikaso, hindi lang ang pangangailangan ng kanyang asawa kung ‘di anak ay lalo pang nagpapatatag sa kanilang pamilya.,Hindi aniya sapat ang pitong araw na ibinibigay sa mga Tatay na paternity leave with pay kaya panahon na umano para doblehin ito dahil nakasaad naman aniya sa Saligang Batas ang tungkulin ng Estado na masiguro ang matatag na pamilya.",,
"US Embassy, may bukas na unit ngayon",,"Magbibigay pa rin ng serbisyo ang Non-immigrant Visa Unit ng United States Embassy sa Maynila ngayon sa kabila nang pagdedeklara ng Malacañang sa naturang petsa bilang isang regular non-working holiday dahil sa Eid’l Adha.,Sa advisory na ipinaskil ng US Embassy sa kanilang Facebook page, sinabi pa nito na ang lahat ng visa appointments sa nasabing petsa ay tuloy “as scheduled”.,Nangangahulugan ito na lahat ng mga Immigrant Visa applicants na naka-iskedyul ngayong araw ay kailangang magtungo sa embahada para sa kani-kanilang panayam.,Sinabi naman ng US Embassy na susunod sila ng Proclamation no. 56 o paggunita sa Eid’l Adha pero bilang pagtiyak sa “highest level of customer service”, ang Immigrant Visa Unit ay mananati­ling bukas para sa visa interviews at iba pang immigrant visa services, ngunit sarado naman ang American Citizen Services Unit at US Consular Agency nito sa Cebu.",,
UV Express pwede na ulit sa EDSA,,"Inanunsyo kahapon ng pamunuan ng Land Transportation Franchising­ and Regulatory Board ­(LTFRB) na maaari na muling dumaan ang mga UV Express sa EDSA pero mahigpit namang ipinagbabawal ang pagsasakay at pagbababa.,Ito ay matapos mapagpasyahan ng LTFRB na tanggalin na ang pag-ban sa mga UV Express sa EDSA bunsod ng umaapaw na reklamo ng publiko base na rin sa inilabas na bagong kautusan ng LTFRB na Memo­randum Circular No. 2016-013 na nagba­bago sa naunang MC 2016-009 na ipinalabas.,Ngayon, sa ilalim ng bagong direktiba, ang mga UV Express drivers na mula sa timog ng Metro Manila papuntang Makati ay maaaring dumaan sa Skyway patungong Park Square terminal at ibang stations sa Makati central business district.,Mula Makati papuntang timog na bahagi ng Metro Manila ay dapat dumaan sa Arnaiz St. papuntang EDSA hanggang sa Magallanes Interchange at palabas sa South Luzon Expressway (SLEX).,Para naman sa mga UV Express mula sa timog ng Metro Manila, Fairview, Pasig, Marikina,­ at Rizal papuntang Cubao ay pwedeng dumaan sa C5 hanggang sa Aurora Boulevard at vice versa.",,
Lolo Digong napaiyak!,,"Naging emosyunal si Pangulong Rodrigo Duterte nang matanggap ang balitang nawala na ang dalawa sa triplets na ipinagbubuntis ng anak na si Davao City Mayor Sara Duterte.,“…when uhh somebody, told me I, I went to the bathroom and, sa labas kasi nasa lobby kami. Uh, I cried, I cried,” kwento ni Pangulong Duterte nang matanggap ang balitang nakunan ang anak na si Sara habang ito ay nasa Laos para dumalo sa ASEAN summit.,“These are the things in life na, but just uhh, you have to heal yourself,” payo ng Pangulo sa anak na si Sara.,Mahalaga rin aniyang malaman ng publiko ang sitwasyon ng anak bilang public servant. ­",,
"Tourist spots sa PH, binakuran",,"Ipinag-utos kahapon ni Philippine National Police (PNP) Chief Director General Ronald ‘Bato’ dela Rosa ang mahigpit na pagbabantay sa mga kilalang tourist spots sa buong bansa, ito’y dahil umano sa mga pagbabanta pa ng mga pagpapasabog makaraan ang nangyaring Davao City blast.,Bukod umano sa mga possible bomb attack ay sinabi rin ni Dela Rosa na pinagtutuunan din nito ang mga kaso ng kidnapping, partikular ang mga kagagawan ng Abu Say­yaf Group (ASG) sa Pa­lawan.,“For instance, Palawan and the rest of the Region 4B (Mindoro Occidental and Oriental, Marinduque, Romblon, Palawan) has so many tourist spots, yet, there is also a history of kidnapping in Palawan,” anang PNP Chief na kagagaling lang sa MIMAROPA Regional Police.,“So this is what I am trying to emphasize. If it is mere bombing outside highly-urbanized areas, it would have very little impact but if it involves fo­reigners then it would be a different story,” dagdag pa nito.,Ayon pa sa PNP, kabilang sa mga ilalatag na security measures ay karagdagang police visibility at intelligence-gathering hindi lang sa mga tourist spots kung ‘di maging sa mga entry at exit points.,Ayon naman kay MIMAROPA Director Chief Supt. Wilben Mayor, tiniyak nito na mayroon na silang mga inilatag na several security measures lalo na umano pagkatapos ng Davao City blast.,Sinabi pa ni Mayor na bagama’t wala naman umanong mga pagbabanta silang natatanggap sa kanilang area of responsibility sinabi nitong hindi sila maaaring kumampante para matiyak na ang mga terorista at mga cri­minal groups ay hindi magkaroon umano ng pagkakataon na mag samantala sa kanilang masamang gawain.,Kaugnay nito ay mu­ling sinabi ni Dela Rosa na ito rin umano ang dahilan kung bakit iniikot nito ang mga Police Regional Office (PRO) sa bansa matapos ang nangyaring pambobomba sa Davao City Roxas night market na ikinasawi ng 14 na biktima at pagkasugat ng mahigit sa 60-katao.,“Our tourists should be safe and secure. I am going around the country because I have to see that our police are really doing their sworn mandate in line with the declaration of State of National Emergency,” a­yon pa sa PNP Chief.",,
"Simbahan kay Tugade: Sige nga, mag-bus ka!",,"Hindi ­nagustuhan ni ­Lingayen-Dagupan Archbishop ­Emeritus Oscar Cruz ang panana­lita ni Sec. Arthur Tugade ng Department of Transportation (DOTr) na ‘state of mind’ lamang ang walang katapusang reklamo sa masikip na trapiko ng Metro Manila.,“Nakakatawa at nakakapagtaka na me­ron mga ganoong sinasabi na ‘state of mind’. Mabuti siya ‘yung mag-isip at sumakay ng bus para makita niya kung ‘state of mind’ lang ‘yun… Sabihin din sa mga opisina na pinapasukan na kapag late ‘yung mga empleyado sabihin mo ‘state of mind’ ‘yan,” sinabi ni Cruz, sa pana­yam ng church-run Radio Veritas.,Kasabay nito, pinayuhan ng dating pangulo ng Catholic Bishops’ Conference of the Philippines (CBCP) si Tugade na magdahan-dahan sa binibitawan nitong mga salita at gawan na lamang ng agarang aksyon ang mga problema sa transportasyon ng publiko.,Matatandaan na imi­nungkahi rin ni Manila Auxilliary Bishop Bro­derick Pabillo sa pamahalaan na ayusin ang mass transport system upang guminhawa ang kanilang biyahe.,Maging si Manila Archbishop Luis Antonio Cardinal Tagle ay nagmungkahi na dapat ay ayusin ang mass transportation, bawasan ang bilang ng mga sasakyan sa lansangan at magkaroon ng disiplina sa pagitan ng mga commuters at drivers.",,
"Bulagta sa droga: 1,466 sa PNP count",,"Inihayag kahapon ng Philippine National Police (PNP) na umabot na sa 1,466-katao ang napapatay sa kampanya ng gobyerno laban sa illegal drugs sa bansa si­mula nang maupo si Pa­ngulong Rodrigo Duterte noong Hunyo 30, 2016 hanggang sa kasaluku­yang buwan.,Base sa report ng PNP sa Oplan: Double Barrel, umabot naman sa 16,025 mga drug personalities ang naaresto sa kanilang isinagawang 17,389 operations simula noong Hulyo 1 hanggang kahapon (Setyembre 10).,Sa ilalim ng Oplan: Double Barrel ay dalawang bagay ang paraan ng PNP sa paglaban sa mga drug personalities, sa pamamagitan ng parehong pagsalakay sa bigtime at small-time drug personalities.,abang sinabi pa ng PNP na nasa 900,814 na mga kabahayan na rin ang kanilang nabisita sa ilalim naman ng “Project Tokhang” kung saan sa proyektong ito ay kinakatok ng mga kapulisan ang mga bahay ng mga pinaghihinalaang sangkot sa illegal drugs at hinihikayat na tumigil na sa kanilang ilegal na gawain.,Sa ilalim pa rin ng “Project Tokhang” ay umabot na rin sa 709,527 ang mga kusang sumuko na kinabibilangan ng 52,568 mga drug pushers, habang nasa 656,959 naman ang mga drug users sa magkaparehong petsa at buwan.,Kaugnay nito ay tiniyak ng PNP na kanila na ring iniimbestigahan ang nasa 1,045 bilang ng pamamaslang kabilang ang mga biktima na mayroon pang mga nakapatong na mga cardboard sa mga bangkay at mga nakasulat na ‘pusher, user, magnanakaw, holdaper o snatcher huwag tularan’.",,
BANTAY-SALAKAY NA PASTOR!,,"Kulungan ang binagsakan ng isang Pastor na isa ring teacher matapos  arestuhin ng awtoridad kasunod nang ireklamo ito ng paulit-ulit na panggagahasa sa dalawang dalagitang estudyante sa kanilang tinitirhan sa loob mismo ng paaralan sa Brgy. Tuktukan, Guiginto, Bulacan kamakailan.,Nakadetine ngayon ang suspek na si Moses Alano, nasa hustong gulang, isang guro at pastor ng eskuwelahan sa Brgy. Tuktukan, Guiginto na nahaharap ngayon sa kasong rape at child abuse matapos reypin ang da­lawang menor-de-edad na babaeng estudyante na nakatira sa loob ng eskuwelahang pinaglilingkuran ng suspek.,Napag-alaman na ipinagtiwala umano sa suspek ang dalawang dalagita matapos umanong iwan ang mga ito ng kanilang mga magulang.,Sa inisyal na report, inireklamo ng dalawang dalagita ang kanilang gurong si Alano na nagsisilbi rin nilang guardian sa tinitirhan sa loob ng eskuwelahan at lumilitaw na tinututukan ng patalim ng suspek ang dalawang biktima kapag tumatanggi ang mga itong sumi­ping sa kanilang guro.,Sa tuwing makakaraos ang suspek ay pinagbabantaan nito ang dalawang biktima na huwag magsusumbong kung a­yaw nitong may mangyari sa kanilang masama kung kaya nang makakuha ng tiyempo upang magreklamo ay kaagad nilang ipinakulong ang suspek.,Wala nang ibinigay na impormasyon ang Wo­men’s Desk ng Guiginto Police sa nasabing insidente subalit nakapiit na ngayon ang suspek na si Alano sa Guiguinto Municipal Jail habang patuloy pa din ang isinasagawang imbestigasyon sa naturang kaso ng panggagahasa ng nasabing pastor.",,
MIGRAINE ATTACK ULIT!,,"Hindi nailihim ni Pangulong Rodrigo Duterte ang sama ng pakiramdam kahapon ng madaling-araw pag­­dating sa Davao International Airport mula sa 3-araw na pagdalo sa ASEAN summit sa Laos at official visit sa Indonesia.,“I’m having my migraine again. Anyway, let me state: Mga kababayan, I am thankful for my first official trip abroad and I’m exci­ted and happy to be back home,” bungad na pahayag ng Pangulo nang lumapag sa Davao International Airport.,Naging tampok umano sa kanyang biyahe ay ang layon na pagsulong ng national interest ng Pilipinas at mga Filipino sa regional at world community.,Nagawa rin umano niyang iparating sa summit ang concern ng ­Pilipinas sa mga kaganapan sa South China Sea.,“I stressed our commitment to a peaceful settlement of disputes in accordance with international law, including ­UNCLOS,” ayon pa sa Pangulo.,Sa nasabi ring pagti­tipon ay nanawagan ang Pangulo ng suporta sa bawat indibidwal at sama-samang pagkilos para maghatid ng seguridad at istabilidad sa South ­China Sea sa pamama­gitan ng rules-based ­approach sa pagresolba sa maritime disputes.,Ibinida rin ng Pangulo ang pagkakaroon nito ng hiwalay na pulong sa pagitan ng mga ­lider ng Japan, Laos, New ­Zealand, Russia, Singapore at Vietnam.",,
Duterte: No need for additional power,,"“We are in a state of lawlessness. I do not need any additional power. If you use the word, pantakot lang iyan. I do not need it. I do not need anything except that you know that there is lawlessness in the country. Period.”,Ito ang inihayag ni Pangulong Rodrigo Duterte sa Davao City nang manggaling sa kanyang foreign trip kaugnay ng pinagdedebatehang dagdag na emergency powers para tuldukan ang isyu sa iligal na droga sa bansa.,“I will just exercise the powers of the presidency the natural way, law and order and stricter measures,” dagdag pa ng Pangulo.,Ang , ay hiniling ni Senator Richard Gordon na maging panukala para labanan ang iligal na droga at terorismo.,Para higit na maprotektahan ang seguridad ng publiko, sinabi ni Duterte na dapat ikonsidera ang pag-abiso sa mga biyahero o commuters na maging mas maaga pa sa sa kanilang lakad – sa highway man o airports.,Kailangan aniya na makiisa rin ang publiko sa ganitong pag-uutos.,“Maybe the airlines could maybe advise the commuters for them to arrive at the airport earlier,” ani Duterte. “Because there will be more searches. And I can impose that because I have to protect the public.”",,
Tulak bulagta sa ‘meet up’,,"Isang pinaniniwalaang tulak ng ipinagbabawal na gamot ang patay matapos na pagbabarilin ng tatlong hindi pa nakikilalang mga salarin habang ang una ay nag-aabang sa kanyang katagpong buyer ng iligal na droga sa Caloocan kamakalawa ng gabi.,Kinilala ang biktimang si Berdadi Beliganio, 37-anyos, walang hanapbuhay at residente ng Block 20, Phase III, Brgy. 14 ng nasabing lungsod. Sa ulat ng Caloocan City Police, ganap na alas-9:30 ng gabi nang maganap ang insidente sa kahabaan ng Paros Alley malapit sa Langaray Market ng nasabing lugar.,May katagalan na rin umanong paikot-ikot at tila may hinihintay sa lugar ang biktima ayon sa ilang mga nakasaksi nang dumating ang tatlong suspek na armado ng mga hindi pa nalalamang mga kalibre ng baril.,Walang anu-anong pinaputukan ng isa sa mga ito ang biktima at nang masiguradong wala nang buhay ay kaswal na naglakad palayo sa lugar ang tatlo na umano ay nagkukwentuhan at nagtatawanan habang patungo sa Dagat-dagatan Avenue.,Hindi na naisugod sa pagamutan biktima dahil patay agad ito antimano. Sa pagsisiyasat naman ng Scene of the Crime Operatives (SOCO), narecover sa lugar ang isang cartridge mula sa hindi pa nalalamang kalibre ng baril, nakuha rin sa pa­ngangalaga ng biktima ang isang plastic sachet ng inaalam pang dami ng shabu at P480 na cash.",,
Gastos ni Duterte sa foreign trips inaabangan,,"Sa pagtungo ni Pangulong Rodrigo Duterte sa Laos at Indonesia kamakailan, wala pang kalkulasyon ang Malacañang sa halaga ng ginastos ng pamahalaan sa kanyang business trips.,Sumadya ang Pangulo sa dalawang bansa noong Setyembre 5-9 para sa Association and Southeast Asian Nations Summit at iba pang aktibidad habang bitbit ang mga representante ng kanyang departamento.,Ayon kay Presidential Communications Office Secretary Martin Andanar ang representatives na ito ay ang nagbayad ng kanilang sari-sariling gastos kabilang ang kanilang mga hotel kaya’t kung ang iba pang gastos ang pag-uusapan ay sa susunod pang mga araw ito makukuha.,“I will find out on Tuesday from the Office of the President. I will also get expenses from the Presidential Communications Office. Then I will also contact other departments because each of us paid for our trip,” ayon pa kay Andanar sa panayam sa kanya sa radyo itong Linggo.,Foreign Affairs Secretary Perfecto Yasay Jr.,Presidential Adviser on the Peace Process Jesus Dureza,Presidential Spokesperson Ernesto Abella,National Security Adviser Hermogenes Esperon Jr.,,Presidential Legal Counsel Salvador Panelo,Finance Secretary Carlos Dominguez,Trade Secretary Ramon Lopez,Social Welfare Secretary Judy Taguiwalo,Defense Secretary Delfin Lorenzana,Agriculture Secretary Emmanuel Pinol; at,Andanar, , , ",,
"Peru, Tanzania nilindol",,"Niyanig ng magnitude 6.1 na lindol ang hilagang bahagi ng Peru, ayon sa US Geological Survey.,Batay sa Civilian Defense Agency, wala pang napaulat na su­gatan o nasawi sa naganap na lindol na ang epicenter ay malapit sa jungle city ng Moyobamba o 54 kilometro hilagang-silangan ng nasabing lugar at may lalim na 114 kilometro .,Ang Moyobamba ay capital ng San Martin Region sa Peru at may populasyon na 42,000 katao.,Sa kasalukuyan, wala pang naitalang mga ulat sa pinsala o mga nasugatan sa nasabing lindol.,Noong nakaraang buwan ay apat na katao ang nasawi nang maitala ang magnitude 5.4 sa katimugang bahagi ng Peru sa Colca Valley.,Samantala, aabot sa 13-katao ang iniulat na nasawi naman habang humigit-kumulang sa 203 iba pa ang sugatan sa nangyaring paglindol sa Bukoba, Tanzania.,Ayon sa US Geological Survey, naitala ang lakas ng lindol sa magnitude 5.7 sa hilagang-kanluran ng Tanzania.,Natukoy ang sentro ng lindol sa layong 15 milya o 25 kilometro ng hilagang-kanluran ng bayan ng Nsunga sa border ng Lake Victoria.,Ito ay dahil sa lakas na rin ng lindol na ramdam hanggang sa Rwanda, Burundi, Uganda at Kenya.",,
"3 dinukot sa Sabah, dinala sa Tawi-Tawi",,"ZAMBOANGA CITY — Itinakas ng mga armadong kalalakihan ang dinukot na tatlong Malaysian fishermen sa karagatan ng Sabah sa Malaysia patungong Tawi-Tawi, isa sa limang lalawigan ng Autonomous Region in Muslim Min­danao (ARMM).,Ayon sa ulat, naganap ang pagdukot ‘di-kalayuan sa isla ng PomPom sa bayan ng Semporna noong Sabado ng gabi. Nalaman ang pagdukot matapos na humingi ng saklolo kahapon ang may-ari ng trawler sa Sabah police.,Nabatid na may 11 crew ang trawler at dinukot ng pitong armado ang kapitan nito at dalawang iba pa. Agad rin tumakas sakay ng kanilang berdeng speedboat ang mga armado at tangay ang kanilang tatlong bihag.,Walang umako sa pagdukot, ngunit naganap naman ito sa kabila ng pinaigting na opensiba ng pamahalaan kontra Abu Sayyaf sa Sulu at Basilan na bahagi rin ARMM, ngunit hinihinalang nakabase sa Tawi-Tawi ang mga ito.,Hiniling naman ni ARMM Gov. Mujiv Hataman sa militar na bigyan ng puwang mga Muslim na gunitain ang Eid’l Adha ngayon Lunes upang makapagdasal ang mga ito ng walang pangamba.",,
Lalaki namatay sa kalsada,,"Wala nang buhay ng matagpuan sa gilid ng kalsada, ang isang lala­king dating jeepney driver na may malala umanong karamdaman sa Sampaloc, Maynila.,Nabatid na dakong 1:30 ng hapon nang ma­diskubre ng ilang concerned citizen sa bangketa ng M. Dela Fuente Street, malapit sa kanto ng Lardizabal Street sa Sampaloc, na wala ng buhay ang biktimang nakilala lamang sa alyas na ‘Tolits’ nasa 35-40,  5’6” ang taas, malnourished at may iba’t ibang uri ng tattoo sa katawan.,Sa imbestigasyon ni SPO1 Bernardo Cayabyab, ng Manila Police District (MPD) – homicide section, dating jeepney driver sa lugar si Tolits, at bumibiyahe sa Lardizabal-Tayuman, pero nang magkasakit ng tuberculosis ay napilitan itong tumigil sa trabaho.,Hindi naman kinakitaan ng anumang sugat sa katawan at nakasuot lamang ng light blue na polo shirt, green na jersey shorts at walang sapin sa paa ang biktima nang madiskubre.,Dinala ang bangkay sa Saint Rich Funeral Homes para sa kaukulang awtopsiya at safekeeping.",,
3 iskul nilooban sa N. Ecija,,"SAN LEONARDO, Nueva Ecija — Blangko pa rin ang kapulisan sa nakawang nangyari sa tatlong paaralan noong Huwebes ng gabi na ginamitan ng bolt cutter ang mga rehas na bakal ng mga principal’s offices ng mga paaralan.,Ayon kay P/Chief Ins­pector Domingo Resma naniniwala silang isang grupo lang ang nasa likod ng nakawan sa Magpapalayok Elementary School, Tambo North Elementary School at sa Tagum­pay Elementary School, pawang sa bayang ito.,Natuklasan ni Ro­nald Jimenez Valmonte, 64, utility worker ng Magpapalayok Elementary School sa Brgy. Magpapalayok na nasira ang jalousie at nata­ngay ang isang projector ng paaralan at laptop na nagkakahalaga ng P60, 000.,Sumunod na pinasok ay ang Tambo North E­lementary School sa Brgy. Tabuating kung saan isang projector at laptop ng paaralan ang natangay,Ninakawan din ang Tagumpay Elementary School sa Brgy. Tagumpay kung saan kinuha ang tatlong projector at CPU.",,
17 Vietnamese fishermen nalambat sa Vigan,,"ILOCOS SUR — Dumepensa ang 17 Vietnamese sa alegasyon ng Phi­lipine Navy na nagsasagawa umano ang mga ito ng illegal fishing sa bahagi ng dive point ng Vigan City o may layong 21 nautical miles ng Sta. Catalina ng lalawigang ito.,Nagpapatrolya umano ang mga barko ng Phi­lippine Navy sa nasabing karagatan nang mamataan ang mga ito na nagsasagawa nang pangingisda gamit ang super lights at ilang fish nets sa nasabing lugar.,Ayon kay Lt. Junior Grade Bernard Sabado, Community Relations Officer ng Naval Forces Northern Luzon nahaharap ang mga ito sa kasong paglabag sa Section 91 ng RA 10654 o illegal poaching of Philippine Waters, illegal entrant at paglabag sa probisyon ng RA 8550 o ang Philippine Fisheries Code 1998.,Ayon naman kay Bureau of Immigrations Officer Gilbert Lopez, at sa pamamagitan ng Vietnamese interpreter, sinabi ng mga Vietnamese na sumadsad lamang sila sa naturang lugar dahil sa masamang panahon.,Inaasahan naman ang turn-over sa mga dayuhang mangingisda sa Regional Committee On Illegal Entrance kung saan dito malalaman ang mga ginawang paglabag ng mga ito.",,
"Butanding, pating kinakarne sa Zambo",,"ZAMBOANGA CITY — Nasabat ng Coast Guard dito ang isang shipment ng mga karne ng pating at butanding na nagmula pa umano sa Tawi-Tawi, isa sa limang lalawigan ng Autonomous Region in Muslim Mindanao.,Nakakuha ng impormasyon ang Coast Guard kung kaya’t agad nitong siniyasat ang ferry M/V Kerstin nang dumaong ito sa Port of Zamboanga­ kamakalawa. Doon tumambad ang dalawang malalaking kahon na punung-puno ng mga pating at palikpik ng mga ito.,Nagulat pa ang mga tauhan ng Coast Guard at Bureau of Fisheries and Aquatic Resources nang makita ang mga karne ng butanding.,Isang lalaki ang iniimbestigahan matapos nitong tangkain na kunin ang mga kahon. Mahigpit na ipinagbabawal ang paghuli at pagkatay sa butanding at mga pating,­ ngunit karamihan sa mga ito ay ginaga­wang fish ball, squid ball at tempura.,Hindi naman mabatid kung paanong nakalusot ang kargamento sa Coast Guard sa Tawi-Tawi at ni hindi man lamang ito natunugan ng Coast Guard sa Sulu na dumaong ang barko sa bayan ng Jolo­ bago dumiretso sa Zamboanga.­",,
"Baterya ng celfone, sumasabog",,"Binawalan ng United States Consumer Product Safety Commission (CPSC) ang publiko na bumili at gumamit ng Samsung Galaxy Note 7 large-screen “phablet” smartphone.,Ang babala ay ginawa isang araw matapos atasan ng US Fede­ral Aviation Administration (FAA) ang mga pa­sahero na huwag buksan o i-charge ang Ga­laxy Note 7 smartphones sa loob ng eroplano dahil sa pa­nganib na sumasa­bog ang baterya nito na lilikha ng sunog.,Inabisuhan rin ng FAA, ang mga pasahero na huwag isama ang Galaxy Note 7 devices sa ipapa-check in na baggage, para maiwasan ang sunog sa lalagyan ng cargo sa aircraft.,Nabatid na sinuspinde na rin ng manufacturers na South Korean ang smartphone noong nakalipas na linggo ang pagbebenta ng phablet at iniutos rin ang pag-recall sa may 2.5 milyong unit na nailabas na sa merkado dahil sa problema ng pagkasunog sa baterya habang naka-charge.",,
10 patay sa suicide bombing,,"Nasawi ang 10-katao habang sugatan naman ang 28 iba pa matapos na sumambulat ang dala­wang car bomb sa labas ng isang shopping mall kamakalawa ng gabi sa Central Baghdad.,Ayon sa pulisya, isa sa sumabog na sasakyan ay nakaparke sa labas ng Nakheel Mall habang ang isa naman ay minamaneho ng suicide bomber.,Naganap umano ang pag-atake dakong alas-nuwebe ng gabi.,Ang naturang mall ay binuksan noong nakalipas na taon at nanatiling bukas kahit hatinggabi dahil sa paggunita ng kapista­han ng Eid al-Adha feast sa susunod na linggo.,Inako naman ng Islamic State (IS), ang pag- atake.",,
"Dick bill, sa basurahan pupulutin",,"Malamang na sa basurahan lamang ma-shoot ang panukala ni Sen. Richard ‘Dick’ Gordon na suspendihin ang writ of habeas corpus upang mapalakas ang laban ng pamahalaan kontra terorismo at droga.,Ayon kay Senate President Pro-tempore Franklin Drilon, maa­aring sa komite pa lamang ay tuluyan na itong mabasura.,“I don’t think there is any basis for that,” ayon kay Drilon, chairman ng Senate committee on constitutional amendments at maaaring sa kanyang komite babagsak ang panukala.,Tinukoy pa ng senador na sa ilalim ng Konstitusyon, sa kaso lamang ng rebelyon o invasion at kung kaligtasan ng publiko ang nakalagay sa panganib ang tanging mga basehan para suspendihin ang writ of habeas corpus.,“Under the Constitution, only in cases of rebellion or invasion and when public safety requires, can the privilege of writ of habeas corpus be suspended,” diin ni Drilon.,Wala pang senador ang sumuporta sa panukala ni Gordon, sa halip pawang pagtutol ang ina­ani nito.",,
SANGGOL NA ITINAPON SA BASURAHAN PUMANAW NA!,,"Pumanaw na kahapon ng madaling-araw si Baby Jade, ang sanggol na basta na lamang na itinapon ng kanyang walang pusong ina sa isang basura­han sa Lungsod ng Valenzuela­ noong Agosto 25 taong kasalukuyan, matapos ang dalawang linggong pagka-comatose at pakikipaglaban sa kamatayan.,Kinumpirma ito ni Mara Salazar mula sa Valenzuela­ City Public Information Office (PIO) kahapon ng umaga.,Ayon kay Salazar, ganap umanong alas-kuwatro ng madaling-araw nang tuluyan nang bumigay ang napakamurang pangangatawan at bawian ng buhay si Baby Jade.,Nasa mahigit na dalawang linggong na-comatose ang sanggol dahil na rin sa kakulangan ng oxy­gen at pagka-expose sa mga kemikal matapos ang may anim na oras na nakabalot sa plastic na may lamang mga basura at pakete ng mga detergent powder sa loob ng basurahan sa Jade Garden Town Homes na matatagpuan sa Barangay Marulas ng nasabing lungsod kung saan siya itinapon ng kanyang nanay.,Matatandaang unang isinugod sa Valenzuela­ City Medical Center (VCMC)­ si Baby Jade kung saan ay na-comatose­ siya matapos ang ilang araw at nang bumuti bahagya­ ang kanyang kalagayan bagama’t hindi pa nagigising ay inilipat ito sa Philippine Children Medical Center noong ika-dalawa ng Setyembre.,Noong Setyembre 1, ay naaresto na rin naman ang kanyang ina na hindi na pinangalanan na isang kasambahay sa nasabing lugar.,Naaresto ito sa ilalim ng Task Force Baby Jade na binubuo ng Station Investigation Unit (SIU), Women and Children’s Protection Desk (WCPD), Station Patrol Operative Section (SPOS) at Police Community Precinct (PCP) III, katulong na rin ang City Social Welfare and Development Office (CSWDO).,Itinago umano nito sa kanyang amo ang kanyang pagbubuntis at nang maisilang ang sanggol ay basta na lamang niya­ itong itinapon.",,
"Ethics case vs De Lima, tagilid pa",,"Haharap lamang sa ethics committee ng Senado si Sen. Leila de Lima oras na maestablisa na sufficient in form and substance ang isinampang reklamo laban sa senadora na may kinalaman sa pagkakadawit nito sa illegal drug trade sa loob ng New Bilibid Prison (NBP).,Paglilinaw ito ni Sen. Panfilo Lacson, miyembro ng komite, kaalinsunod na rin sa nakatakdang pagsisimula ng komite ng pagdinig nito sa reklamo laban sa senadora sa darating na Martes.,Isinampa ang reklamo ng isang abogadong nagnga­ngalang Abelardo de Jesus.,Paliwanag ni ­Lacson, unang tatalakayin ng ko­mite ang pagdetermina kung sufficient in form and substance ang reklamo bago pa man alamin ng komite kung may hurisdiksyon ang Senado upang hawakan ang kaso.,Sinabi ni Lacson na kailangan umanong ala­min kung may hurisdik­syon ang Senado dahil ang alegasyon laban sa senadora ay ibinibintang na nangyari noong ito’y kalihim pa ng Department of Justice (DOJ).",,
“FOR MJ FAMILY ONLY”,,"Inamin ni Pangulong Rodrigo Duterte na isa sa tampok sa naging pakikipag-usap kay Indonesian President Joko Widodo ay ang kaso ng Pinay drug mule convict na si Mary Jane Veloso.,Gayunman, tumanggi itong magkuwento ng mga napag-usapan sa lagay ni Veloso na nahatulan ng parusang bitay at nakapiit sa Indonesia.,“I had a talk, this one of the topics of this conversation, everybody was excluded and a lot to co­ver, security arrangements including the Filipinos who are in jail and facing charges in Indonesia,” pahayag ni Duterte sa isinagawang press conference sa Davao International Airport pagdating kahapon ng mada­ling-araw mula sa pagbisita sa Indonesia at ASEAN summit sa Laos.,“There are matters that I cannot tell you now, I’m sorry, I’m not at a liberty but maybe, I can talk to the family first. We have to consider the feelings of the family,” dagdag ng Pangulo.,Nauna nang sinabi ni Philippine Ambassador to Indonesia Lumen Isleta na ang kaso ni Veloso ang isa sa top agenda sa itinakdang pulong nina Duterte at Widodo sa official visit na ginawa ng Pangulo ng Pilipinas sa Indonesia.",,
China lang ang tutulong sa’tin vs drugs – PDU30,,"Maraming tulong ang ipinangako ng ­China sa Pilipinas kaugnay sa maigting na kampanya kontra ilegal na droga.,Ito ang isa sa ibinungad ni Pangulong Rodrigo Duterte nang lumapag sa Davao International Airport mula sa matagumpay na pagdalo sa ASEAN summit at pagbisita sa Indonesia.,“China’s help will be plenty. China has committed to help us,” pahayag pa ni Duterte sa ibinigay na pangako ng China sa bansa.,Nilinaw pa ng Pa­ngulo na hindi limitado sa naunang ipina­ngako ng Chinese government building na isang drug rehabilitation center sa Fort Magsaysay sa Nueva Ecija ang ipagkaka­loob na tulong ng China dahil nangako umano itong tulungan ang gobyernong Duterte sa giyera kontra ilegal na droga.,“Only China ang magtulong sa atin. Ang America, they just gave you principles of law and nothing else,” diin pa ng Pangulo.,“I would like to thank China for being so generous to us,” dagdag ni Duterte.,Gayunman, hindi nagbigay ng iba pang detalye ang Pangulo sa binitiwang pangako ng China.,Pero sa kaliwa’t kanang illegal drug operations sa mga nagdaang taon, partikular sa sinasalakay na mga shabu laboratories, kalimitang mga Chinese at Taiwanese ang nahuhuli. Hindi binanggit ng Pangulo kung naisama sa pag-uusap ang mga insidenteng ito sa Pilipinas.",,
PDU30 sa media: “Don’t hesitate to attack me!”,,"Hinimok ni Pangulong Rodrigo Duterte ang mga mamamahayag na batiku­sin siya kung may pagkakamali sa kanyang trabaho bilang Pangulo ng bansa.,Ang pahayag ay ginawa ni Duterte sa ginanap na press conference sa Davao City mula sa pagbisita sa Indonesia at pagdalo sa ASEAN summit sa Laos.,“Do not hesitate to attack me, criticize me, if I do wrong in my job,” pahayag ni Duterte sa mga mamamahayag nang matanong kung may galit ito sa media.,“I am not at liberty to be angry at anybody. It is your sworn duty to ask questions. It is also my obligation to my people for the money spent in this trip and for all the things that cost the Filipino, I have to make an official report. Wala akong galit sa inyo,” dagdag ng Pangulo.,Kasabay nito ay pinaalalahanan ni Duterte ang media sa mahala­gang papel na ginagampanan sa lipunan.,“Every time you press that button in your camera, you record history of this country kaya importante kayo,” ayon pa sa Pangulo.",,
"PUBLIC SCHOOL KAPOS SA TUBIG, KURYENTE",,"Isa sa bawat anim na pampublikong paaralan ang walang kuryente habang 25% naman ang walang tubig, ayon kay Senate Minority Leader Ralph Recto.,Sinabi ni Recto na habang abala ang Department of Education (DepEd) sa pagpapagawa ng classroom at pagkuha ng mga guro, parang nakalimutan naman nilang magpakabit ng tubig at kuryente.,Nangangamba tuloy ang senador na maging mabantot ang mag-aaral dahil wala na nga silang magamit na tubig, mainit pa sa mga classroom dahil sa kawalan ng kur­yente.,“The absence of these basic utilities in places where our children spend their day should be given the same attention as illegal drugs,” ani Recto.,Kung minamadali na ngayon ng gobyerno ang internet connectivity ng bawat eskuwelahan, sana naman daw ay hindi makalimutan ang pagkaka­bit ng tubo para sa tubig at linya ng kuryente.,Iginiit din ng senador sa DepEd na kung taon-taon silang humihingi ng budget sa libro at iba pang school supplies, sana naman ay humingi din sila ng alokasyon para sa tubig at kuryente.,“Erasing the backlog in water and power is the new frontier in education challenges,” diin ni Recto.",,
"1.3M boto ni De Lima, buburahin",,"Bukod sa kinakaharap na kaso sa Senate committee on ethics, isa pang petisyon ang kinakaharap ni Sen. Leila de Lima para siya ay mapatalsik sa Senado.,Sa inihaing kaso ni da­ting Metropolitan Manila Development Authority (MMDA) chairman Francis Tolentino sa Senate Electoral Tribunal (SET), pinabubura nito ang nakuhang 1.3 milyong boto ni De Lima sa nakaraang senatorial elections.,Si De Lima ay ika-12 nanalong senador sa nakaraang halalan sa nakuhang 14,144,070 boto. Ang ika-13 na si Tolentino ay mayroon namang nakuhang botong 12,881,098. Si Tolentino ay inendorso ni Pangulong Duterte sa nakaraang halalan.,Kung papaboran ng SET ang petisyon ni Tolentino sa pagbura ng 1.3 milyong boto, lalamang ito sa senadora ng 37,028, at maaaring iproklama bilang ika-12 nanalong senador.,Nagpulong na ang mga miyembro ng SET sa Sofitel Hotel nitong Huwebes ng hapon at nagkasundo sa timetable.,Ang mga senador na bumubuo ng SET ay sina Drilon, Sens. Grace Poe, Nancy Binay, Cynthia Villar at Antonio Trillanes IV. Ang tatlong kinatawan naman ng Supreme Court sa SET ay sina Associate Justices Antonio Carpio, Arturo Brion at Teresita Leonardo-de Castro.",,
Pati coastguard nasa checkpoints — PNP,,"Todo higpit na ngayon ang ipinatutupad na checkpoint operations ng pinagsanib na puwersa ng Philippine National Police (PNP) at Armed Forces of the Philippines (AFP) bunsod na rin ng deklarasyon ni Pangulong Rodrigo Duterte ng state of lawlessness.,Mahigpit na inutos ni PNP chief Director General Ronald dela Rosa na paigtingin at palakasin pa ang ginagawang checkpoints sa mga strategic areas katuwang ang AFP.,Sinabi ni Dela Rosa na importante ang mahigpit na koordinasyon ng pulisya at militar lalo na ngayong may mga ulat ng bomb scare kasunod ng nangyaring pagsabog sa Davao City na 14 ang namatay.,Sa kasalukuyan, sinabi ni Dela Rosa na may ipinatutupad na pagbabago ang PNP at AFP sa kanilang checkpoint kung saan pakikiusapan na buksan ang compartment ng sasakyan ng mga motorista.,Katuwang din ng pulis sa nasabing checkpoint ang mga miyembro ng Philippine Marines, Philippine Army at Philippine Coast Guard.,Pangunahing partisipasyon ng mga sundalo sa checkpoint ay ang security elements.,Nanawagan naman ng kooperasyon ang PNP sa publiko dahil sa mas pinahigpit na checkpoint hindi lamang sa Metro Manila kundi maging sa NLEX, SLEX at sa iba pang panig ng bansa.,Ipinanawagan naman ni PNP Directorate for Operations chief, Chief Supt. Camilo Cascolan sa publiko na tumalima sa ipinatutupad na checkpoints.,“Huwag po tayo matakot dahil ginagawa lamang nila ito upang masiguro ang kaligtasan ng publiko,” pahayag ni Cascolan.,“The PNP chief has already directed everybody to have joined checkpoints, combined with the AFP at PNP so hindi lang army, marines kundi pati coastguard ay kasama din sa checkpoints ‘yan,” dagdag pa ni Cascolan.",,
"SOCIAL MEDIA, KOKONTROLIN",,"Naalarma ang isang mambabatas sa dami ng online bashing sa social media kaya naman naghahanda na ito ng panukala para ma-regulate o kontrolin ang paggamit ng social media.,Ayon kay Negros Oriental Rep. Arnulfo Teves Jr., nakakabahala na ang dami ng paninirang makikita sa mga social networking sites kaya naman napapanahon na para i-regulate ito ng Department of Information and Communication Technology (DICT).,Isa sa hakbang na nais isulong ni Teves ay ang pagsiguro na walang magiging fake account sa mga networking sites gaya ng Facebook. Bagama’t maaari umano na magkaroon ng mara­ming account ang isang user ay dapat masiguro lamang na walang peke rito. Layon umano nito na mahabol kung sino man ang maninira at magpo-post ng mga paninira laban sa ibang online user.,Aminado si Teves na siya mismo ay biktima ng online bashing at alam umano niya na hindi siya nag-iisa at marami pa ang nasisira ang pagkatao dahil sa maling mga akusasyon at mga paninira kaya naman dapat nang bigyan ng regulasyon ang paggamit ng social media.,Inihalimbawa pa ng mambabatas ang pag-regulate ng China sa kanilang social media kaya naman imposibleng hindi umano ito magawa ng Pilipinas.,Samantala, sa budget briefing ng DICT sa Kamara, sinabi ni Sec. Rodolfo Salalima na wala sa kanilang kontrol ang pag-regulate sa social media kaya naman ang maaari lamang gawin ay accountability ng mga gumagamit nito.",,
"Human rights violation ng US ipinamukha ni PDU30 kay Obama, 17 world leaders",,"Ipinamukha ni Pa­ngulong Rodrigo Duterte kay US President Barack Obama at 17 world lea­ders ang umano’y mga human rights violations ng Estados Unidos sa mga Filipino sa pagtatapos ng ginanap na Association of the Southeast Asian Nations (ASEAN) East Asia Summit sa Laos.,Ang presentation ni Duterte ay sinaksihan ng 18 world leaders na kinabibilangan nina US President Barack Obama at United Nations (UN) Secretary General Ban Ki-moon.,Bagamat may inihandang talumpati para kay Duterte ang Department of Foreign Affairs (DFA) ay hindi umano ito binasa ng Pangulo at sa halip ay nagbigay ng 10 minuto ng impromptu speech at nagpresenta ng video clips ng mga larawan ng human rights violations ng US partikular ang pananakop ng Amerika sa Pilipinas noong 1898 hanggang 1946.,Nakinig naman a­yon sa source na Palace Official si US President Obama sa talumpati ni Duterte.,Kasunod ng intervention ni Duterte sinabi ni Foreign Affairs Sec. Perfecto Yasay na hindi na nagkausap o nagkamayan sina Duterte at Obama dahil may kani-kaniya nang dadaluhang aktibidad ang dalawang lider.,Ayon pa sa source ng AFP, nag-ikot umano sa summit si US President Obama at kinumusta (shake hands) ang lahat ng lider sa Asya maliban kay Duterte.,Todo depensa naman si Yasay nang kapana­yamin ng mga reporters sa Jakarta, Indonesia patungkol sa pangyayari at iginiit na wala nang oras para magkamayan sina Duterte at Obama.,Paliwanag pa ni Ya­say na wala nang oras para kamayan ni Obama si Duterte dahil kinaila­ngan na nitong (Duterte) umalis ng kumperensya para dumalo sa bilateral talks sa pagitan ng Russia. Pagbalik naman umano sa venue ni Duterte sa closing rites ay wala na si Pangulong Obama.,Samantala, nauna nang sinabi ni Presidential Communications Office (PCO) Sec. Martin Andanar na mangyayari ang pagtatabi nina Obama at Duterte sa transfer ng chairmanship ng ASEAN.,Tinawag naman ni Senador Alan Peter Cayetano na kasama rin sa dele­gasyon ng Pilipinas sa Laos na “media imagination” ang kumalat na pagiging seatmates nina Obama, Duterte at UN Sec. Gen Ban Ki-moon.,Gayunman, nauna nang inamin ng PCO na nanggaling sa kanilang tanggapan ang press release patungkol sa pagiging seatmates ng tatlo sa gala night ng ASEAN summit na hindi nangyari.,Hindi man naging seatmates sa gala night ay inamin naman ni US President Obama na nagkaroon sila ni Duterte ng maiksing pag-uusap.",,
‘DAMPOT’ FEVER,,"Kung ngayon ay ‘bulagtaan’ ang namumutiktik na balita sa kalye, magpipiyesta naman sa susunod ang mga awtoridad sa wantusawang pagdadampot ng mga hinihinalang drug personalities oras na bigyan ng emergency power si Pangulong Rodrigo Duterte na pinalamanan ng suspensyon ng ‘writ of habeas corpus’.,Ito ang kinakatakutan ng ilang kongresista kaya hindi pabor ang mga ito sa ideya ni Sen. Richard Gordon na bigyan ng emergency powers si Duterte upang lalong mapalakas ang kampanya sa ilegal na droga.,“Dadami ang mga dukutan n’yan. Kung lifted ang writ of habeas corpus. Ang mangyayari n’yan, lahat ng pinagsususpetsahan dadakpin, walang warrant of arrest, delikado ‘yan,” babala ni Cibac partylist Rep. Sherwin Tugna.,Kung sa ngayon ay nasa yugto na ang Philippine National Police (PNP) sa tinatawag na “hot pursuit” laban sa mga pinaghihinalaang sangkot sa ilegal na droga sa bansa kung saan hindi na sila kumukuha ng arrest at search warrant, mas lalala aniya ito kapag binigyan ang mga pulis ng kapangyarihan na umaresto ng mga tao base sa hinala lamang.,Maging ang isang retiradong obispo ng Simbahang Katolika ay nagpahayag ng matinding pangamba sa isinusulong na panukala ni Gordon at tinawag pa itong “over-reacting” at may bahid pulitika.,“Malaking gulo ‘yan, because you presume somebody guilty unless proven otherwise. Ibig sabihin, dapat everybody presumed innocent unless proven guilty, pero the spirit of this thinking now is that everybody is guilty until proven innocent. Medyo matindi ‘yan, hindi biro ‘yan,” pahayag ni Lingayen-Dagupan Archbishop Emeritus Oscar Cruz.,Sa panig ni Albay Rep. Edcel Lagman, sinabi nitong lalong nagatungan ang hinala ng mga tao na patungo ang bansa sa martial law dahil sa panukalang ito ni Gordon subalit dadaan aniya ito sa butas ng karayom sa Kongreso.,“Gordon’s proposal falls into the perceived calibrated scheme of the President increasingly exercising emergency powers, from a declaration of a state of national emergency on account of lawless violence to possibly culminating in a declaration of martial law,” ani Lagman.,Naniniwala rin si Bayan Muna Rep. Carlos Zarate na mauuwi lamang sa mas marami pang human rights violations ang panukala ni Gordon.,“The fight against drugs and terrorism should go full steam ahead but not at the expense of human rights and civil liberties that our countrymen have fought for so hard to attain,” ani Zarate.,Pero sa press briefing ni House Speaker Pantaleon ‘Bebot’ Alvarez sa Kamara kahapon, nanawagan ito sa publiko na iwaksi sa kanilang isip na magkakaroon ng martial law dahil hindi gagawin ni Duterte.,“Tsk. ‘Wag natin isipin ‘yang martial law. Hindi mangyayari ‘yan. It will never happen under the Duterte administration. Hindi gagawin ng ating Pangulo ‘yan. I mean, kilala ko si President. Hindi niya gagawin ‘yun,” ani Alvarez.,Hindi naman kumbinsido si Sen. Risa Hontiveros na solusyon sa problema ng illegal drugs ang suspensyon ng ‘writ of habeas corpus’ at dagdag pang kapangyarihan, gaya ng emergency powers, kay Pangulong Duterte.,“Ang pagsuspinde sa privilege of the writ ay hindi solusyon sa problema ng ilegal na droga. Lilikha lamang ito ng mas malaki at malalim na problema, gaya ng kawalan ng due process at paglabag sa karapatang pantao tulad ng nangyari noong Martial Law,” diin ni Hontiveros.,Giit ng senadora, maaari lamang alisin ang karapatang ito kung may nagaganap na rebelyon o invasion sa bansa. Ang giyera laban sa ilegal na droga ng gobyerno ay hindi kasama sa kondisyon bago matanggal ang writ of habeas corpus.,Mabilis namang nagpaliwanag kahapon si Gordon at tiniyak na, “I AM NOT PROPOSING MARTIAL LAW. On the contrary, what I am proposing will prevent Martial Law. It will give our Chief Executive and our police force real but limited powers. It puts restraints on what they can and can’t do. It clearly defines the process within the rule of law. It will have limits, both in breadth and in time,” ani Gordon sa kanyang Facebook account.",,
400 pamilya nasunugan,,"May 400 pamilya ang nawalan ng tahanan habang anim na residente ang bahagyang nasugatan sa sunog na tumupok sa may 200 bahay, kamaka­lawa ng gabi sa Port ­Area, Maynila.,Sa imbestigasyon ng Manila Fire Bureau, nabatid na dakong alas-8:35 ng gabi nang magsi­mulang sumiklab ang sunog sa tatlong palapag na tahanan ng isang Marites Abanes sa Atlanta Street, na sakop ng Barangay 651, Zone 68.,Nabatid na umabot ng Task Force Alpha ang alarma ng sunog, na nai­deklarang under control dakong alas-10:14 ng gabi­ at tuluyang naapula ang apoy dakong alas-4:05 ng madaling-araw.,Inaalam pa ng mga awtoridad ang pinagmulan ng apoy na mabilis na kumalat sa mga kalapit na tahanan, na pawang gawa sa light materials.",,
"Pabrika nasunog, 15 patay",,"Natusta ang 15-katao habang 70 naman ang sugatan at ang karamihan ay nasa kritikal na kondisyon matapos ang mala­king sunog nang sumabog ang boiler ng isang pabrika sa Bangladesh.,Ayon kay Parvez Mia, doktor sa Tongi State Hospital, karamihan sa kanila ay may burn injuries.,Habang ang mga nasa kritikal na kondisyon naman ay dinala sa hospital sa Dhaka.,Nabatid na may 100 workers ang nagtatrabaho sa pabrika nang sumiklab ang apoy sanhi ng naganap na pagsabog sa boiler room ng apat na palapag na pabrika.,Nangangamba ang pulisya na may mga na-trap pang workers sa loob ng pabrika dahil hindi pa kontrolado ang apoy.",,
234 Calabarzon ninja cops tinatalupan,,"Nasa 234 na miyembro ng Police Regional Office (PRO) CALABARZON ang isinasailalim ngayon sa imbestigasyon kaugnay ng hinalang sangkot sila sa illegal drug activities sa rehiyon.,Ayon kay PRO CALABARZON Regional Spokesperson Sr./Supt. Chitadel Gaoiran, sa bilang na ito, 76 na ang na-validate at isusumite na nila ang mga pangalan sa Directorate for Intelligence sa Camp Crame para sa revalidation.,Ayon pa kay Gaoiran, bahagi ito ng paghahanda sa paghahain ng administrative case laban sa mga pulis.,Kung mapapatunayan aniyang nagkasala, agad silang sisibakin bilang mga pulis at aalisan din ng lahat ng benepisyo.,Sa kabuuan, 14 pulis ng PRO CALABARZON ang nagpositibo sa drug test at isinasailalim na sa imbestigasyon ng Internal Affairs Office.,Lima sa mga ito ay Cavite Police, tatlo sa Laguna Police, tatlo ang Batangas Police, dalawa sa Rizal at isa ang sa Quezon Police.",,
4 patay sa kampanya vs droga,,"Nasa apat na katao na umano ay sangkot sa iligal na kalakaran ng ­ipinagbabawal na gamot ang patay sa magkakahiwalay na insidente­ ng pamamaril sa mga lungsod ng Caloocan, Malabon­ at Navotas kamakalawa ng gabi at kahapon ng madaling-araw.,Kinilala ang isa sa mga biktimang si Rodelio­ Mabana, 42-anyos, walang hanap-buhay at residente ng Bayanihan St., Barangay 159, Baesa, Lungsod ng Caloocan.,Ang biktima ay pinasok sa loob ng kanyang bahay ng may anim na kalalakihan na pawang armado ng mga baril, naka-bonnet at maskarado.,Nagawa pa umanong maagaw ng biktima ang baril sa isa sa mga suspek ngunit bago pa man niya ito mapaputok ay pinaulanan na siya ng bala ng mga kasamahan nito at mabilis na tumakas.,Sa Lungsod ng ­Malabon, patay din ang isang Jhay-R Evangelista,­ 26-anyos ng Don Basilio Boulevard, Barangay Hulong Duhat at kaibigan nitong si Aaron Paul Santos, 21-anyos na residente naman ng Katipunan St., Barangay Bayan-­Bayanan ng nasabi ring lungsod, kasalukuyan umano noong nag­lalakad ang magkaibigan ganap na alas-dos ng madaling-araw sa kahabaan ng M. Naval St., Barangay Hulong Duhat nang hara­ngin sila ng dalawang riding in tandem at paulanan ng bala.,Napag-alaman na parehong sumuko sa Oplan Tokhang ang dalawa ngunit nagpatuloy pa rin umano sa iligal na gawain.,Sa Navotas, ay isang lalaki ang napatay sa police checkpoint ng Oplan Sita sa pamumuno ni PInsp.­ Albert Trinidad sa kahabaan ng Rajah St., Brgy. Daang Hari, sa nasabing lungsod nang bumunot ito ng baril nang parahin ang sinasak­yan nitong motorsiklo.",,
2 pusher bulagta sa buy-bust,,"Dalawa ang patay sa buy-bust operation na ikinasa ng mga pulis sa Taytay, Rizal, kamakalawa ng madaling-araw.,Kinilala ang mga napatay na sina Renato Adane at isang alyas ‘Satan’ na kapwa residente ng barangay Dolores sa Taytay.,Batay sa report ng Taytay police, bandang ala-una ng madaling-araw nang magkasamang dumating sa meeting place sakay ng motorsiklo ang dalawa sa corner ng Bunyi St. at Ortigas­ avenue extension.,Matapos ang buy-bust at aarestuhin na ang dalawa, dito na pumalag ang mga ito at bumunot ng baril si alyas ‘Satan’ at nag­labas ng granada si Adane.",,
"Narindi sa bunganga ng misis, nagbigti",,"Nagawang wakasan ng isang cook ang kanyang buhay sa pamamagitan ng pagbibigti matapos na marindi sa kakatalak ng kanyang misis kahapon ng madaling-araw sa Tondo, Maynila.,Nabigo namang mai­salba pa ng mga doktor sa Gat Andres Bonifacio Memorial Medical Center­ (GABMMC), ang buhay ng biktimang si Sigfred Sy Piecco, may ka-live-in, ng 1320–B 101 Carlos­ P. Garcia St., Moriones Tondo.,Ayon sa imbestigasyon ni SPO3 Milbert Balinggan ng Manila Police District-homicide section, bandang alas-4:30 ng madaling-araw, nang madiskubre ng isang Roderick, 35, at kapatid ng biktima na nakabitin ang leeg nito gamit ang lubid sa kanilang kisame.,Sa impormasyon nakuha ng pulisya, malimit umanong nag-aaway ang biktima at ang kinakasama nito kaya hinalang naburyo ito kaya nagpa­kamatay.,Gayunman, naniniwala­ ang mga kaanak ng biktima na wala namang foul play sa insidente, kaya hindi na nila ito pinaim­bestigahan pa, matapos pumirma­ sa isang kasulatan.",,
Maguindanao VM kinasuhan na,,"Kinasuhan na sa Department of Justice­ (DOJ) kahapon ng hapon ang naarestong si Talitay­ Maguindanao Vice Mayor­ Abdul Wahab­ Sabal­ sa reklamong paglabag sa Republic Act 9165 o Comprehensive Dange­rous Drugs Act at Illegal Possession of Firearms and Explosives Devices o RA 8294.,Nabatid na dakong­ alas-tres ng hapon nang­ iharap si Sabal ng Philippine­ National Police­-Anti-Illegal Drug Groups (PNP-AIDG) kay State Prosecutor Gino­ Santiago at matapos iyon ay ibinalik siya sa Camp Crame.,Nalaman na may isang araw pa ang hihintayin para sa magi­ging rekomendasyon ng prosekyusyon sa mga reklamong inihain, kung isusulong sa korte.,Hindi naman malinaw kung bakit inaresto si Sabal at 3 pang kasamahan sa airport na base sa impormasyon ay may warrant of arrest.,Nabatid na noong Huwebes (Set. 8) pa si Sabal nadakip sa Cotabato­ Airport, sa Datu­ Odin Sinsuat,­ Maguindanao,­ nang bumaba ng eroplano na nagmula sa Maynila at kahapon ng madaling-araw ay dinala na sa kustodiya ng PNP-AIDG, sa Camp Crame, Quezon City.,Magugunita na si Sabal at kapatid niyang si Talitay Mayor Montasir­ Sabal, na pinangalanan­ noong nakalipas na Agosto ni Pangulong Rodrigo Duterte sa ‘narco-politicians’ sa bansa.,Lumalabas din sa ilang ulat na isinasangkot si Sabal sa Davao bombing­ na ikinasawi ng may 14 katao.,Gayunpaman, itinanggi­ ni Sabal na may kinalaman ito sa nasabing insidente.",,
"Babaeng naka-Uzi, nag-Rambo",,"Dinakip ng mga ele­mento ng Manila Police­ District-Station 5 ang isang babaeng negosyante matapos nitong magpapu­tok ng Uzi nang tangkain ng sheriff ng Metropolitan Tria­l Court (MTC) na isilbi­ ang “ejectment ­order” laban sa kanya­, kahapon ng umaga­ sa ­Malate, Maynila.,Binitbit ng mga tauhan ni PSupt. Albert Barot, station commander ng MPD-Police Station 5, ang suspek na si Marilou Balwart, 53, gayundin ang mga kasama nitong sina Octavio Belboso at Arkin Genica at isa pang hindi nakuha ang pa­ngalan ng security guard.,Nabatid na dakong alas-10:30 nang maganap ang insidente sa Hostellery guest house na matatagpuan sa tapat ng Plaza Ferguson sa Malate, Maynila.,Una umanong nagtungo ang grupo ni MTC Sheriff Benny dela Vista, para isilbi ang “ejectment order” kay Balwart .,Gayunman, sa halip na tanggapin at papasukin, sinalubong ng dalawang putok ng baril na Uzi ang grupo ng sheriff dahilan para rumesponde ang mga tauhan ng MPD-S5 at Special Weapons and Tactics (SWAT) sa lugar.,Nang paligiran ng mga pulis, naglabasan ang mga guest ng Hostellery at luma­bas na rin si Balwart.,Sa aktong nagpapaliwanag si Balwart nang ­arestuhin siya ng mga tauhan ni Barot.,Hindi naman narekober kay Balwart ang pinaputok nitong Uzi.,Dinakip din ang security guard dahil wala itong maipakitang lisensiya sa shot gun na kanyang gamit bilang service firearms.",,
PDu30 saludo kay Widodo,,"Nagpahayag ng pagkilala at paghanga si Pangulong Rodrigo ‘Digong’ Duterte sa matigas na posisyon ni Indonesian President Joko Widodo.,“Indonesia has a death penalty. When (Indonesian) President (Joko) Widodo stood the ground and I salute him… Cambodia is a satellite of China. Laos is a… kanila ‘yan e satellite is… China nandyan lang sila sa periphery… ganun din ang Thailand… death pe­nalty lahat ‘yan,” paghahayag ng Pangulong Digong.,Nilinaw ni Pangulong Duterte na hindi ito nagpapasimuno ng kahit anong paglabag sa karapatang pantao kaya muli itong naglintaya ng paglilinaw patungkol sa pagbuhay ng parusang kamatayan sa Pilipinas.,“Tayo walang death penalty so pag sino ang magbigay na lang ng death penalty e ‘di si Duterte?… sabi nila… ngayon kung may media ng Pilipinas putulin ‘yan… sabi ni Duterte sya… ‘yung sabi nila wala na ‘yan… a ganun ang media kaya be careful be very careful about them… hindi ako nang-ano, ‘yung experience,” pagpapaliwanag pa ni Duterte.",,
"Bangkay hinukay, ninakawan",,"DINGRAS, Ilocos Norte — Inilabas ng mga magnanakaw ang isang kabaong sa nitso sa loob ng sementeryo sa Dingras, Ilocos Norte at nilimas ang mga pabaon ng pamilya sa bangkay.,Ayon kay Antonio Baptista, sepulturero ng Dingras Municipal Cemetery, nakita na lang niyang nakala­bas ang kabaong ni Juan Sarmiento, na dalawang taon nang nakalibing sa nasabing sementeryo.,Batay naman sa im­bestigasyon ng mga kagawad ng Philippine National Police (PNP), nawawala umano ang mga ipinabaon ng kapamilya ng bangkay na pera na nagkakahalaga ng $500 at iba’t ibang alahas na nakalagay sa kabaong.,Patuloy naman ang isinasaga­wang imbestigasyon ng PNP sa nasabing pagnanakaw at ibinalik na sa nitso ang naaagnas pang bangkay ng patay.",,
Lover ni misis ‘pinutulan’,,"Dahil sa naaktuhan ang misis na may kalaguyong ibang lalaki kung kaya’t hindi nakapagpi­gil ang isang mister para putulan ng ari ang huli sa bansang Vietnam.,Sa ulat, patuloy na inoobserbahan sa ospital ang 32-anyos na lala­king Vietnamese matapos sumailalim sa penis reattachment operation matapos ang madugong insidente.,Ayon sa ulat ng Thanh Nien Daily, sinabi ng mga pulis na palihim na minanmanan ng mister na kinilalang si Nguyen Van Huan, 29-anyos, ang kanyang misis na matagal na niyang pinaghihinalaang nangangaliwa ito.,Kasunod nito ay nahuli nito sa isang hotel ang asawa kasama ang biktima na hindi naman nag-atubuling putulan ito ng ari.,Natagpuan ang private organ ng biktima 200 metro mula sa hotel dalawang oras ang na­kalipas matapos ibunyag ng pamilya ni Huan kung saan ito itinapon.,Batay sa mga surgeons ng Bac Giang Ge­neral Hospital ay ilang araw pa ang bibilangin upang mapatunayan kung naging tagumpay ang operasyon.",,
"POLICE STATION SA ZAMBO, SABOG",,"Kasabay ng paggunita­ ng ika-tatlong anibersaryo­ ng pag-atake ng mga ­rebeldeng Moro National Liberation Front (MNLF)­ sa Zamboanga­ City, ginulantang ng isang pagsabog­ ang police station­ sa lungsod kaha­pon ng madaling-­araw.,Bandang alas-4:30 ng madaling-araw nang hagisan ng granada ang harap mismo ng Sangali Police Station pero sinu­werte naman walang iniulat na namatay at nasaktan.,Bagama’t may pagsabog, ginunita pa rin ang Zambo siege kung saan nag-alay ng misa sa simbahan ng Martha Drive sa Barangay Sta. Catalina­ na isa sa naging sentro ng bakbakan sa pagitan ng MNLF at ng tropa ng pamahalaan na dinaluhan ng maraming mga residenteng direktang naapek­tuhan sa gulo.,Kabilang din sa mga aktibidad ay ang turnover sa mga Internally Displaced Persons (IPDs) ng nasa 79 permanent housing units sa Christian-Muslim Homeowners ­Association sa Barangay Sta. Barbara habang nasa 160 permanent houses din ang iti-turnover sa Barangay Tulungatung., Sinundan pa ito ng free medical and dental mission para sa mga IDPs kasama na rin ang registry, veterinary, agriculture at social services sa nasa 300 indigent families.,Bandang alas-kuwatro­ ng hapon itinampok ang wreath-laying ceremony­ para sa mga tinuguriang bayani na nasawi sa ­Zamboanga siege mula sa mga pulis, militar at ilang sibilyan.",,
"‘UTOL’ NI LEA SALONGA, TIMBOG SA ECSTACY",,"Bumagsak sa kamay­ ng mga operatiba ng pinagsanib na puwersa ng District Anti-Illegal Drugs (DAID) at District Special Operation Unit (DSOU) ng Quezon City Police District, ang umano’y nagpakilalang half brothe­r ni Lea Salonga na sinasabing isa sa mga distributor­ ng umano’y party­ drugs na ecstacy kasama ang dalawa­ pang kagrupo nito­ sa isinagawang buy-bust operation sa nasabing lungsod kahapon ng madaling-araw.,Ayon kay QCPD Acting­ Director Sr./Supt. Guillermo Lorenzo Eleazar­, nakilala ang naaresto­ na ­sina Philip Salonga y Mendoza,­ 37, ng No.26-Freedom Lane, Interville, Subdivision, ­Tandang Sora, na nakuhanan­ ng 14 ­piraso ng ecstacy­, 3 plastic ng ­pinatuyong dahon­ ng mari­juana, higit-kumulang­ sa P14,000 cash isang Iphone at buy-bust money­ na ginamit sa operasyon.,Kasama ring nadakip si Edward Nelson Jose y Chavez, 33, ng No.32 Tongonon St., Brgy. Sauyo, Novaliches, narekober sa kanya ang 15 piraso ng pink tablets ecs­tacy, at siyam piraso ng P500 na boodle money.,At ang isa pang ­miyembro ng grupo ng mga suspek ay si Nathaniel­ Adria­n de Guzman y Cruz, 39, ng No. 12B- Troy ­Compound, Pasong Tamo Tandang Sora, pawang ng nasabing lungsod.,Narekober naman kay De Guzman ang isang plastic sachet na may siyam na piraso ng green tablets ng ecstasy o mas kilala sa tawag na green monkey at drug paraphernalias.,Ayon kay Sr./Supt.­ ­Eleazar, unang naaresto dakong alas-6:40 ng gab­i sa buy-bust operation ng DAID at DSOU ang suspek na si De Guzman sa Jollibee East Avenue, corner­ V. Luna,­ Brgy. Pinyahan.,Isa sa mga operatiba ang nagkunwaring buyer ng illegal drugs at nang magpositibo ay dito na inaresto ang suspek.,Pagkaaresto kay De Guzman, sinabi ni Sr./Supt. Eleazar  na itinuro­ naman nito na kumuha umano siya ng nasabing mga ecstacy kay Salonga.,Dahil dito dakong alas-2:30 ng madaling-­araw ng Sept. 9 ay kasu­nod­ na isinagawa ang buy-bust operation kay ­Salonga sa Reserve Liquor­ Lounge, City Golf Plaza, Julia Vargas Avenue, Brgy. Ugong ­Pasig City.,At kasunod nito­ ­dakong alas-tres ng madaling-­araw ay naarest­o ang suspek na si Jose sa isinagawang buy-bust operation din sa Tandang Sora Avenue­ corner Visayas Avenue, Brgy. ­Pasong Tamo, Quezon­ City.",,
Pusher na pekeng NBI agent timbog,,"Hindi na nakapalag ang isang tulak na suspek na nagpakilalang civilian agent ng National Bureau of Investigation (NBI) ng Tagaytay Satellite Office nang arestuhin ito sa bisa ng search warrant dakong alas-nuwebe kamakalawa ng gabi.,Ayon kay C/Insp. Chito Macaspac, hepe ng Naic Municipal Police, kinilala ang suspek na si Michael Timbal, 40-anyos, umano’y drug pusher at residente ng Blk. 27, Lot 8, Freedomville Subd., Brgy. Bucana Sasahan, Naic, Cavite.,Nakumpiska sa suspek ang caliber .45 na baril, tatlong loaded na magazine, dalawang holster, Philippine National Police (PNP) bull cap, tampered PNP badge, at dalawang plastic sachet na hinihinalang shabu.,Napag-alaman sa mga kapitbahay ng suspek na minsan na itong inireklamo dahil sa pagiging “trigger happy” matapos nitong barilin at mapatay ang isang aso.,Kambal na kasong paglabag sa RA 10591 o Illegal Possession of Firearms at RA 9165, Possession of Dangerous Drugs ang kakaharaping asunto ng nadakip na si Timbal.",,
“Mahusay ako sa inyong lahat! Anak ng pu–!”,,"Ibinida kahapon ni Pa­ngulong Rodrigo Duterte sa harap ng Filipino community sa Indonesia na ipinamukha niya kina US President Barack Obama at United Nations (UN) Secretary General Ban Ki Moon at 16 pang world leaders na dumalo sa East Asia Summit at sinabing “mahusay ako sa inyong lahat”.,Kwento ng Pangulo sa mga kababayan kahapon, “Walang nakaalam na ang speech ko hindi ko binasa, when it was handed to me, it was General (Her­mogenes) Esperon who handed it to me, you know this is my speech, tinapon ko ng ganun..sabi ko makinig kayo sa akin …mahusay ako sa inyong lahat, anak ng pu–, sabi ko I’ve been in politics for 40 years, I never lost an election, I really became President, I really don’t know what happen, andito na ako ngayon sa harap ninyo, wala akong extra achievement.”,Kasama umano sa interaction sina Obama at Ban.,“Doon sa interaction na ASEAN with the several…East Asia (Summit) andoon na lahat, roundtable kami itong si Ban Ki Moon mention it in passing well of course it’s a gentleman statement actually pero ako because of the pressure na para huminto na sila sabi ko, ‘since human rights was mentioned, I produced a few pages with pictures in the pacification campaign by the Americans at the turn of the century…for the 600 population almost 600,000 Muslims, 6,000 were murdered, they’re just buried in the common pit. Naghukay lang tapos…tapos ‘yung mga sundalo pinapatungan pa ‘yung mga dibdib ng babae na nakahubad. This is human rights. What do you intend to do? …e tumahimik sila… I was… kasi ako handa na ako, I was waiting for Obama to respond dito, abogado to abogado tayo, pareho naman tayong abogado… and that was the only encounter, that was the only exchange we had.”,Pati si Ban Ki Moon ay muling pinatutsadahan ni Duterte sa harap ng Filipino community.,“… pati itong si UN Sec. Gen. Ban Ki Moon nakihalo ..he also gave a statement before, a several weeks ago about human rights violations, sabi ko isa ka pang taran–do, kaya nag-speech siya may mga human rights, pero tapos hindi talaga kaano, tapos sumibat,” banat na muli ni Duterte sa UN chief.",,
"Pangakong lisensya, plaka ‘nganga’",,"Sinermunan ni House Speaker Pantaleon ‘Bebot’ Alvarez si Department of Transportation (DOTr) Undersec. Anne Lontoc dahil hindi natupad ang pangako ni Pangulong Rodrigo Duterte na agad aa­yusin ang problema sa plaka at lisensya kapag siya na ang naging Pangulo.,Mainit ang ulong sinita ni Alvarez sa budget hearing ng DOTr si Lontoc na naging hepe ng Land Transportation Office (LTO) dahil bukod sa lisensya at plaka ay nadagdagan ang problema ng taumbayan dahil maging ang OR-CR ng mga bagong sasakyan ay hindi maibigay ng ahensya.,“Alam n’yo, worried ako d’yan dahil nu’ng kampanya ‘yan ay laging binabanggit ng ating Presidente na aayusin. Ngayon magwa-one hundred days na wala pa ring nangyayari. Walang plaka, walang lisensya, wala pang OR-CR,” ani Alvarez.,Personal umano itong naranasan ni Alvarez dahil tatlong buwan na umano ang nakakaraan nang bumili ang mga ito ng sasak­yan pero hanggang ngayon ay wala pang naibibigay na OR-CR sa kanila.,Sa depensa ni Lontoc, itinanggi nito na may problema sa pag-iisyu nang OR-CR kaya humingi ito ng detalye ukol sa binanggit ni Alvarez, bagay na lalong ikinairita ng House leader.,“Kayo ang USec, alamin n’yo po. At saka hindi namin ‘yan trabaho para alamin. Ang trabaho namin ay alamin ang problema at ipaalam sa inyo. Mayroon pong problem, mayroon pong problema, ‘yun po ang kailangan n’yong alamin, kung ano’ng nangyayari under your supervision,” ani Alvarez.",,
Relasyong PH-US ‘di basta-basta magko-collapse — VP Leni,,"Hindi basta-basta magko-collapse ang relasyon ng Pilipinas at Estados Unidos dahil pinanday ito ng mahabang panahon., Ito ang buong kumpiyansang pahayag ni Vice President Leni Robredo kaugnay ng nayugyog na relasyon ng dalawang bansa matapos murahin umano ni Pangulong Rodrigo Duterte si United States (US) President Barack Obama., Ang insidenteng ito ay naging dahilan para ikansela ni Obama ang kanilang bilateral talks ni Duterte sa sidelines ng Association of Southeast Asian Nations (ASEAN) summit kamakalawa sa Laos., Dahil dito, marami ang naniniwala na magkakaroon ng epekto ito sa relasyon ng dalawang bansa subalit sinabi ni Robredo na hindi umano mangyayari dahil mahaba at malalim na ang relasyon ng dalawang bansa., “Kasi ang relations na iyon hindi lang naman nabuo ni President Obama at ni Pangulong Aquino pero iyon ay produkto ng napakatagal na panahon at sakripisyo between the two countries,” ani Robredo., Maliban dito, nagkausap na umano sina Duterte at Obama kung saan personal na itinanggi umano ng una sa US president na minura niya ito tulad ng napaulat na naging malaking isyu sa buong mundo., “Binabasa ko iyong interviews at statement ni Pangulong Obama, parang sine-set aside naman niya ‘yong mga ganoon na hindi makaapekto sa long-term relations ng Pilipinas at US,” ayon pa kay Robredo.",,
Kolorum flights sumisingit sa NAIA,,"Hindi lang mga jeepney, bus at taxi ang sangkot sa kolorum ope­rations sa bansa kundi kahit na ang mga commercial airplanes sa Ninoy Aquino International Airport (NAIA) ay nangongolorum din sa pamamagitan ng pagsi­ngit ng pagbiyahe sa araw kahit na ang kanilang “assigned slots” ay sa gabi.,“May nakita tayo, parang kolorum na biyahe sa mga eroplano, na may flight schedule sa gabi pero sumisingit sa araw,” anang NAIA General Manager Ed Monreal.,Ibinunyag ni Monreal na ang mga air carrier na ito ay nakakapaglipad sa araw na naka dagdag pa ng air traffic sa NAIA at nasisira ang air traffic schedule na ginawa ng Slot Australia, ang kumpanya na gumagawa ng schedule ng lahat ng domestic airlines sa bansa.,“If we can’t control the distribution of aircraft, there would be disruptions in the schedule “bumubuntis,” dagdag pa ni Monreal.,Sinabi pa ni Monreal na nakipagpulong na ang Manila International Airport Authority (MIAA) sa Civil Aviation Authority of the Philippines (CAAP) at sa Civil Aeronautics Board (CAB) upang masolusyunan ang air traffic congestion sa paliparan.,“To further decongest the airport, the Department of Transportation (DOTr) is reques­ting emergency powers so that even general aviation (GenAv) airplanes would be compelled to leave the NAIA for Sangley Point,” saad pa ng airport chief.",,
"Depensa ng solon sa ‘state of mind’ ni Tugade Trapik, totoong-totoo",,"“We feel that it’s real so nararamdaman natin.”,Ito ang sagot ni House committee on transportation chairman Cesar Sarmiento ng Catanduanes, kaugnay ng pahayag ni Department of Transportation (DOTr) Secretary Arthur Tugade na “state of mind” lang ang problema sa trapik sa Metro Manila.,Sa ambush interview kay Sarmiento matapos ang committee organizational meeting kahapon sa Kamara, sinabi nito na kung nasa isip lang ng mga tao ang trapik sa Metro Manila ay hindi na hihingi ng emergency powers si Pangulong Rodrigo Duterte.,“That is why they are asking us, the Senate and the House to address the problem by way of granting the President emergency powers to address the traffic crisis,” ayon pa kay Sarmiento.,Gayunman, kinampihan ni Marikina Rep. Ba­ya­ni Fernando si Tugade na ginagamit lang ng mga tao ang trapik na dahilan kapag hindi nakakapasok ang mga ito ng maaga sa kanilang trabaho.,“Somehow, somehow.. ano ‘yan e, merong konting katotohanan din, ‘yung maraming ginagamit na excuse ‘yung traffic pero it should not be a factor in finding solutions for this traffic problem,” ani Fernando.,Mabilis namang itinanggi ng kampo ni Tugade ang nasabing pahayag.,Ayon kay Cherry Mercado, tagapagsalita ng DOTr, walang sinasabi si Tugade na ‘state of mind’ lang ang problema sa trapik.,“In fact Secretary Tugade has always been outspoken about the traffic crisis and is even seeking to give the President emergency powers to solve the problem,” paliwanag ni Mercado.,Umani ng matinding batikos si Tugade sa social media dahil sa mga sinabi nito.",,
Milyones na sahod ng SC justices nakakalula,,"Nalula ang isang mambabatas sa Mababang Kapulungan ng Kongreso sa multi-milyong sahod ng ilang Supreme Court (SC) justices kung saan may tumanggap ng mahigit P7 milyong sahod at ang pinakamababa ay higit P3M noong nakaraang taon.,Sa pagdinig ng House appropriation committee sa P32.5 billion budget ng hudikatura, ‘disturbing’ ayon kay Kabayan party-list Rep. Harry Roque ang napakalaking allowances at sahod ng mga SC justices na inilabas ng Commission on Audit (COA) sa kanilang 2015 Report on Salaries and Allowances ng mga government officials.,“I would like to understand that a member of the SC gets P7 million, the figures of COA is disturbing,” ani Roque na ang tinutukoy ay si SC Associate Justice Diosdado Peralta, na tumanggap ng kabuuang P7.8 million allowance and salaries.,Sinundan ito ni Associate Justice Lucas Bersamin, na tumanggap ng P5.89 million sahod at allowances noong nakaraang taon habang ang pinakamababa naman na si SC Associate Justice Marvic Leonen ay tumanggap ng higit P3 million.,Sinabi ni Roque na pareho lamang ang tinatanggap na sahod ng mga SC justices at mga congressman na P90,000 kada buwan kaya naalarma ito nang malamang malalaki ang sinahod ng ilang mahistrado ng Kataas-taasang Hukuman.,“I receive P90,000 a month so it should be P1.1 million under the revised government salary standardization scheme,” ayon pa kay Roque na agad namang pinagdududahan ni SC Deputy Court Administrator Raul Villanueva.,Samantala, kinastigo ng Kongreso ang SC sa mabagal na takbo ng mga kaso na inaalikabok na umano ang karamihan sa tagal ng litigasyon.",,
Palasyo asa pa more sa Obama-Duterte face-off,,"Matapos ang naun­syaming pagtatabi nina Pangulong Rodrigo Duterte at US President Barack Obama sa gala night ng 29th ASEAN Summit ay muli na namang sinabi kahapon ni Communications Sec. Martin Andanar sa pana­yam ng media ang posibilidad na magkausap ang dalawang lider sa  turnover ng ASEAN chairmanship sa Pilipinas.,Nauna nang naiulat na bago ang  naudlot na pagiging seatmates nina Obama  at Duterte kamakalawa ng gabi ay nagkausap ang mga ito ng dalawa hanggang tatlong minuto bago ang gala night sa holding room ng mga lider.,Gayunman, binigyan-diin ni Andanar na sakaling hindi magkausap ng masinsinan ang dalawa ay maganda na rin na nagkita na sina Duterte at Obama kamakalawa ng gabi.,Samantala, kinumpirma ng White House na nagkita sina US President Barack Obama at Pa­ngulong Rodrigo Duterte bago ang gala dinner ng Association of Southeast Asian Nations (ASEAN) Summit sa Vientiane, Laos.,Isinalarawan ng White House na “brief” o maik­li lang ang pagkikita nina Obama at Duterte at nagpalitan lang ng “pleasantries”.,Nangyari ito sa holding room para sa mga lider bago ang pagsisimula ng gala dinner.,Inabangan ang magi­ging pagkikita nina Duterte at Obama sa ASEAN Summit matapos ang pagmumura ng una sa US leader bago tumungo ng Laos.",,
"De Lima, Gordon ‘nagbarilan’ vs E-powers",,"Hindi pa man naisasampa ni Senador Richard Gordon ang panukalang batas upang pagkalooban ng emergency powers si Pangulong Rodrigo Duterte sa pag­laban sa ilegal na droga at terorismo, agad naman itong binaril ni Sen. Leila de Lima.,Nanindigan si De Lima, chairperson ng Senate committee on justice and human rights, na hindi uubra ang panukala ni Gordon para lamang masuspinde ang writ of habeas corpus dahil sa pinapayagan lamang ito ng konstitusyon sa rebelyon at invasion at hindi sa anti-drug campaign.,“The privilege of the writ can only be suspended in cases of rebellion and invasion. The drug war is not really an invasion or rebellion,” diin ni De Lima.,Paliwanag pa ng senador na naging kalihim din ng Department of Justice, hindi maaaring gamitin ang salitang “war” sa anti-drug campaign dahil sa “figure of speech” lamang ito.,Aniya, ang writ of habeas corpus ang ta­nging pananggalang ng mamamayan kapag sila ay ikinulong ng ilegal o inaresto ng walang warrant of arrest.,“It will effectively legitimize situations of warrantless arrests, prolonged detentions without being formally charged in court (at least up to three days) or other situations which would otherwise be deemed arbitrary or illegal were it not for the suspension of the privilege of the writ,” paliwanag ng senador.,Nagtataka si De Lima kung bakit pa ito isinusulong ngayon ni Gordon samantalang iprinoklama na ang national emergency on the account of state of lawless violence sa buong kapuluan.,Nitong Huwebes ay sinabi ni Gordon na maghahain siya ng panukalang batas sa susunod na linggo upang pagkalooban ng emergency powers si Pangulong Rodrigo Duterte at maipa­tupad ang suspensyon ng writ of habeas corpus at ang pagkumpiska sa ari-arian ng mga pinaghihinalaang drug pusher.",,
MAY SAKIT BA SI PDU30?,,"Tatlong mahahalagang pagpupulong ang hindi sinipot ni Pangulong Rodrigo Duterte kahapon sa huling araw ng Association of Southeast Asian Nations (ASEAN) Summit sa Laos.,Ang malaking tanong tuloy ng marami ay kung may sakit ba si Pangulong Duterte?,Bunsod nito, pinalalantad ni Magdalo Rep. Gary Alejano sa Malacañang ang tunay na estado ng kalusugan ni Pangulong Duterte dahil hindi ito nakadalo sa ASEAN-US Summit, ASEAN-United Nations (UN) at ASEAN-India meeting sa Vientiane, Laos dahil umano sa migraine.,Sinubukan ng Abante na kunan ng reaksyon si Executive Secretary Salvador Medialdea na nagsisilbing caretaker ng gobyerno, sa tunay na kalagayan ng Pangulo, su­balit hindi ito ma-contact sa kanyang cellphone. Tinawagan din si Chief Presidential Legal Counsel Salvador Panelo sa pamamagitan ng overseas call subalit nagri-ring lamang ang telepono nito.,Ayon kay Alejano, nalalagay sa disadvantage position ang bansa kung kuwestiyunable ang kalusugan ng Pangulo. Aminado ito na sa edad at dami ng trabaho ni Pangulong Duterte ay may epekto sa kanyang pangkalaha­tang kalusugan subalit ang isyu umano ng kalusugan ng Pangulo sa kahit na anong bansa ay maitutu­ring na national security issue kaya naman dapat na aminin ng Malacañang kung ano ang pinagdadaanang health concerns ni Pangulong Duterte.,Matatandaan na may ilang engagement din ang Pangulo sa bansa na kinakansela nito dahil sa migraine na dala umano ng ‘misaligned spine’ matapos maaksidente sa motorsiklo noong ito ay 67-anyos na.,Giit ni Alejano na kung ‘intentionally’ naman ang hindi pagdalo ni Pangulong Duterte sa ASEAN-India at ASEAN-US meeting sa Laos ay talo pa rin dito ang Pilipinas.,Para naman kay Kabayan Rep. Harry Roque, posibleng ‘diplomatic excuse’ ni Pangulong Duterte ang migraine attack dahil ayaw nitong makapulong ang India at US, marahil para iwas na rin sa tensyon sa China.,“He must have his reasons. In any case, he’s chief architect of foreign policy,” pagtatapos pa ni Roque.,‘No show’ si Pangulong Rodrigo Duterte sa pulong ng regional leaders sa pagitan ng Amerika at India sa hu­ling araw ng ASEAN Summit sa Laos.,Tumayong kinatawan ni Pangulong Duterte si Foreign Affairs Secretary Perfecto Yasay Jr. sa dalawang nabanggit na pulong.,Ipinaliwanag naman ni presidential peace adviser Secretary Jesus Dureza na hindi nakadalo sa dalawang pagtitipon ang Pa­ngulo dala ng masamang pakiramdam na dinanas bandang umaga ng Huwebes.",,
Free tix for life sa isinilang na sanggol sa eroplano,,"Hindi pa man nakakalakad puwede nang lumipad ang isang sanggol matapos na ipinanganak ito sa loob ng eroplano ng Buraq Air sa paggawad sa kanya ng free lifetime tickets.,Sakay ng eroplano, patungo ang ina nito mula Tripoli sa Libya papuntang Niamey, capital ng Nigeria, nang mag-labor ito at inalalayan hanggang sa makapanganak ng isang cabin crew, ayon sa kwento ng isa pang empleyado ng Buraq Air sa CNN.,Ang airline na nakabase sa Tripoli ay may flights sa loob ng Libya na may destinasyon patungong Europe, North Africa at Middle East.,Pinangalanan ang sanggol na Abdul Baset, isinunod sa pangalan ng kapitan ng eroplano.",,
Duterte aapila kay Widodo sa kaso ni Veloso,,"Sa pagbisita ni Pangulong Rodrigo Duterte sa Indonesia itong Biyernes, hindi matutuloy ang pakikipagharap nito sa convicted drug mule na si Mary Jane Veloso dahil puno ang schedule ng una.,Hiniling ng mga magulang ni Veloso na bisitahin at saklolohan ang kanilang anak na nasa death row, ngunit isang araw lamang ang working visit ni Duterte sa nasabing bansa kunsaan partikular niyang haharapin ang Filipino community rito at si Indonesian President Joko Widodo.,Sa pagharap ni Duterte kay Widodo sa hapon ay tatalakayin nila ang maritime security sa serye ng pagdukot sa Indonesian nationals ng rebeldeng grupong Abu Sayyaf.,Gayunman sinabi ni Duterte na aapila siya kay Widodo sa abot ng kanyang makakaya sa kaso ni Veloso ngunit irerespeto anuman ang maging desisyon nito.,Ayon naman kay Philippine Ambassador to Indonesia Ma. Lumen B. Isleta hihingi muli ang Pilipinas ng konsiderasyon para kay Veloso sa argumentong nabiktima lamang ito ng illegal recruitment.,Si Veloso ay nakulong matapos mahulihan ng 2.6 kilo ng heroin noong 2010 at nahatulan ng bitay. Nagkaroon ito ng last-minute reprieve noong nakaraang taon dahil sa nakabinbing resulta sa kasong kriminal laban sa kanyang recruiter sa korte sa bansa. Ayon kay Veloso, nilagay ng kanyang recruiter ang naturang droga sa kanyang maleta.,Malaki ang pag-asa ni Isleta na magkakaroon ng magandang resulta ang pakikipag-usap ni Duterte kay Widodo lalo pa’t nagsimula ang dalawa sa panunungkulan bilang mayor at kilala ng masa. Idinagdag pa nito na pabor si Widodo sa estilo ng pagsugpo ni Duterte sa ipinagbabawal na gamot sa bansa.",,
3 Sayyaf laglag,,"ZAMBOANGA CITY — Nadakip kahapon ng pulisya rito ang tatlo umanong miyembro ng notor­yosong Abu Sayyaf matapos na maitimbre ng isang concerned citizen.,Sinabi ni Superintendent Rogelio Alabata, ang ­regional police spokesman, na hinihinalang miyembro­ ng Ajang-Ajang Group ng Abu Sayyaf ang mga nadakip­. Nasakote ang mga ito alas-3:20 ng ­madaling-araw sa Barangay Pasonanca.,Hindi naman ibinigay ni Alabata ang pangalan ng mga suspek dahil patuloy ang imbestigasyon sa mga ito upang mabatid kung ano ang misyon o plano ng mga ito, o kung may mga kasamahan pa sila.,Ngunit sa isang police report, sinabi ni Chief ­Inspector Ceasar Memoracion, hepe ng pulisya sa naturang lugar, nabatid na isang concerned citizen ang nagsumbong sa kanila na may mga nakitang taong­ ­armado malapit sa isang motorpool sa Pasonanca kung kaya’t agad na kumilos ito.,Nadakip doon sina Jamar Maing, 41; Ahmad Lawisan, 33; at Omar Tandih, 36, at nabawi sa kanila ang isang .38-caliber revolver, isang MK2 fragmentation grenade at camouflage uniform.,Dati umanong security guard ng Morning Star ­Security Agency dito si Lawisan at halos 5 buwan na umano itong hindi sumisipot sa kanyang trabaho.,Hindi nagbigay ng anumang pahayag ang mga suspek. Mahigpit ang seguridad ngayon sa Zamboanga City dahil sa opensiba ng militar laban sa Abu Sayyaf­ sa Basilan at Sulu.",,
Konsehal inereklamo ng DFA off’l,,"Naghain ng pormal na reklamo kahapon si Department of Foreign Affairs (DFA-Lipa) Director Jesusa ‘Nancy’ Garcia sa alkalde at Sangguniang Bayan ng Talisay laban kay Konsehal Florencio ‘Lorenz’ Pesigan dahil umano sa pagiging arogante nito at pagmumura sa mga tauhan ng ahensya.,Ani Garcia, hindi umano sinunod ni Pesigan ang procedure at protocol ng DFA tulad ng pagpila sa linya ng mga aplikante at umasa pa itong mabigyan ng special treatment.,Dagdag pa ni Garcia, nagpipilit pa umanong magpasama ni Pesigan sa gwardya patungo sa Director’s Office pero hindi pumayag ang duty guard dahil bawal umano siyang umalis sa kanyang pwesto at sinabihang maghintay na muna ito sa labas.,Doon na umano nagwala si Pesigan at pasigaw na sinabihan ang guwardya na “PUT*@#% INA, KONSEHAL AKO,” a­yon narin sa incident report ni Garcia sa DFA.,Nang magsumbong ang mga gwardya kay Garcia sa umano’y panggugulo ni Pesigan sa harap ng DFA, sinabihan ng opisyal ang kanyang security officer na tumawag ng pulis at ipadampot ang nagwawalang konsehal.,Sa ipinadala namang pahayag ni Pesigan, ina­min nito na hindi niya nagustuhan ang trato sa kanya ng DFA security guards ng NC Lanting Security Specialist Agency.,Naghain na rin ng pormal na reklamo si Pesigan sa PNP-Supervisory Office of the Security and Investigation Agencies (PNP-SOSIA) laban sa mga security guard ng DFA.",,
Zero signal sa Peñafrancia procession,,"May signal jamming sa boung lungsod ng Naga City, Camarines Sur dahil sa kumakalat na impormasyon hinggil sa banta ng Abu Sayyaf Group (ASG) at iba pang grupo na ba­lak maghasik ng lagim sa Tanslacion Procession sa Peñafrancia Festival sa nabatid na lungsod kung saan inaasahang mahigit sa isang milyong deboto ang dadalo sa taunang kapiyestahan., Ayon sa awtoridad, mina­buti nilang maglagay ng signal jammer upang hindi malusutan ng terorista na kadalasang ginagamit ang cellphone bilang triggering device sa mga pambobomba sa matataong lugar.,Madaling-araw pa lang kahapon ay unti-unti nang bumubuhos sa siyudad ng Naga ang mga debotong mula pa sa iba’t ibang bahagi ng bansa para makiisa sa paglilipat sa naturang imahe mula sa Peñafrancia Church patungo sa Metropolitan Cathedral.",,
Nasa Eastern Samar ang LPA,,"Isa na namang Low Pressure Area (LPA) na nasa bisinidad ng Guiuan,­ Eastern Sama­r ang namataan, ayon sa ­Philippine ­Atmospheric, Geophysical­ and Astronomical ­Services Admi­nistration (PAGAS­A) ­kahapon.,Gayunman, mababa umanoang tsansang ma­ging bagyo ang LPA dahil bukod sa nanatili lamang ito sa kanyang lugar ay mabilis din itong tatawid patungo sa direksyon ng Mindanao at agad na malulusaw.,Subalit magdadala pa rin ito ng maulap na papawirin at katamtaman hanggang paminsan-­minsang malakas na pagbuhos ng ulan sa Zamboanga Peninsula, Caraga at probinsya ng Dinagat, Eastern Samar at Palawan na maaaring magdulot ng pagbaha at pagguho ng lupa., Katamtamang pag-ulan at mga pagkulog ang inaasahan sa nalalabing lugar sa Eastern Visayas at sa probinsya ng Bohol, Cebu at Negros.,Habang makakaranas naman ng maaliwala­s na panahon ang Metro ­Manila at nalalabi pang lugar sa Luzon.",,
"Villafuerte ng CamSur, suspendido",,"Isa pang miyembro ng Mababang Kapulungan ng Kongreso ang pinasuspinde ng Sandiganbayan dahil sa kanyang kinakaharap na kasong katiwalian sa anti-graft court.,Sa resolusyong inilabas ng Sandiganba­yan Sixth Division, inutos sa liderato ng Mababang Kapulungan ng Kongreso na suspendehin ng 90 araw bilang Congressman si Camarines Sur Rep. Luis Raymund Villafuerte, Jr.,Nag-ugat ang kaso ni Villafuerte sa biniling pet­roleum product na naghahalaga ng P20 milyon sa Naga Fuel Express Zone/Petron Naga Fuel Express na pag-aari ni Jeffrey Lo noong 2010 na hindi umano dumaan sa public bidding kung saan gobernador pa ang kongresista.,Si Villafuerte ay ikalawa kay Pangasinan Rep. Amado Espino, Jr. na pinasuspinde ng Sandiganbayan dahil sa kasong katiwalian kaugnay ng blacksand mining sa kanyang lalawigan noong gobernador pa ito.",,
"2 sa triplet ni Mayor Sara, patay na!",,"ZAMBOANGA CITY — Isang malungkot na balita ang bumu­laga kahapon sa mga taga-Davao City, matapos na i-anunsyo ni Mayor Sara Duterte-Carpio na 2 sa tatlong sinapupunan nito ang wala ng pintig ang puso.,At ang nalalabi ay kasalukuyang binabantayan ng kanyang mga doktor dahil sa mahinang pagtibok ng puso nito. Halos 2 buwan na ang sinapupunan ni Carpio nang una nitong ipaalam sa publiko nitong nakaraang buwan na siya ay buntis.,Umani naman ng sari-saring komentaryo at awa mula sa mga netizens ang naging pahayag ni Carpio.,“God, please hear our prayers for Mayor Sara’s babies safeness, sana po maging maayos ang lahat hanggang sa pag-anak niya sa triplet,” ani pa ni ­Evelyn Lagrama.,Ginawa ni Carpio ang pahayag sa headquarters ng Task Force Davao sa Santa Ana na kung saan ay pormal ng pinangalanan nito si Col. Bernard Neri bilang bagong commander ng naturang anti-terror unit ng militar.,Pinalitan ni Neri si Col. Henry Robinson matapos itong sibakin sa kanyang puwesto dahil sa naganap na pambobomba sa night market sa Roxas­ Avenue na ikinamatay ng 15 katao at pagkasugat ng mahigit sa 5 dosenang sibilyan.",,
NATALO SA TONG-ITS NAMARIL,,"Agaw-buhay ngayon­ ang dalawang kalalakihan matapos na pagbabarilin ng isang lalaki na kanilang kalaro ng ‘tong-its’ matapos na matalo at mapikon ito sa Lungsod ng Navotas, kahapon ng umaga.,Sa ulat ng Navotas­ City Police, ganap umanong alas-10:30 ng umaga nang maganap ang insidente sa isang lamay ng kanilang kapitbahay­ na nakaburol sa Road 18, Barangay North Bay Boulevard South (BNBS) ng nasabing lungsod.,Kasalukuyang nagsusugal ang magkaibi­gang sina Edgardo Sava, 21-anyos, binata at Francisco Luaton, 38-anyos na parehong mga mangi-ngisda kasama ang suspek na si Eric Favillaran, 30-anyos, isang helper na pawang mga residente ng Pescador Street, Road 10 ng nasabi ring lugar.,Sa kasagsagan ng kanilang pagsusugal ay bigla na lamang umanong pinagbubulyawan ng suspek ang mga kalaro dahil sa sunud-sunod nitong pagkakatalo, pinagbintangan din niya ang dala­wa na pinagkakaisahan siya at nagsasabwatan ang mga ito upang dayain siya sa sugal.,Padabog na umalis si Favillaran sa lugar habang nagpatuloy naman sa paglalaro ang mga biktima, ilang sandali lamang ay bumalik ang suspek na armado na ng hindi pa nalalamang kalibre ng baril at walang anu-anong pinagbabaril ang mga kalaro na noon ay parehong nakatalikod sa kinaroroonan ng suspek.,Isang tama ng bala ang tinamo ni Sava sa kanyang likuran na tumagos sa kanyang kanang baha­gi ng dibdib habang isa ring tama ng bala ang ti­namo rin ni Luaton sa kanya ring likuran, mabilis namang sinaklolohan ng mga residente sa lugar ang dalawa at isinugod sa Tondo Medical Center na pawang nasa kritikal na kundisyon sa ngayon.,Mabilis namang nakatakas ang suspek bitbit pa rin ang baril na ginamit nito sa pamamaril sa dalawang biktima.",,
Cebu hinagupit ng buhawi,,"Ilang residential houses ang nagiba at nagdilim ang paligid nang mawalan ng suplay ng kuryente sa pananalasa ng buhawi sa Barangay Odlot, Bogo City, Cebu kahapon.,Sa report ng Cebu Provincial Government, may mga puno rin ang natumba, nagliparang mga bubong at may mga pumpboats na nasira bunsod ng pagdaan ng nasabing buhawi.,Partikular na naapek­tuhan ang Sitio proper 1 at Sitio proper 2 sa nabanggit na Barangay.,Gayunman, wala naman iniulat na namatay o nasugatan.",,
LPA binabantayan sa Mindanao,,"Isang Low Pressure Area (LPA) ang binabantayan ngayon sa Mindanao.,Ang nasabing LPA ay huling namataan sa 40 kilometers West ng Lumbia, Cagayan De Oro City, Misamis Oriental.,Habang ang extreme Northern Luzon naman ay nananatiling apektado ng Southwest Monsoon o Habagat.,Ayon sa Philippine Atmospheric Geophysical and Astronomical Service Administration (PAGASA) mahina hanggang sa katamtamang pag-ulan lamang ang mararanasan ngayong araw sa Mindanao, Visayas, Bicol region, Palawan, Batanes at Babuyan Group of Islands.,Makararanas naman ng isolated rainshowers o thunderstorms ang Metro Manila at nalalabing bahagi ng bansa.,Ayon sa PAGASA, magiging maganda ang panahon sa mga kalapit na lalawigan hanggang sa weekend.",,
Marikina City jail ginalugad,,"Iba’t ibang klase ng matutulis na kagamitan ang nakumpiska nang salakayin ng pinagsanib na puwersa ng Bureau of Jail and Management Penology (BJMP), Philippine Drug Enforcement Agency (PDEA), Bureau of Fire Protection (BFP) at Special Weapons and Tactics (SWAT) ang Marikina City Jail.,Sa isinagawang Oplan Greyhound sa nasabing bilangguan, pinagbabaklas ang mga kubol na gawa sa plywood sa loob ng piitan kung saan nakakumpiska ng mga kontrabando na matutulis na bagay gaya ng ice pick, pako, gunting, kutsara’t tinidor, improvise knife, nail cutter, lapis at pang-ahit.,Nakakumpiska rin ang raiding team ng mga CD, Christmas lights, toothbrush, electrical wire at tape, condom at mga barya.",,
Pulis patay sa kabaro,,"Nahaharap sa patung-patong na kaso ang isang pulis ng National Capital Regional Police Office (NCRPO) matapos barilin ang kanyang kapwa pulis, nangarnap ng isang motorsiklo at nakunan pa ng shabu na nakasingit sa likurang bahagi ng kanyang PNP identification card sa loob ng kanyang pitaka, kamakalawa ng gabi sa Tondo, Maynila.,Nasa kustodiya ng Manila Police District-homicide section, ang suspek na si PO1 Mark Sagun, naka­talaga sa NCRPO–RPHAU at taga-Blk. 37, Welfare Ville, Mandaluyong City.,Namatay habang ginagamot sa Gat Andres Bo­nifacio Memorial Medical Center (GABMMC), ang biktimang si PO1 Louie Wang, 32, nakata­laga sa Manila Police District-Police Station 1 dahil sa tama ng bala sa dibdib.,Sa imbestigasyon ni SPO2 John Charles Duran, ng MPD-hs, naganap umano ang insidente dakong alas-8:10 ng gabi sa may 1240 Canal de la Reina corner Pavia St., Tondo, Maynila matapos magtalo ang suspek at biktima kaugnay sa droga.,Nalaman na magka-brother sa fraternity na Magic 5, na ang biktima at suspek ay nag-iinuman umano kasama ng isang Cesar Lajom, pagkatapos ay umalis at may pinuntahan at nang magbalik ay nagtatalo na ang dalawa.",,
Mga Kwentong OFWs: Gutom at hirap ng buhay sa Saudi (Last Part),,"“Mistulang preso kami doon sa camp na tinutuluyan namin doon sa Saudi dahil hindi kami makalabas at walang pera”,Ito ang panimulang kuwento ni Richard Sumalinog, 42, welder, isa sa 129 na dumating kahapon mula sa bansang Saudi na nawalan ng trabaho mula sa Muhammad-Al Mojil Group (MMG). Taong 2006 siyang dumating doon.,Si Sumalinog ay tubong Batangas City at 10-taong nagtrabaho sa Saudi. Ayon sa kanya, 15-buwan siyang hindi pinasuweldo matapos malugi at magsara ang kumpanyang pinasukan na Al Khobar Saudi Arabia.,Matinding gutom umano ang kanyang inabot doon at nasa isang kampo lang sila kung saan bawal lumabas at sa oras na sumuway o hindi ka sumunod ay may kalalagyan ka dahil huhulihin ka ng pulis dahil wala kang IQAMA o residence ID.,Aniya, ilan sa kanyang mga kasamahan sa loob ng kampo ay nagkakasakit na at wala man lang nagbibigay ng gamot at wala rin silang perang pambili.,“Hirap nang buhay namin doon nang mawalan kami ng trabaho, hindi normal ang takbo ng buhay namin. Gutom at hirap ang dinadanas namin. Pero tiniis ko ito at hindi ko pinaramdam sa pamilya ko ang hirap dahil ayaw ko rin mag-alala sila sa kalagayan ko doon sa Saudi,” kuwento pa ni Richard.,Aniya, sa loob ng 15-buwan na pananatili niya sa camp hindi siya kumakain ng tama, puro tinapay at noodles lamang ang pagkain nila., ",,
Dinadiawan-Casiguran Road inaayos,,"Inaasahang dadagsain ng mas maraming lokal at dayuhang turista ang lalawigan ng Aurora kasunod ng pagsasaayos sa lansangan patungo sa mga pasyalan at sa mga white beach destination sa nasabing lalawigan.,Base sa ulat na tinanggap ni Department of Public Works and Highways (DPWH) Sec. Mark Villar, natapos na ang pagsasaayos ng 16-kilometer Dinadiawan-Casiguran Section ng Ba­ler-Casiguran Road, na patungo sa mga sikat na pasyalan kabilang ang Casapsapan Beach sa Casiguran, Aurora na kilala dahil sa white sand at crystal clear water nito.,Ang Baler-Casiguran Road na isang national road ay matatagpuan sa mid-eastern coast ng Luzon sa probinsya ng Aurora at mahalagang lagyan ng maa­yos na lansangan na pinondohan ng P231 milyon.",,
100 nalason sa chemical attacks,,"Umabot na sa mahi­git 100-katao kabilang ang maraming bata ang isinugod sa pagamutan sa Eas­tern Aleppo, Syria matapos magbagsak ng mga bomba na naglalaman ng nakalalasong kemikal na ‘chlorine’ ang mga fighter jets na suportado ang gobyerno ni Basher Al-Assad.,Ayon sa ulat, sinabi ng US-based Syrian American Medical Society (SAMS), dalawa ang nasawi sa nasabing pambobomba sa pinakahuling ‘barrel bombing’ at chemical attack sa Sukkari, Aleppo na hawak ng mga rebelde.,Kabilang sa mga naospital matapos makalanghap ng ‘chlorine’ ay 37 bata at sampung kababaihan.,Karamihan din sa mga naapektuhan ay nakaranas ng matinding hirap sa paghinga matapos makalanghap ng naturang kemikal.,Hanggang sa kasalukuyan, mariing itinatanggi ng gobyerno ng Sy­ria na gumagamit sila ng chlorine gas sa kanilang military offensive.,Kaugnay nito, patay ang anim na US-backed Kurdish fighter at sugatan ang ilang sibilyan sa naganap na Turkish shelling sa may hangganan ng Syria.,Ang pagpapapu­tok ay tumama sa Kurdish-controlled Afrin area sa northwest nitong Miyerkules ng gabi, ayon sa Syrian Observatory for Human Rights (SOHR).",, 2 pa iniligpit sa NE
2 drug personality itinumba sa loob ng bahay,,"Dalawang lalaki na kapwa sangkot sa iligal na droga ang pinatay sa pamamaril sa magkahiwalay na lugar sa Pasig City sa loob ng magdamag.,Bandang alas-2:30 ng madaling-araw ay binaril at napatay ang isang Jessie ­­Dabon, 45, matapos pasukin sa bahay ng hindi nakikilalang gunman sa Barrio­ Masikip, Jennys Ave., Brgy. Rosario, Pasig.,Napag-alaman mula­ kay Noralyn Ortiz, 42, natu­tulog sila sa ikalawang­ palapag ng kanilang bahay, katabi ang kanyang asawa at dalawang paslit na anak nang magising sila sa magkasunod na ma­lakas na putok ng baril.,Inamin ni Ortiz na gumagamit ng illegal drugs si Dabon pero matapos itong sumuko kamakailan ay tumigil na ito.,Makalipas naman ang isang oras, napatay din ang drug personality na si Enrico Espinosa, 27, matapos na pagbabarilin sa loob mismo ng kanyang bahay sa Col. P. Licsi St., Caniogan, Pasig City.,Dalawang tama ng punglo sa mukha ang ­tinamo ni Espinosa sanhi ng kamatayan nito.,Kwento ng mga saksi, dalawang lalaki ang bumaril habang may dalawang lalaki pa ang nagsilbing look-out.",,
Mayon muling nagparamdam,,"Dahil sa pagpapakita ng abnormalidad sa tatlong araw, itinaas na ng Philippine Institute of Volcanology and Seismology (PHIVOLCS) ang alert level 1 sa bulkang Mayon.,Ayon sa PHIVOLCS, nakapagtala sila ng gas emission, ground deformation at volcanic earthquake sa bulkang Mayon.,Patuloy din ang pagtaas ng sulfur oxide emission mula sa bunganga ng bulkan na umaabot sa 500 tonelada kada araw.,Nakapagtala din ang Mayon Volcano Observatory seismic network ng 146 na volcanic earthquakes simula Agosto 3 hanggang 6.,“This means that it is at an abmormal condition and has entered a period of unrest,” ayon sa Phivolcs.,Gayunman, wala pa namang namamataang crater glow sa bulkan.,Pero pinayuhan naman ng PHIVOLCS ang publiko na iwasan ang pumasok sa 6-kilometer permanent danger zone ng bulkang Mayon.",,
"Italyano, Pinay dinampot sa pambubugaw",,"Arestado ang isang Ita­lian national at isang Pinay matapos ibugaw ang isang Grade 10 pupil sa Makati City kamakalawa ng gabi.,Kasong paglabag sa Anti Trafficking Act ang isinampang kaso laban sa dalawang suspek na nakilalang sina Luigi Meinero, 63, kasalukuyang nanunuluyan sa Room 209, Picasso Residences, Leviste St., Salcedo Village, Brgy. Bel-Air ng naturang lungsod at Emily Santos alyas ‘Ashly’, 22, nakatira sa T. Rayos St., Brgy. Ligid Tipas, Taguig City.,Samantala, ang biktima naman ay itinago sa pangalang Maya, 15, taga-Taguig City.,Base sa nakarating na report kay Southern Police District (SPD) Director Senior Supt. Tomas Apolinario noong Set­yembre 2 , nagtungo ang biktima kasama ang ina nito at ang mga kawani ng Department of Social Welfare (DSWD) sa tanggapan ng Taguig City Police upang magharap ng reklamo laban kay Santos at sa naturang dayuhan.,Matapos umanong ibugaw ang biktima ni Santos at paghubarin nito sa harapan ng nasabing dayuhan kapalit ng halagang mahigit sa P500.",,
"State of lawless violence, butas-butas",,"Maaaring kuwestiyunin sa Supreme Court (SC) ang legalidad ng idineklarang state of lawless violence (SOLV) sa buong kapuluan, ayon kay Senador Leila de Lima.,“Puwede pong kuwestiyunin. And I think, baka may mga nagbabalak na, especially mga human rights advocates,”paglalahad ng senadora.,Ilan sa mga butas, ayon sa senador, ay makikita sa implementing guidelines ng Proclamation No. 55 hinggil sa warrantless arrest.,Walang nakikitang problema si De Lima sa unang tatlong grounds para ipatupad ang warrantless arrest tulad ng kung ang krimen ay nagawa na o gagawin pa lamang; kung ang krimen ay katatapos lang ng ilang oras at kung tumakas ang isang preso.,Sinabi ni De Lima na maaaring maabuso ang ikaapat na ground dahil paano pa papalag ang isang tao sa warrantless arrest kung nakaharap na ang mga pulis na may bitbit na baril.,Kinuwestiyon din ng chairperson ng Senate committee on justice and human rights ang inimbentong ground sa warrantless searches and seizures. Aniya, tama lang ang unang anim na ground subalit sablay ang ikapitong ground.",,
3 target na pusher bumulagta,,"Pawang patay ang tatlong target na mga drug pu­shers ng mga operatiba ng Bacoor Component Police Station at Rosario Municipal Police Station sa Cavite, sa ihahaing search warrant/buy-bust dakong alas-5:30 ng madaling-araw kahapon sa Brgy. Talaba 6, Bacoor City at Brgy. Bagbag 2, Rosario, Cavite.,Nagsilbing team leader si P/Insp. Arnel Mendoza sa direktiba ni P/Supt. Christopher Olazo, OIC ng Bacoor CPS, nang isagawa ang sabayang paghahain ng tatlong search warrant, todas si dating Brgy. Captain Manuel Aledia alyas ‘Boy’, nang dukutin nito at ipu­tok ang caliber .38 na nakatago sa ilalim ng kanyang unan, nang makita ang mga operatiba.,Sa katapat nitong bahay ay naaresto ang kanyang anak na si Mary Ann Benamir, na minsan nang naaresto sa pag-iingat ng bultu-bultong shabu, kapwa nakunan ng mga plastic sachet ng shabu ang mag-ama sa magkabilang bahay, ilang metro lamang ang layo sa bahay ng mga naunang suspek ay tumimbuwang din ang nanlabang si Michael Angelo Alba, gamit ang ca­liber .38 paltik na baril.,Sa buy-bust naman nagtapos ang buhay ni Federico Faustino alyas ‘Rico’ ng Ferrer Compound, Brgy. Bagbag 2, Rosario, Cavite, matapos na manlaban din nang maramdamang parak ang binentahan niya ng droga. Narekober ang gamit nitong caliber .38 revolver, 5 plastic sachet ng shabu at dalawang plastic sachet ng marijuana.",,
MALLS ‘DI KAYANG BANTAYAN NG PNP,,"“Magtiwala na lamang sa mga security forces ng mga malls.”,Ito ang panawagan kahapon ng Philippine National Police (PNP) – Explosive and Ordinance Division (EOD) sa publiko kasunod ng pag-amin na hindi nila kayang banta­yan ang lahat ng mga mall sa bansa partikular sa Metro Manila.,Ayon sa hepe ng PNP-EOD at K9 na si Sr. Supt. Remigio Gregorio, mga piling lugar lamang nakapagde-deploy ng mga K9 team dahil sa kakula­ngan ng mga tauhan.,“Kulang po kami sa tao, kaya kaunti lamang po ang presensya ng PNP K9. Hiling po namin publiko na magtiwala sa security forces ng mga mall dahil sapat naman ang trai­ning ng mga security team. Hindi naman po tumitigil makipag ugnayan ng pulisya sa mga private security forces ng mga mall,” wika ni Gregorio.,Sa ngayon, nagsagawa naman ng coordinating conference ang PNP-SOSIA o Supervisory Office for Security & Investigation Agencies sa Camp Crame kasama ang mga mall owners, kanilang kinatawan, security agencies at mga kinatawan ng mga hotel at mga school sa la­yong maging maayos ang koordinasyon dahil sa dumaraming bomb threat at mga bomb scares.,Samantala inamin naman ni PNP spokesperson Sr. Supt. Dinardo Carlos na may banta sa Metro Manila kaya nasa full alert status ang kanilang hanay.,Nanawagan din si Carlos sa publiko na huwag nang ikalat ang mga bomb scare na natatanggap sa private message o text.,Samantala, umapela din sa PNP ang pamunuan ng Department of ­Education (DepEd) na magdagdag ng police visi­bility sa mga paaralan sa buong bansa.,Ito ay dahil sa sunud-sunod na bomb scare na tinatanggap ng mga paaralan hindi lang sa Metro Manila kungdi maging sa mga lalawigan.,Sa kahilingan ng DepEd, nais na magpa­kalat ng mga karagdagang pulis sa paligid ng mga paralaan, uniber­sidad at kolehiyo upang makasiguro sa seguridad ng mga estudyante at maging maaayos at hindi na maistorbo ang klase ng mga mag-aaral.",,
Walang hero’s burial kay Marcos hanggang Oktubre 18,,"Hindi pa rin mangyayari ang planong pagpapalibing kay dating Pangulong Ferdinand Marcos sa Libingan ng mga Bayani matapos palawigin ng Supreme Court (SC) ang ipinalabas na ‘status quo ante order’  hanggang sa Oktubre 18, kaugnay sa planong pagpapalibing kay dating Pa­ngulong Marcos sa LNMB sa Setyembre 18.,Una nang nagpalabas ng SC ng SQA order noong Agosto 23 na magtatagal ng 20 araw  at nakatakda sanang magtapos sa Setyembre 12.,Nabatid na sa unang plano ng pamilyang Marcos, nakatakda sanang ilibing sa LNMB ang da­ting pangulo sa darating na Setyembre 18, isang linggo pagkatapos ng kaarawan nito base sa desisyon ni Pangulong Rodrigo Duterte.,Tinapos na ng SC ang oral argument na ginawa kaugnay sa pitong petisyon na tumututol sa Marcos hero’s burial sa LNMB.,Nabatid na tumagal ng pitong oras ang ikalawang oral argument na sinimulan dakong alas-10:00 ng umaga.,Inatasan rin ng SC ang panig ng petitioner at government council na maghain ng kanilang komento sa loob ng 20 araw.,Sumentro ang palitan ng argumento sa legalidad ng pagpapalibing kay da­ting Pangulong Marcos sa LNMB.",,
Kulungan ipinalit kay Misis,,"Kakaiba ang aktuwasyon ng isang 70-anyos na mister na mas ninais na makulong sa halip na makasama ang kanyang misis.,Sa ulat ng Agence-France Presse, hindi pinagsisihan ng suspek na si Lawrence John Ripple ang ginawa nitong pagnanakaw sa isang bangko dahil sa sinadya nitong mahuli at makulong.,Sinasabing pinagnakawan ng suspek ang isang bangko sa Kansas state kung saan sa halip na tumakas matapos makuha ang $3,000 cash mula sa teller ay hinintay lang nito na dumating ang mga pulis upang arestuhin siya.,Dito ay inamin ng suspek sa pulisya na mas nanaisin pa nito na makulong kaysa bumalik sa kanilang bahay matapos ang pag-aaway nila ng asawang si Remedios.,“I’d rather be in jail than at home,” sabi ni Ripple.,Idinagdag pa nito na nag-iwan ito ng sulat sa bahay na nagsasabing magpapakulong na lang ito kaysa magkasama sila ng misis.",,
"State of Emergency, walang deadline",,"Nakasalalay sa mga kamay ni Pangulong Rodrigo Duterte kung hanggang kailan ipatutupad ang state of emergency.,Ito ang nilinaw kahapon ni Executive Secretary Salvador Medialdea patungkol sa indefinite deadline na implementasyon ng state of emergency ng gobyernong Duterte.,“Alam mo nasa Saligang Batas natin, pati martial law 60 days, kapag lawless violence po walang naka-indicate na date. Siguro because this is a lesser measure ho na wala namang nasu-suppress na mga civil rights dito. Time judgment na lang ng Presidente kung sa tingin niya na normalize na, ‘di balik na iyong mga tao sa iba-ibang units nila kung kailangan, kung tapos na ‘no,” paliwanag ni Medialdea.,Itinanggi rin ng opisyal ang bali-balitang pangmatagalang pagpapairal ng state of emergency., “Wala naman pong ganoon katagal siguro. Nakakatakot po…iyong maulit pa iyong nangya­ring iyon. Ayaw na na­ting maulit iyon, kung pupuwedeng mapigilan man lang natin at the very least,” dagdag nito.,Kinlaro rin ni Medialdea na mararamdaman agad ng taumbayan kung babawiin na ang state of emergency at nakabase anya ito sa sitwasyon ng ating bansa.,Samantala, tiniyak ng palasyo ng Malacañang na may kaparusahang naghihintay sa mga miyembro ng Philippine National Police (PNP) at Armed Forces of the Philippines (AFP) na magmamalabis sa kanilang tungkulin kaakibat ng pinaiiral na state of national emergency.",,
"Traffic, state of mind lang!",,"“It’s all in the mind.”,Halos ganito lang kasimple inilarawan ni Department of Transportation (DOTr) Secretary Arthur Tugade ang problema ng trapiko sa bansa.,Ayon kay Tugade, nasa pag-iisip o “state of mind” lang umano ng mga Pilipino ang talagang nagpapalala sa sitwasyon ng trapiko.,Dahil parang nakasanayan na lang umano ng publiko na gawing dahilan o palusot ang nararanasang matinding trapik sa tuwing nahuhuli sa oras ng kanilang pasok sa trabaho.,Sapagkat kahit naman umano hindi trapik ay ito na lang lagi umano ang ginagawang katwiran ng mga tao.,Kung kaya’t sinabi ng kalihim na tigilan na umano ng publiko na sisihin ang trapiko dahil ito lang umano ang makakaresolba sa problema sa trapiko, kung ang mga tao mismo ang magbabago na huwag laging ito ang dinadahilan.,Mabilis na bumuwelta si Senadora Grace Poe sa pahayag ni Tugade. Aniya, malungkot na realidad ang problema ng trapiko na hindi maaaring takasan bagkus kaila­ngang harapin at bigyan ng solusyon.,“We should not be naïve to the problem but we need to focus on solutions as well. As ordinary citizens, complying with traffic rules is a start, our state of mind is such, because traffic is a deplorable reality,” sabi pa ni Poe.",,
"P2K dagdag pensyon, lusot na sa committee level",,"Umusad na sa House of Representative ang panukalang P2,000 dagdag sa pension ng mga Social Security System (SSS) pensioners matapos aprubahan na sa Committee on Government Enterprises and Privatization.,Matatandaan na ang P2,000 pension hike ay una nang na-veto sa termino ni da­ting Pangulong Noynoy Aquino sa katwirang P26B ang matatapyas kada taon sa pondo ng SSS subalit ngayong 17th Congress ay positibo ang mga mambabatas na tuluyan na itong maisasabatas.,Sa naganap na pagdinig kahapon sa Kamara na dinaluhan ng mga opisyal ng SSS ay naghain si Bayan Muna Rep. Carlos Isagani Zarate ng Motion for Omnibus Approval para sa 15 nakabinbin na meaures na agad na sinegundahan ni Sorsogon Rep. Evelina ­Escudero,,Iginiit ni Zarate na umaasa syang­ mabilis na maaprubahan sa plenaryo­ ang panukala gayundin ang Senate version para bago matapos ang taon ay malagdaan na ni Pangulong Rodrigo Duterte, ani Zarate matagal nang hinihintay ng mga pensioners ang dagdag na ito kaya naman huwag na sanang biguin pa ng mga kapwa mambabatas.,Mabi-veto pa rin,Aminado naman si Surigao Rep. Prospero Pichay na maituturing na ‘popular bill’ ang pension hike pero hindi umano ito ang dapat na maging sukatan sa pagsuporta sa panukala bagkus ay dapat tingnan ang survival rate ng SSS.",,
"Dalawa sa triplets ni Sara Duterte, wala na",,"Wala na ang dawala sa triplets na nasa sinapupunan ni Davao City Mayor Sara Duterte-Carpio.,Ito ang malungkot na ibinalita ng alkalde, anak ni Pangulong Rodrigo Duterte, itong Huwebes na wala nang heartbeat ang dalawa sa tatlong sanggol nito.,“Lunes, buong araw iyak ako nang iyak. I lost my identical twins” ani Duterte. “Monday, I wasn’t feeling well, so nagpunta ako sa doctor and said I’m not feeling very good. So she checked and told me na-arrest na raw ang heartbeats ng identical twins, but fighting pa ang isa…He or she is doing good as of Monday. So mayroon pa akong isa.”,Noong Agosto 19 inanunsyo ng alkalde ang sensitibong kalagayan nito sa pagbubuntis. Sa kabila nito, patuloy siya sa panunungkulan sa kanilang lungsod.,“The human body is made to carry just one baby and I am experiencing threefold all the pregnancy symptoms that a woman goes through.” ani noon ni Duterte. “I will continue to work until I am allowed by the doctors to do so, however, I have been advised to avoid crowded places to lessen the chances of acquiring infections.”,Ang 38-taong-gulang na si Sara ay may dalawang anak na sina Sharky, 7, at Stingray, 3, sa asawang si Atty. Manases Carpio.",,
"Gordon: ‘Habeas corpus’ suspendihin para sa droga, terorismo",,"Sa pagsuspendi ng pribilehiyo ng writ of ‘habeas corpus’ naniniwala si Senator Richard Gordon na mapapadali ang laban ng pamahalaan kontra sa iligal na droga at terorismo.,Ang ihahaing panukalang ito ni Gordon ay dagdag na emergency powers kay Pangulong Rodrigo Duterte kaugnay sa deklarasyon nitong state of lawlessness kasunod ng Davao bombing.,“Gusto niyang gawin. Suportahan natin ‘yan. Ayaw natin yung pinapatay, bigyan mo siya ng walang hypocrisy: declare an emergency; congress says, we will allow you; give them the suspension of habeas corpus so we can arrest these people para walang patayan,” ani Gordon.,Paniguro ng Senador na hindi matutuloy ito sa Martial Law dahil limitado ang kapangyarihang ibibigay sa Pangulo dahil tatagal lang ito ng anim na buwan kasunod ng deadline ni Duterte sa pagsugpo sa isyu ng droga.,Pagdidiin pa ni Gordon, sa kanyang panukala ay mareresolba din ang isyu sa extra judicial killings kaugnay pa rin sa bawal na droga.,“If it’s a war against drugs, let’s give the President, let’s tell the people in black and white, if you’re a drug pusher, you’re a drug lord, you can now be arrested because of suspended writ of habeas corpus,” ayon pa sa Senador. “Maghabol ka, huhulihin ka namin, habang iniimbestigahan ka namin para we can really, mabulatlat lahat ‘yung mga kalokohan mo.”,Idinagdag pa nito na dapat may 24/7 na korte na para mabigyang atensyon ang reklamo ng publiko.",,
PDU30 ‘DI NAGMURA!,,"Sa gitna ng kaliwa’t kanang batikos kaugnay ng maanghang na pahayag nito laban kay US President Barack Obama, naging kapuna-puna ang asta ni Pangulong Rodrigo Duterte sa pulong ng Association of Southeast Asian Nations (ASEAN) summit sa Laos, kung saan ay hindi ito naringgan ng pagmumura sa kanyang ginawang speech, taliwas sa inasal nito sa mga pinakahuli nitong pagharap sa publiko at media sa Pilipinas.,Labis na inabangan ng marami ang nasabing speech ni Duterte matapos na tablahin at hindi harapin ni Obama sa dapat sana’y bilateral meeting ng dalawa sa nasabing pagpupulong. Sa halip, hinarap ni Obama si South Korean President Park Geun-hye.,Sa kanyang talumpati, nanawagan si Pangulong Rodrigo Duterte ng mas maigting na aksyon at pagtutulungan ng ASEAN community para labanan ang trans-national crime na isa sa pangunahing problemang kinakaharap ngayon ng Pilipinas.,Kabilang sa tinukoy na transnational crimes na banta sa rehiyon ay ang ilegal na droga, terorismo, trafficking in persons at violent extremism.,Ang apela ay ginawa ni Pangulong Duterte sa harap ng ASEAN Business Advisory Council, awardees ng ASEAN Business Awards at business community kamakalawa ng gabi sa Laos kung saan ito tumayong Speaker ng 13th ASEAN Business and Investment Summit 2016.,Sa nasabi ring pulong ay iginiit ni Pangulong Duterte ang pagpapalakas sa intelligence sharing ng ASEAN community para mapigilan ang anumang bantang pag-atake ng mga terorista at pagkalat ng ilegal na droga sa rehiyon.,“We shall not be cowed. We will press on. We must re-double our efforts to concentrate on intelligence gathering, prevention, interdiction, arrest and prosecution,” bahagi ng talumpati ng Pangulo.,Hiniling din ni Duterte ang pagsulong ng mas malayang kalakalan sa rehiyon.,“We should act together in to ensure that economic gains we made so far will advance at full speed so that ASEAN can confidently play its rightful role as a global player, contributing to the economic growth and prosperity,” pahayag pa ni PDU30.,Mistulang rockstar umano ang dating ni Pa­ngulong Duterte sa Laos kung saan ito dumalo sa ASEAN summit.,“Dito nga sa ASEAN summit, mistulang “rockstar” ang Pangulong Duterte na pinagkaguluhan hindi lamang ng international media kundi maging ang mga world leaders na gusto siyang makausap,” pahayag ni Chief Presidential Legal Counsel Salvador Panelo na kasama sa delegasyon ng Pilipinas sa Laos.,Kaugnay nito ay binigyan-diin ni Panelo na maaaring mali lamang ang pagkaunawa ni US President Barack Obama at ng White House sa matatapang na pananalita ni Pangulong Duterte.,Iginiit ni Atty. Panelo na maaaring “out of context” ang pagkakaintindi ni Obama sa galit ni Pa­ngulong Duterte sa alegasyong extra-judicial killings sa bansa.,Hindi naman aniya direktang minura ni Pa­ngulong Duterte si Obama at iba rin ang ibig sabihin nitong sisipain ang US President.,Nanindigan din ang Palace official na hindi magpa-public apology si Pangulong Duterte kay Obama sa nangyari.,Hindi rin aniya magiging dahilan ang kontrobersya para baguhin ni Pangulong Duterte ang kanyang estilo.,Samantala, habang sinusulat ang balitang ito ay marami ang nag-aabang at excited sa paghaharap nina Obama, Duterte at UN Secretary General Ban Ki-Moon sa gagana­ping ASEAN gala dinner (kagabi) kung saan sinabing magkakatabi sa upuan ang tatlong world leaders.,Matatandaang nakatanggap din ng batikos kay Duterte ang UN nang punahin nito ang illegal drug war at umano’y human rights violation ng kanyang administrasyon.",,
Sulu sagupaan: 32 ASG patay,,"Pumatong na sa 32 ang namamatay sa hanay ng bandidong Abu Sayyaf Group (ASG), ayon sa report ng Western Mindanao Command (Wesmincom).,Simula nang ipag-utos ni Pangulong Rodrigo Duterte na pulbusin ng Armed Forces of the Philippines ang ASG noong Agosto 26, nalalagasan na ito ng pwersa kunsaan dalawa sa miyembro nito ang huling naitalang namatay noong Martes.,“Reports gathered from civilians in the vicinity confirmed two ASG killed being carried by their companions for burial,” batay sa statement ng Wesmincom.,Ang direktiba ng Pangulo ay nag-ugat nang pugutan ng rebeldeng bandido ang isang 18-taong-gulang na kidnap victim noong Agosto 24 na si Patrick Almodovar matapos hindi maibigay ang hinihinging P1 milyong ransom.,Kinilala ang nasawing subleaders ng ASG na sina Jamiri Jaong Jawhari at Basaron Arok.,Walang iniulat na namatay sa hanay ng tropa ng pamahalaan sa pakikipagsagupaan sa bulubunduking bahagi ng Patikul, Sulu.,Kinidnap si Almodovar, anak ng isang court stenographer sa Jolo, Sulu, noong Hulyo habang ito ay nasa harapan ng kanilang bahay. Natagpuan ang ulo nito sa Patikul na nakabalot sa isang plastic bag at iniwan sa lugar ng tatlong lalaking nakamotorsiklo.",,
"Parak, 1 pa dedo sa pamamaril sa sabungan",,"Dalawa katao kabilang ang isang pulis ang nasawi habang tatlo ang sugatan sa insidente ng pamamaril sa isang sabungan sa Sitio­ Camasata,­ Barangay Central, Ajuy Iloilo.,Sa ulat na ipinara­ting sa Camp Crame ni Chief Insp. Charlie Sustento, rumesponde ang mga pulis sa sabungan dahil sa natanggap na impormasyon na may lasing na lalaking nagwawala at nanunutok ng baril sa mga manonood.,Bago pa makapasok sa sabungan, agad pinaputukan ng suspek na si Arman Verbo Edem, 46, ng Barangay Taguhangin, Ajuy, Iloilo­ ang mga pulis at tinamaan si PO3 Kenneth Toreres sa tiyan at balikat dahilan ng kanyang kamatayan.,Gumanti naman ng putok ang iba pang pulis na kasama ni Toreres hanggang magsimula ang engkuwentro.,Dito tinamaan ang dalawa pang pulis na sina PO2 Ryan Alfinsa at PO1 Jan Brave Vicente at isang sibilyan na si Nestor Dator Aquarino, 65, ng Sitio Ubos, Poblacion Ajuy, Iloilo.,Nagtamo rin ng dalawang tama ng punglo sa katawan ang suspek na si Edem dahilan ng kamatayan.",,
5 pulis-Batangas sugatan sa pagsabog,,"Limang aktibong pulis Batangas ang pawang nasugatan matapos sumabog ang gulong ng kanilang sinasakyang mobile car sa may north bound lane ng Star Tollway, Brgy. San Andres, Malvar, Batangas, pasado alas-11 ng umaga kahapon.,Nabatid na sakay ng Toyota Innova Mobile Patrol Car ng Tanauan City Police Station (SKY-785) ang mga biktimang sina PO1 Marco Dimaano y Lirio, 30 (driver), PO3 Jane Ramirez y Malabanan, 33 ng Provincial Investigation and Detective Management Branch (PIDMB), PO1 Reynalyn Manzano y Marasigan, 26, PO1 Randy Garcia y Tenorio, 27 at PO1 Jayson Medrana, 26-anyos nang biglang sumabog ang kaliwang gulong ng patrol car at tuluyang nawalan ng kontrol sa manibela ang drayber.,Bunsod nito, sumalpok sa concrete railings ng expressway ang sasakyan bago tuluyang tumagilid at naging sanhi ng pagkasugat ng mga biktima.,Sa mga biktima ay tanging si PO1 Manzano ang malubhang nasugatan at lahat sila ay isinugod sa Marie Mediatrix Hospital sa Lipa City, Batangas.",,
"Sri Lanka, malaria free na",,"Idineklara ng World Health Organization (WHO) na malaria free na ang bansang Sri Lanka.,Ayon sa ulat, base sa WHO, walang naitalang local transmission ng malaria sa loob ng tatlo’t kalahating taon.,Sinabi pa ng health agency ng United Nations, ang Sri Lanka ang pangalawang bansa sa rehiyon na matagumpay na napuksa ang malaria matapos ang Maldives. Nabatid na isa ang Sri Lanka sa mga pinakaapektadong bansa ng malaria.,Ang maigting na awareness campaign at pag-deploy ng mga mobile clinics ang isa sa mga dahilan kung bakit nasugpo ng bansa ang malaria na nakukuha mula sa lamok.",,
"Agusan del Sur, niyugyog",,"Magnitude 4.6 na lindol ang yumugyog sa ilang bahagi ng Agusan del Sur kahapon ng tanghali.,Sa ulat ng Phivolcs, bandang alas-12:54 ng tanghali nang naitala ang nasabing paglindol kung saan natukoy ang epicenter sa layong 24 kilometro sa timog-silangan ng Talacogon, Agusan del Sur.,Ang lindol ay may lalim lamang na siyam na kilometro at tectonic ang pinagmulan.,Naramdaman din ang nasabing pagyugyog sa mga karatig lalawigan ng Agusan del Sur.",,
LOVERS TINADTAD NG BALA NG TANDEM,,"Kapwa nasawi ang mag-live in partner nang pagbabarilin ng hindi pa nakikilalang riding-in-tandem habang ang mga biktima ay nakatayo sa harapan ng kanilang bahay kahapon ng mada­ling-araw sa Pasay City.,Namatay noon din ang biktimang si Jaylord Clemente, 33, jobless, ng No. 06 Cessna St. Riverside Don Carlos Village, Brgy. 190 Zone 20 sanhi ng apat na tama ng hindi pa mabatid na kalibre ng baril.,Habang hindi na uma­bot ng buhay sa Pasay City General Hospital ang kinakasama nitong si Marlene Cortez, 33, sanhi ng apat ding tama ng bala.,Ayon kina SPO1s Melvin Garcia at Dennis­ Desalisa, ng Station Investigation and Detective Management Branch ng Pasay City Police, ika-2:30 ng madaling-araw nang maganap ang insidente sa Cessna St. Don Carlos Village, ng nasabing lungsod.,Sa pahayag ni Barangay EX-O Jesus Berbers, habang nasa barangay hall ay nakarinig sila ng walong sunud-sunod na putok ng baril at nang kanilang respondehin ay dalawang lalaki na lulan ng motorsiklo ang kanilang nakasalubong.,Pagpunta nila sa naturang lugar ay dinatnang kapwa duguang nakahandusay ang mag-live in. Dead on the spot si Clemente habang ang babae ay hindi na umabot sa pagamutan.,Aminado naman ang mga kaanak ni Clemente na dati nang nakulong si Clemente dahil sa paggamit ng droga.",,
Ginising ni kamatayan,,"Literal na ginising ni Kamatayan ang isang lalaki mula sa kanyang mahimbing na pagkakatulog makaraang marinig nito ang kanyang pangalan na paulit-ulit na tinatawag mula sa labas ng kanilang bahay kung kaya’t lumabas ito subalit sinalubong ng tatlong putok ng baril na naging sanhi ng kanyang kamatayan sa Quezon City kahapon ng madaling-araw.,Nakilala ang biktima na si Federico Maano, nasa hustong gulang. Nagawa pa itong itakbo sa East Avenue Medical Center subalit  hindi na rin umabot ng buhay.,Sa imbestigasyon ni PO3 Jogene Hernandez, ng Criminal Investigation Detection Unit, ala-una ng madaling-araw nang tawagin ang biktima sa mismong bahay nito sa Dupax Compound Road 44, Brgy. Old Balara, QC, na pinuntahan naman ng biktima na lingid sa kaalaman nito’y patraydor na sinalubong ng magkakasunod na putok ng baril ng suspek.",,
Pulis-Maynila kinasuhan ni madam,,"Nahaharap sa kasong kriminal at administratibo ang isang pulis-Maynila matapos ireklamo ng isang guro ng Padre Gomez Elementary School na kanyang pinagbantaang papatayin noong Sabado ng gabi sa Sta. Cruz, Maynila.,Sa kabila ng paghaharap na sa tanggapan ng Manila Police District-General Assignment and Investigation Section (MPD-GAIS) kahapon ng alas-10:00 ng umaga, ipinasiya pa rin ni Marilou Geocada Duque, 47, taga-1642 Malabon St. Sta. Cruz, Maynila na itu­loy ang pagsasampa ng kasong grave misconduct at threat sa suspek na si PO2 Jonathan Leonardo, naka­talaga sa Tourist Police, Ermita, Maynila.,Sa reklamo ng biktima kay SPO2 James Poso, imbestigador ng MPD-GAIS, pinagsabihan umano ni Leonardo ang biktima ng “Walanghiya kasi iyan, sinungaling. Magmula nang dumating dito, magulo… gusto niyo, patayin ko na ‘yan sa harapan ninyo nga­yon? Wala akong kinatatakutan”.,Nag-ugat umano ang pagrereklamo ng biktima sa suspek matapos na magkita sa Alvarez Police Community Precint kung saan unang inireklamo ng biktima ang hipag ng suspek dahil sa ginawang pananakit sa kanya.",,
2 todas sa drug ops,,"Dalawa ang patay sa magkahiwalay na anti-illegal drug operation sa lalawigan ng Quezon kamakalawa.,Sa bayan ng Infanta, nasawi si Camaloden Marohum Sarip, 40-anyos­ makaraang makipagbarilan sa mga pulis nang hainan ito ng search warrant dakong alas-otso ng gabi sa Purok Dupax, Brgy. Bantilan, Infanta, Quezon.,Target ng search warrant si Camaloden at ang asawa nito na si Eleanor Maylao Sarip subalit hindi pinapasok ng mga ito ang mga awtoridad at sa halip ay nakipagbarilan ang lalaki na naging sanhi ng kanyang pagkamatay.,Sumuko naman sa mga pulis si Eleanor. Narekober sa nasawi ang isang kalibre .45 baril at tatlong sachet ng shabu.,Samantala sa bayan ng Lopez, patay din ang isang alyas Gerry nang makipagputukan sa mga pulis sa buy-bust operation bandang alas-11:20 kamakalawa ng gabi.,Nasa kalagitnaan umano ng buy-bust nang makatunog ito na pulis­ ang kanyang katransak­syon kaya nagbunot ito ng kalibre  .38 baril at nakipagbarilan sa mga pulis na siya rin nitong ikinasawi.",,
"‘Pinas, Vietnam nagkaisa sa South China Sea",,"Iisa ang posisyon at sentimyento ng Pangulo ng Pilipinas at Vietnam Prime Minister sa usapin ng territorial dispute sa pagitan ng China.,Sa bilateral talks sa pagitan nina Pangulong Rodrigo Duterte at Vietnam Prime Minis­ter Nguyen Tan Dung ay lumabas ang iisang pananaw ng dalawang li­der sa isyu sa South China Sea at kapwa naniniwalang dapat manaig ang freedom of navigation.,Sinabi ni Presidential Spokesman Ernesto Abella sa isang panayam matapos ang bilateral talks sa pagitan nina Duterte at Tan Dung na “all are in agreement that there should be freedom of navigation,” o “maritime freedom.”,Iginiit umano ng dala­wang lider ng bansa na dapat ay isini-share ng bawat isa ang lugar o ang mga pinag-aaga­wang isla dahil ginagamit ito ng lahat.,Tumagal ang pulong ng 25-minuto na naka­tuon sa pagkilala ng da­lawang lider ng bansa.",,
"Kinidnap na Intsik, nasagip",,"Nailigtas ng mga tauhan ng PRO4A Highway Patrol ang isang kidnap victim sa Calamba City kahapon ng umaga.,Kinilala ni PRO-CA­LABARZON Regional Director Chief Supt Val­frie Tabian ang biktima na si Kun Liang Cao, isang 28-anyos na Chinese mula sa Xichuan City at pansamantalang naninirahan sa Makati City.,Sa imbestigasyon, nag tatrabaho si Kun Liang sa Gee Pacific Corp., isang stock exchange company.,Sa panayam, sinabi ni Kun Liang na sapilitan siyang kinuha ng apat na Chinese sa tinutuluyan nitong apartment sa Makati City, isinakay sa Mercedez Benz na may commemorative plate na PNP 91 at dinala sa bahagi ng Laguna.,Binantaan ng mga suspek na papatayin nila ang biktima kung hindi nito iba­balik ang P14 milyon na umano’y nawawalang pera ng kumpanya.,Nakatakas ang biktima matapos tumalon mula sa kotse nang huminto sa Calamba Toll gate sa Canlubang. Tiyempo namang may HPG sa lugar na kaagad tumulong.",,
"Utak ng dalaga, pinasabog",,"GUIMBA, Nueva Ecija — Halos sabog ang utak ng isang 21-anyos na dalaga na natagpuang nakahandusay sa gitna ng bukid noong Linggo ng umaga malapit sa irrigation canal sakop ng Purok 2 Brgy. Bantug sa bayang ito.,Sa ulat ni P/Supt. Recie Duldulao, nakilala ang biktima na si Michelle Manio Rivera, na huling nakitang buhay noong Biyernes ng gabi sa kanilang lugar.,Lumitaw sa imbestigasyon ni PO2 Jay Ar F. Silao na dakong alas-10:00 ng umaga nang madiskubre ni Brgy. Kagawad Engracia Rivera-Galapon, 64, ang bangkay ng biktima na agarang ipinabatid sa himpilan ng pulisya.,Agarang kinilala ng mga kaanak si Rivera.,Kinumpirma naman ni Duldulao na isa si Rivera sa mga sumukong drug personalities noong Agosto 15, 2016, sa gitna ng pinaigting na ‘Oplan Tokhang’ ng kapulisan.",,
12 hepe sinibak sa ‘poor performance’,,"Sinibak na sa puwesto ang may 12 hepe ng pulisya mula sa iba’t ibang probinsya sa Northern Mindanao matapos makitaan ng ‘poor performance’ sa pagpapatupad ng Project Double Barrel o anti-illegal drugs program ng Philippine National Police.,Base sa report mula sa Philippine Information Agency (PIA) regional office, sinabi ni Northern Mindanao Regional Director, Chief Supt. Noel Constantino na ang mga chiefs of police ng Cabanglasan at Kalilangan sa Bukidnon; Villanueva, Magsaysay at Lagong­long sa Misamis Oriental; Jimenez, Concepcion at Don Victoriano Chiongbian sa Misamis Occidental; Pantar at Tangcal sa Lanao del Norte; at Station 3 sa Iligan City ay sinibak na epektibo sa Setyember 5.,“They were evaluated­ as to their performance output. Unfortunately, they were at the bottom and so we need to replace them to give way to officers who have the drive to perform better,” pahayag ni Constantino.",,
2 babae dinampot sa bomb joke,,"Dahil sa pagbibiro na may lamang bomba ang bag habang papasok sa mall, inaresto at kinasuhan ang dalawang babae sa Davao City.,Isang nagngangalang Isabela, 18 at Montesa Dubias ang kapwa inaresto at sinampahan na ng kasong paglabag sa Presidential Decree 1727 o anti-bomb joke na may katumbas na multang hindi hihigit sa P40,000 o pagkakakulong na hindi lalagpas sa 5-taon.,Napag-alaman na mahigpit ang ipi­natutupad sa buong rehiyon ng Davao matapos ang naganap na pagsabog noong Biyernes ng gabi sa Roxas Night Market sa Davao City na ikinasawi ng 14 katao at ikinasugat ng halos 70.,Ayon kay Philippine National Police (PNP) Region 11 Director Chief Supt. Manuel Gaerlan, ang dalawa ay kapwa nag-joke na may bomba sa kanilang gamit habang iniinspeksyon ng guwardya ang bag habang papasok sa magkahiwalay na mall sa Davao.,Dahil dito, pinigil ang mga suspek at agad tumawag sa 911 ang mga gwardya.",,
Trump: Terrible!,,"Naglabas na rin ng saloobin ni US Republican presidential candidate Donald Trump sa kontrobersyal na pahayag ni Pangulong Rodrigo Duterte kay President Barack Obama.,Gayunman, wala itong personal na banat laban kay Duterte bagkus, sarkastiko nitong sinabi na ‘terrible’ ang naging pagtanggap kay Obama sa mga dinaluhan nitong international forum.,“China wouldn’t provide a red carpet stairway from Air Force One and then Philippines President calls Obama ‘the s*n of a w*_*e’. Terrible!” sabi ni Trump.,Ang pahayag ng bil­yonaryo ay tumutukoy sa G20 summit sa Beijing kung saan inisnab ng mga Chinese leaders si Obama at hindi ito binigyan ng red carpet welcome.,Magugunitang nagbitiw ng pahayag na “s*n of a b_*_h” si Duterte sa presidente ng Amerika bago ito tumulak sa Association of Southeast Asian Nations (ASEAN) summit sa Laos, bagama’t sinasabi ng kampo ni Duterte na ‘taken out of context’ ang tinuran ng Pangulo.,Katulad ng inaasahan, kinampihan at suportado ni Democratic presidential candidate Hillary Clinton ang ginawa ni US President Barack Obama na kanselahin ang pakikipagpulong nito kay Pangulong Duterte kasabay ng ASEAN summit.,Sa ulat, iginiit nito na tama ang desisyon ni Obama na kanselahin ang bilateral meeting sa Presidente ng Pilipinas dahil dapat umanong mangi­babaw ang mutual respect sa pagitan ng dalawang bansa.",,
PAGBUBUKAS NG BNPP IDADAAN SA REFERENDUM,,"Walang plano ang Department of Energy (DOE) na buksan ang Bataan Nuclear Power Plant (BNPP) na walang go signal ang samba­yanang Pilipino sa pamamagitan ng referendum.,Sa kanyang pagharap sa Kamara para idepensa ang kanilang pondo sa susunod na taon, sinabi ni DOE Usec. Donato Marcos na kailangan ang national consensus para buksan ang BNPP.,“So with the directives of the [Energy] Secretary [Alfonso Cusi], there is no clear direction on reopening the Bataan Nuc­lear Power Plant. It has to be subjected or submitted to a national consensus,” ani Marcos.,Hindi nakadalo si Cusi sa budget hearing dahil kasama ito sa delegado ng Pilipinas sa Association of Southeast Asian Nations (ASEAN) summit in Laos na pinangunahan ni Pangulong Rod­rigo Duterte.,Nabuksan ang na­sabing usapin dahil nagtanong si Nueva Ecija Rep. Rosanna Vergara kung may permiso ang DOE na buksan ang BNPP dahil nitong mga nakaraang mga araw ay ito ang pinag-uusapan sa media.,“For the information, ma’am, we have no direct policy regarding the reopening of the Bataan Nuclear Power Plant,” ani Marcos ukol sa nasabing planta na ginastusan ng gobyerno ng $2.3 billion subalit hindi na ginamit matapos matanggal sa puwesto si dating Pangulong Ferdinand Marcos.,Nababahala naman si House Deputy Spea­ker Fred Castro ukol sa magiging epekto sa bansa kapag binuksan ang BNPP dahil matagal na ito at walang kakayahan ang Pilipinas na tumugon kapag nagkaroon ng nuc­lear disaster.,Samantala, nagpaha­yag naman ng pagkabahala si Pangasinan Rep. Rosemarie Arenas dahil hawak aniya ng Chinese company ang 40% sa National Grid Corporation of the Philippines (NGCP).",,
"Kanselasyon ng barangay at SK elections, lusot na",,"Inaprubahan kahapon ng Senado ang pagpapaliban ng barangay at Sangguniang Kabataan (SK) elections ngayong Oktubre.,Matapos ang isang linggong debate, lumusot sa ikalawang pagbasa ng Senado ang Senate Bill No. 1112, halaw sa Committee Report No. 1 ni Sen. Juan Edgardo “Sonny” Angara, chairman ng Senate committee on local government.,Sa inaprubahang panukala, iuurong ang barangay at SK elections sa ikaapat na Lunes ng Oktubre 2017.,Inaprubahan din ni Angara ang ilang amendment ni Senate Minority Leader Ralph Recto tulad ng pangangailangan na ipagpatuloy ang lahat ng public works project bago at pagkatapos ng halalan, maliban sa mga proyektong pinondohan ng barangay.,Inalis rin ni Angara ang ban sa hiring o promosyon ng government employees sa panahon ng election period.",,
"Contractor, sub-contractor ban sa job fairs",,"Iniutos ng Department of Labor and Employment (DOLE) na ipagbawal sa mga job fairs ang mga labor contractors at subcontractors.,Ito ang utos ni Labor and Employment Secretary Silvestre H. Bello III kung saan sinabi nitong ang mga job fairs na isinagawa ng ahensya ay off-limits sa mga kumpanya na nagpapatupad ng contracting at subcontracting employment.,“This is part of our efforts to reduce the number of establishments practicing ‘endo’ and labor-only contracting by 2016 and abolishing it by 2017,” ani Bello.,Idinagdag pa ng kalihim na panahon nang iti­gil ang ipinaiiral na kontraktuwalisasyon at endo na tahasang paglabag sa karapatan ng mga manggagawa.,Samantala, inihayag ni Bello na may nakalinyang 13 job fairs ang DOLE sa buwan ng Setyembre kabilang ang sa Cordillera Administrative Region (CAR) kung saan ang job fair ay gagawin sa Baguio Convention Center sa Setyembre 24.",,
Maling-mali si Duterte,,"Nangangamba ang ilang senador sa epekto ng pagkansela ng miting ni US President Barack Obama kay Pangulong Rodrigo Duterte dahil sa panlilibak ng huli sa presidente ng Amerika.,Ayon kay Sen. Antonio Trillanes IV, maling-mali si Pangulong Duterte na murahin ang isa sa powerful world leader na kumakatawan sa bansang may matagal nang magandang relasyon sa Pilipinas.,“President Duterte’s vulgar language directed against President Obama is wrong on so many levels and will definitely have detrimental effects on our diplomatic relationship and alliance with the US,” ani Trillanes.,“I’m afraid his recent statements vs President Obama will have consequences on our bilateral relations,” pangamba naman ni Sen. Leila de Lima.,Nanghihinayang naman si Senate President Pro-tempore Franklin Drilon sa nakanselang bilateral meeting.,“The scheduled meeting between President Rodrigo Duterte and US President Barack Obama would have been an opportunity for the two heads of states to know each other on a personal level,” ani Drilon.",,
‘Pinas posibleng maitsapuwera na sa mundo,,"Namumurong ma-isolate ang Pilipinas sa mundo dahil sa inaasta umano ni Pangulong Rodrigo Duterte sa Estados Unidos na itinuturing na pinakamakapangyarihang bansa sa mundo.,Ganito ang ikinatatakot ng Legitimate 8 sa Mababang Kapulungan ng Kongreso sa kanilang press conference kahapon matapos itabla ang Amerika sa nakatakda sanang bilateral talks sa pagitan nina Duterte at US President Barack Obama sa Laos kasunod ng maaanghang na salita ng Pangulo.,“That puts us at the sidelines,” paglalarawan ni Albay Rep. Edcel Lagman, pinuno ng Legitimate 8 sa Kamara, dahil ang pagkansela ng Amerika sa pulong nina Duterte at Obama ay indikasyon na hindi na nagugustuhan ng Amerika ang pinagsasabi ng Pangulo.,Sa panig naman ni Samar Rep. Raul Daza, ang gusot na ito ng dalawang bansa ay nagpapaalala noong panahon na ma-isolate ang Albania sa mundo dahil sa mga ganitong isyu.",,
BOC: Basura ng Canada ibabalik,,"Nakahanda ang Bureau of Customs (BoC) na tuluyang ibalik sa bansang Canada ang basu­rang inangkat patungo sa Pilipinas.,Ayon sa BoC, nagdesisyon na ang binuong inter-agency committee kabilang ang BoC, Department of Foreign Affairs (DFA), Department of Environment and Na­tural Resources (DENR), at Department of Justice (DOJ) na ipatupad ang utos ng korte na ibalik sa bansang Canada ang na­sabing basura.,Sinasabing Setyembre 5 nang katigan ng na­sabing komite ang inilabas na desisyon ni Manila Regional Trial Court (RTC) Branch 1 Judge Tita Bughao-Alisuag na may petsang Hunyo 30, na nag-aatas na ibalik sa Canada ang tone-toneladang basura na gagastusan ng importer nito.,Nakasaad sa nasabing desisyon ng korte na ang 50×40 containers na nag­lalaman ng iba’t ibang basura kabilang ang heterogeneous plastic materials, ay nakapangalan sa kumpanyang Chronic Plastics Inc.",,
US-‘PINAS NAGKALAMAT!,,"Matapos banatan ni Pa­ngulong Rodrigo Duterte ang presidente ng Amerika sa pakikialam sa kampanya laban sa ilegal na droga ay mistulang nagkalamat ang samahan ng dalawang bansa.,Isa sa mga senyal nito ay nang kumpirmahin ng Department of Foreign Affairs (DFA) na hindi na matutuloy pa ang pakiki­pagpulong sana ni Pangulong Duterte kay Obama sa ASEAN summit sa bansang Laos.,“President Obama will not be holding a bilateral meeting with President Duterte of the Philippines,” bahagi ng anunsiyo ni National Security Council spokesman Ned Price. Tinawag din ni Obama na isang “colorful guy” si Duterte sa pamumuno nito sa Pilipinas.,Ang hakbang ni Obama ay matapos na makarating sa kanya ang matinding pagtuligsa ni Duterte sa extrajudicial killing (EJK) na nangyayari sa bansa dahil sa paglaban sa ilegal na droga. Sa pre-departure speech ni Duterte ay nakapagbitaw ito ng mga katagang…“You must be respectful. Do not just throw questions and statements. Putang-ina, mumurahin kita diyan sa forum na ‘yan. Huwag mo akong ganunin.”,“Who is Obama to ask me that? (I’ll tell him, who are you? Tell him that, telegraph mo ngayon. Hindi ako punta dito, magpaka-ulila diyan sa mga…Hindi ako bilib diyan sa America. Gusto mo sipain ko pa ‘yan sa harap mo eh.”,Ayon naman kay Obama, “I just came out of a long day of meetings. I just heard about some of this. But I have seen some of those colorful statements in the past. And so clearly he’s a colorful guy. What I’ve instructed my team to do is talk to their Philippine counterparts to find out is this in fact a time where we can have constructive, productive conversations,” ani Obama sa ulat ng ABC.,Samantala, sa huling inilabas na kalatas ng DFA, ipinagpaliban sa ibang araw ang dapat ay kauna-unahang pagpupulong ng dalawang mataas na lider.",,
Clinton kay Duterte: Rumespeto ka,,"Hati ang opinyon ng mga opisyal ng Amerika sa naging pahayag ni Pangulong Rodrigo Duterte na nagresulta sa pagkansela sa inaasahan sanang pakikipagpulong nito kay US President Barack Obama sa ASEAN Summit sa Laos.,Si US State Department and Democratic presidential candidate Hillary Clinton ay isa lamang sa , sa makapangyarihang bansa sa mundo partikular kay Obama at sumang-ayon sa desisyon na huwag nang ituloy ang pagpupulong.,“When the president of the Philippines insulted our president, it was appropriate and a very low-key way to say: sorry, no meeting, And since then there’s been an apology and an expression of regret, which is appropriate,” ani Clinton. “We have a lot of ties between the United States and the Philippines. And I think it’s very important that we have a relationship, but there has to be a certain level of respect that is expected on both sides.”,Si Clinton bilang US secretary of state ay naging architect ni Obama sa polisiyang mabigyang diin ang halaga ng Asia Pacific sa interes ng Amerika para maharap ang isyu sa China partikular sa South China Sea.,Sa ,, tila may dapat na ikatuwa ang China, ayon sa dating US official.,“Time will tell whether President Duterte steps back from this episode and realises he needs to recalibrate his choice of words in engaging US leaders,” ani Amy Searight, dating senior Pentagon official na ngayon ay nasa Washington’s Center for Strategic and International Studies think tank.,Paniwala naman ni Evan Medeiros, dating top Asia adviser ni Obama hindi masisira ang relasyon ng Amerika sa bansa sa iniwang mkontrobersyal na pahayag ni Duterte.,“It’s unfortunate, but doesn’t fundamentally derail the relationship,” aniya.",,
Panelo sa sinabi ni Duterte: Expression niya lang ‘yun,,"Dumipensa si Presidential chief legal counsel Salvador Panelo sa mainit na pahayag ni Pangulong Rodrigo Duterte sa Amerika at sa lider nito na si President Barack Obama kaugnay ng usaping extra judicial killings sa bansa.,Alam ni Panelo na naging iba ang tingin ng mundo sa iniwang pahayag ni Duterte at maaaring ,.,“Don’t put meaning to that. That’s just his style. It’s just a hyperbole. It’s just an expression. I don’t think it was directed to President Obama,” ayon kay Salvador.,“…Who is Obama to ask me that? I’ll tell him, “Who are you?”…Hindi ako bilib diyan sa Amerika. Gusto mo sipain ko pa iyan,” ang ilan sa matalim na , kamakailan kay Obama.,Kasunod nito ay nakansela ang paghaharap ni Duterte kay Obama sa ASEAN summit na ikinalungkot ng una.,“While the immediate cause was my strong comments to certain press questions that elicited concern and distress, we also regret it came across as a personal attack on the US President,” ayon sa ,. “Our primary intention is to chart an independent foreign policy while promoting closer ties with all nations, especially the United States with which we have had a long standing partnership.”",,
ASEAN dinner: Duterte papagitnaan nina Obama at Ban,,"Aabangan ng mundo ang hapunan sa Association of Southeast Asian Nations (ASEAN) summit sa Laos itong Miyerkules dahil mistulang ‘ironic situation’ ang magiging puwesto rito ng mga lider ng mga bansa partikular kina Pangulong Rodrigo Duterte, US President Barack Obama at UN Secretary-General Ban Ki-moon.,Sa kanilang unang paghaharap, papagitnaan si Duterte nina Obama at Ban, ito ayon sa Philippine Office of the President.,“Presidents Duterte and Obama will be seated next to each other, which expectedly, will focus all cameras on them to deliver to the world the encounter of the two. Incidentally, United Nations Secretary-General Ban Ki-moon is also seated on the other side of President Duterte,” ayon sa tanggapan ni Duterte.,Ang gala dinner ay gaganapin sa pagitan ng alas-otso hanggang alas-diyes ng gabi.,Inaasahan naman ng Palasyo na kahit mainit ang isyu sa pagitan ng mga lider ay magiging maayos ang kanilang paghaharap.,“It’s difficult to speculate, but certainly they will have their drinks and food together,” ani Communications Secretary Martin Andanar.,Naging matunog ang tatlo dahil sa bira ni Duterte kina Ban at Obama na may kinalaman sa extra judicial killings (EJK) sa bansa kaugnay ng iligal na droga.,“I unequivocally condemn his apparent endorsement of extrajudicial killings, which is illegal and a breach of fundamental rights and freedoms,” ayon sa statement ni Ban na nakaposte sa UN website noong Hunyo.,“,,” tugon ni Duterte.,Sa isyu naman kay Obama, naging matapang ang , kung sa kanilang paghaharap sa ASEAN ay tatalakayin ng lider ng Amerika ang EJK sa bansa.,“Why make an issue about fighting crime? Hindi nga niya maubus-ubos iyan sa Mexico border niya. Look at the human rights of America along that line, the way how they treat the migrants there. Masyado kayong bilib sa Amerika,” ayon kay Duterte bago ang pagtungo nito sa ASEAN summit., , ",,
"Sex, malaking tulong sa tumatandang babae",,"Mas nakakabuti sa kulusugan ng mga tumatandang babae ang madalas na pakikipag-sex habang panganib naman ang hatid nito para sa mga tumatandang lalaki.,Base ito sa pag-aaral na isinagawa sa mahigit 2,204 katao na edad 47-anyos hanggang 85-anyos na lumahok sa survey na inilathala sa ‘Journal of Health and Social Behavior’.,Sinasabing lumabas dito na ang mga kababaihan na kuntento at nasisiyahan sa pakikipagtalik ay mababa ang tiyansa na magkaroon ng hypertension kumpara sa mga hindi., Samantala mataas naman ang banta ng pagkakaroon ng sakit sa puso ng mga aging men na nakiki­pag-sex ng isang beses o mahigit pa sa loob ng isang linggo.",,
Pamilya nalason sa kabute,,"Limang kasapi ng isang pamilya ang isinugod­ sa ospital matapos malason sa kinaing­ kabute sa Barangay Lamdalag,­ Lake Sebu, South ­Cotabato.,Nakaramdam ng panghihina, pagsusuka, at pagkahilo ang mag asawang Roco at Jenny Salvador, at ang tatlong mga anak na edad apat, lima at pitong taon.,Napag-alaman na n­a­nguha ng mga umusbong na kabute ang mag asa­wang Roco at Jenny mula sa kanilang bakuran para ulamin sa hapunan at agad naman iniluto.,Pero pagkatapos mag­hapunan, ilang minuto lamang ang nakalipas ay nakaramdam na ng pang­hihina at pagsusuka ang mag-anak dahilan para humingi ng tulong sa mga kapitbahay.",,
"P1.5M shabu nakumpiska sa Lucena, Cavite",,"Nakumpiska ang 799.2 gramo ng shabu na nagkakahalaga ng P1.5 milyon ng Lucena Police sa da­lawang magkaugnay at magkasunod na buy-bust operation sa Pleasantville Subd., sa Brgy. Ilayang Iyam, sa Lungsod ng Lucena at sa General Mariano Alvarez, Cavite.,Ayon kay Quezon Police Provincial Director Sr./Supt. Antonio Yarra, nakumpiska kina Liera Silverio at Rhodora Ilao ang tatlong pakete na nasa 300 gramo ng shabu na may street value na P550, 000 ang halaga sa buy-bust operation sa Willow Brook Avenue, Phase III Pleasantville Subd., Lucena City noong Linggo ng gabi.,Sa follow-up ope­ration naman kamakalawa, nakumpiska naman ng magkasanib na pwersa ng General Mariano Alvarez, Cavite Police at Lucena Police ang limang pakete ng nasa 500 gramo ng shabu na nagkakaha­laga ng nasa P924,000 ­kina Jamael Dorman Madale, residente ng Cavite at Alvin Unlayao, residente ng Dalahican, Lucena city.,Ayon sa mga awtoridad, halos isang linggong sumailalim sa surveillance ang mga biktima at nakumpirma ang transaksyon sa pagitan ng apat na suspek bago nila nai­sagawa ang operasyon.",,
Bangka lumubog: 15 migrant patay,,"Labinlimang bangkay ang natagpuan habang mahigit sa 2, 700 boat migrants ang nailigtas sa karagatan ng Libya matapos ang paglubog ng sinakyan ng mga itong bangka.,Sa ulat, nagsasagawa ng pagpapatrolya ang Ita­lian Coast Guard at Italian Navy nang ma-monitor nito ang lumubog na bangka ng mga migrants mula sa mga bansa sa North Africa kung kaya’t agad na nagsagawa ng search and rescue operation.,Itinuturong dahilan ng paglubog ng bangka ay dahil sa over-crowded ang rubber boats na sinakyan ng mga migrants.,Sinasabing aabot sa 19 na rubber boats at apat na maliliit na bangka ang sinasakyan ng mga migrants kung saan dahil sa overcrowded ang mga ito ay ilan ang nasasawi at itinatapon na lamang sa karagatan.,Kasalukuyang nasa pangangalaga na ng Italy ang mga nakaligtas na mga migrants habang isinasagawa ang pag-aaral kung saan dadalhin ang mga ito.",,
Pagpatay sa 4 magsasaka sisilipin,,"LAUR, Nueva Ecija — Ipinag-utos ni Ma­yor Alexander Daus ang puspusang pagsisiya­sat sa pagpaslang sa apat na katao at pagkasugat ng isa pa noong Sabado ng hapon sa Sitio Minalkot, Brgy. San Isidro, sa ba­yang ito dahil umano sa usapin sa lupa.,Makaraang maki­pagpulong kina Army Lt. Col. Rodney Intal, batallion commander ng 70th Infantry Batallion CAFGU Company, P/Sr. Ins­pector Romualdo Lopez, Executive Assistant Darren Morales at Provincial Agrarian Reform Council member Eliza Untal, ay itinakda ang pakiki­pagpulong sa Biyernes para sa pagpupulong kasama ang iba pang benepisyaryo ng ALMANA 3100 na mula sa lupaing pinag-ugatan ng kaguluhalan.,Matatandaang napatay sina Elijo Salvatiera Barbado, Gaudencio Morales Bagalay, Emerencia Dela Rosa, at si Violeta de Leon Mercado, 57, isang OFW na residente ng Brgy. Mapalad, Sta. Rosa habang sugatan naman si Angelita Yasay Milan.,Ayon kay Daus, ang pinangyarihan ng pamamaslang ay sa Lot 28 at Lot 29, na umano’y nakatakda pang ipama­hagi sa nararapat na mga benepisyaryo partikular ang mga Mt. Pinatubo eruption victim.",,
Salvage sa Binondo,,"May nakapulupot na duct tape sa mukha at may bakat ng sakal sa leeg ang bangkay ng isang lalaki na itinapon at natagpuan sa ilalim ng tulay, kahapon ng madaling-araw sa Binondo, Maynila.,Inilarawan ni PO3 Ryan Jay Balagtas, imbestigador ng Manila Police District-homicide section ang biktima na nasa edad 40 hanggang 45-anyos, may taas na 5’7”, nakasuot ng jersey shorts, walang damit pang-itaas at may mga tattoo na ‘Jenny’, ‘Jeddah’, ‘Anthony’, ‘Cinco’, ‘Sacay’, ‘Mar’ at ‘Buboy’, sa iba’t ibang bahagi ng kanyang katawan.",,
"Umiwas sa checkpoint, bumulagta",,"Kapwa bumulagta sa kalsada ang  dalawang lala­ki na sakay ng tricycle­ na hinihinalang sangkot sa robbery  makaraang mauwi sa pakikipagbarilan ang pag-iwas nila sa checkpoint na inilatag  ng mga operatiba  ng Quezon­ City Police District (QCPD)  kahapon ng madaling-araw.,Sa report na isinumite  kay QCPD Director  Chief Supt. Guillermo­ Lorenzo­ Eleazar,  ni Chief Insp. Rogelio Diaz, hepe ng  Police Community Precinct 3 ng QCPD Station 1, wala silang nakuhang pagkakakilanlan sa mga nasawing suspek na pawang nasa pagitan ng 25 hanggang 35-anyos­ kung saan ang isa sa kanila ay may tattoo na ‘so much pain’ sa kanyang braso.,Ayon kay Diaz, naka- engkwentro ng kanyang tropa dakong ala-1:10 ng madaling-araw  ang mga nasawing suspek sa bahagi ng Sto. Domingo St., kanto ng Samat St., Barangay Sto. Domingo Quezon­ City.,Nagsasagawa umano ang mga operatiba ni Diaz­ ng checkpoint sa kahabaan ng Sto. Domingo St., kanto ng N.S. Amoranto­ St., ng naturang barangay nang maispatan nila ang isang tricycle na papalapit  sakay ang dalawang suspek.,Subalit  nang makita ng mga suspek ang nakalatag na checkpoint sa halip na na tumigil ay big­lang bumuwelta ang tricycle at humarurot patu­ngo sa northbound lane ng Sto. Domingo patu­ngong Quezon Avenue.,Dahil dito ay hinabol ng mga awtoridad ang tricycle at ng malapit na umanong masukol pinaputukan ng mga suspek ang humahabol na pulis na agad naman gumanti at pinunterya ang dalawa na naging sanhi ng kanilang  agarang pagkamatay.,Narekober ng mga awtoridad  sa crime scene ang isang bag na nagla­laman ng apat na piraso ng plastic sachet ng shabu, isang plastic sachet ng marijuana, drug paraphernalia at dalawang kalibre .38 na baril.,Patuloy ang ginaga­wang imbestigasyon ng Cri­minal Investigation Detection Unit (CIDU) sa nasabing insidente para matukoy ang pagkakakilanlan ng da­lawang nasawing suspek.",,
"Pag-upak sa US President, pinagsisihan",,"Nagpahayag ng pagsisisi si Pangulong Rodrigo Duterte sa mabibigat na banat na binitiwan nito laban kay US President Barack Obama.,“While the immediate cause was my strong comments to certain press questions that elicited concern and distress, we also regret it came across as a personal attack on the US President,” bahagi ng nilalaman ng statement ni Pangulong Duterte na binasa sa harapan ng media ni Presidential Spokesperson Ernesto Abella sa Laos kahapon.,Patungkol sa naudlot na bilateral meeting sa pagitan ng United States at Pilipinas ay ganito ang naging pahayag ni Pangulong Digong, “the meeting between the United States and the Philippines has been mutually agreed upon to be moved to a later date.”,Ang panguna­hing intensyon ayon kay Pangulong Duterte ay mabigyang-diin ang independent foreign policy habang isinusulong ang “closer ties” sa mga bansa, lalo na sa Amerika na matagal nang ka-partner ng Pilipinas.,“We look forward to ironing out differences arising out of national priorities and perceptions, and working in mutually responsible ways for both countries,” ayon sa pahayag ng Pangulo.,Samantala, sinabi naman ni Presidential Communications Office (PCO) Secretary Martin Andanar na nakahanda si Presidente Duterte na pasiglahin at bigyan ng pagpapahalaga ang pakikipag-alyansa ng Pilipinas sa Amerika.,“President Duterte explained that the press reports that President Obama would ‘lecture’ him on extra-judicial killings led to his strong comments, which in turn elicited concern. He regrets that his remarks to the press have caused much controversy,” pahayag pa ni Presidential Communications Office Sec. Martin Andanar.",,
Regular holiday sa Lunes,,"Idineklara ng palasyo ng Malacañang ang araw ng Lunes, Setyembre 12, ngayong taon bilang regular holiday sa buong bansa.,Ito ay bilang paggunita sa pagdiriwang ng Eid’l Adha o Feast of Sacrifice.,Nakasaad sa Proclamation No. 56 na nilagdaan nina Pangulong Rodrigo Duterte at Executive Secretary Salvador Medialdea nitong Setyembre 5, 2016 na ang Eid’l Adha ay isa sa pinakadakilang kapistahan ng Islam.,“Eid’l Adha is one of the two greatest feasts of Islam. Republic Act No. 9849 provides that Eid’l Adha shall be celebrated as regular holiday. The National Commission on Muslim Filipinos has recommended that the observance of Eid’l Adha be on 12, September 2016,” bahagi ng nilalaman ng Proclamation No. 56.",,
Panelo kinontra ni Medialdea,,"Nagkontrahan ng kani-kanilang mga ipinahahayag ang ilang opisyal ng palasyo ng Malacañang kaugnay sa mga isyung ikinakawing sa deklarasyon ni Pangulong Rodrigo Duterte ng “state of national emergency on account of lawless violence”.,Sinalungat ni Executive Secretary Salvador Medialdea kahapon ang naunang pahayag ni Chief Presidential Legal Counsel Salvador Panelo patungkol sa usapin. Partikular na pinabulaanan ni Medialdea ang sinabi ni Panelo na mayroon na diumanong balak si Pangulong Duterte na magdeklara ng state of lawless violence bago pa man mangyari ang pagsabog sa night market sa Roxas Avenue sa Davao City noong Biyernes ng gabi, Setyembre 2.,“Hindi ko alam kung saan galing iyang kanyang idea na ‘yan. This state of lawless violence came in only right after the bombing took place. I was with the President right after the bombing… Iyong idea na ‘yon walang katotohanan iyon. Matagal nang pinag-aaralan, hindi po totoo iyon,” pagdidiin ni Medialdea sa isang panayam kahapon.,Sinikap ng Abante na kunin ang pahayag ni Panelo sa reaksyon ni Medialdea subalit busy at kasama ito ng Pangulo.",,
PDU30: ‘Kaya kong kumain ng tao!’,,"“Sige lang bomba lang kayo nang bomba, pagdating ng panahon kakainin ko kayo sa harap ng tao.”,Ito ang mabagsik at puno ng gigil na pahayag ni Pangulong Rodrigo Duterte laban sa mga terorista at bandidong grupo gaya ng Abu Sayyaf Group (ASG).,Sinasabing ang ASG ang umako sa nangyaring , night market noong Biyernes, Setyembre 2 na nagresulta sa pagbubuwis ng buhay ng mahigit sandosenang kababayan at pagkasugat ng maraming iba pa.,“But let me state my case: They will pay, magbayad sila. Ilang buhay pinatay nila, kinse (15). Well, give me time. Pagdating ng panahon tala­gang pulpugin ko kayong lahat…ISIS kita mo doon sa Middle East and they will burn 20 young girls for refusing to have sex. Ano? Pagka pinaharap mo ako ng ganoon, alam mo kaya kong kumain ng tao,” pagbibigay-diin ni Pangulong Digong sa naging talumpati nito nang humarap sa Filipino community sa Vientiane, Laos nitong Setyembre 5 ng gabi.,“Talagang buksan ko iyang katawan mo, bigyan mo ako suka at asin kakainin kita. Oh totoo. Iyong pagalitin mo ako at talagang sasagad na, kaya kong kumain ng tao,” dagdag ni Pangulong Duterte.",,
Transcript: Pahayag ni Duterte sa EJK sakaling humarap kay Obama,,"Bago tumulak nitong Lunes si Pangulong Rodrigo Duterte patungong Laos para sa ASEAN (Association of Southast Asian Nations) Summit, nagkaroon ito ng press conference sa Davao International Airport.,Sa talakayan nasilip na naging magaspang ang pahayag ni Duterte kay US President Barack Obama.,Nag-ugat ito sa tanong ng isang reporter kung anong isasagot ni Duterte sa foreign leaders hinggil sa nangyayaring extra judicial killings (EJK) sa bansa.,Ito ang transcript na inilabas ng Malacañang sa nilalaman ng pahayag ni Duterte sakaling si Obama ang magtanong sa isyu ng EJK:, Sir, there have been concerns on extrajudicial killings, Sir, and you will meet leaders. Any line of communication that we have prepared to address this issue in front of other foreign leaders?, Extrajudicial killings?, Yes, human rights., To whom shall I address myself to and who will be asking the questions, may I know?, Like Obama, Sir., You know, the Philippines is not a vassal state. We have long ceased to be a colony of the United States. Alam mo, marami diyan, sa mga kolumnista, they look upon Obama and the United States as if we are the lap dogs of this country. I do not respond to anybody but to the people of the Republic of the Philippines. Wala akong pakialam sa kanya . Who is he? When as a matter of a fact, at a turn of the century, before the Americans left the Philippines in the pacification campaign of the Moro in this island, there were about 6 million ang population ng Moro. How many died? Six hundred. If he can answer that question and give the apology, I will answer him.,I am not beholden to anybody. Iyong mga kolumnista diyan na, “Wait until he meets – ” Who is he? I am a President of the sovereign state, and we have long ceased to be a colony. I do not have any master, except the Filipino people. Nobody but nobody.,You must be respectful. Do not just throw away questions and statements. Put––– in–, mumurahin kita diyan sa forum na iyan. Huwag mo akong ganunin. Tell that to everybody. Itong mga kolumnista, para ba akong tinatakot. Anak ka ng – umalis kayo diyan sa Pilipinas, pumunta kayo doon sa Amerika. You write kung ano sa ’yo – you’re the lapdogs of this American. Who is he to confront me? As a matter of fact, America has one too many to answer for the misdeeds in this country. Hanggang ngayon hindi pa tayo nakatikim ng apology niyan. That is the reason why Mindanao continues to boil.,Sabi mo, that was the last century, iyang wounds na iyan from generation to generation. As a matter of fact, we inherited this problem from the United States. Why? Because they invaded this country and made us their subjugated people. Everybody has a terrible record of extrajudicial killings. Why make an issue about fighting crime? Hindi nga niya maubus-ubos iyan sa Mexico border niya. Look at the human rights of America along that line, the way how they treat the migrants there. Masyado kayong bilib sa Amerika. Bumilib kayo dito sa atin – ano iyang Amerika? Siya ang mag-explain sa akin kung bakit ganoon extrajudicial killing nila. Can he explain the 600,000 Moro massacred in this island? Do you want to see the pictures? Maybe, you’ll ask him, and make it public. We have a recorded history of that sordid period of our national life.,Nobody but nobody can just – sino ka ? Iyong mga American-Indian sa sine lang inubos mo eh. What about the rights of those guys who died in the past? Is it because it’s just the past tense we do not answer for the present tense? You must be kidding. Stop joking yourself. Kayong mga sobra kabilib diyan – who is Obama to ask me that? I’ll tell him, “Who are you?” Tell him that. Telegraph mo ngayon. Hindi ako – punta dito, magpaka-ulila diyan sa mga –,We have long been a Republic. I do not, I said, I do not kneel down before anybody else, except the Filipino in Quiapo walking in misery and in extreme poverty and anger. Hindi kayo maghinto diyan sa droga– the campaign against drugs will continue. Maraming mamatay diyan, plenty will be killed until the last pusher is out of the streets. Until the drug manufacturer is killed, we will continue and I will continue, and I don’t give a sh–– about anybody observing my behavior. Sige lang mabilib kayo diyan. Iyong mga column nag-bash, susmaryosep! Pagka-lap dog ng mga – pretending to be the conscience of this –,Sino pa? Hindi ako bilib diyan sa Amerika. Gusto mo sipain ko pa iyan sa harap mo eh. Pumunta kayo doon., Sir, good afternoon. Could we just find out more about your declaration of state of lawlessness? And when we can expect parameters or guidelines of the implementation? For example, how long it will take, if there will be any curfews on certain areas. Siguro, more specifics on your declaration or if we can expect the document?, Well, number one is that we should work out a very good example of how it works in other countries and the Philippines. But others, we have to ask for their support and maybe their cooperation of working this out. Iyan angparame – that’s the economic side of it. Let’s say itong migration,kasi bukas na lahat eh, bukas na lahat because there’s free trade, especially if we can perfect the free trade agreement between ASEAN. Removing all barriers, tariff and everything – including the migration of workers., Sir, you did not answer my question – state of lawlessness., Wala mang lawlessness doon eh. Ano man sa – dito?, Sir, dito po sa Pilipinas., Dito? Tayo iyan. I will not discuss it with them. I will not discuss it with them. I thought I said, I’d have talks on the economic side.,It’s an internal affair which nobody but nobody should interfere including the so-called (extra) judicial killing of the drug lords and the apparatus/members of the drug syndicates. It will continue. Sabi ko, until such time that I can proclaim to the nation that we are drug free. If that is my only purpose in this presidency, so be it. If you remove me because of the killings, then it shall be so.,Again, I would like to – there are a lot of you, so much about extrajudicial killing, then connect it with Obama. No, I do not want to pick a quarrel with Obama but certainly, I would not appear to be beholden to anybody. I only am answerable, again, to the Filipino people who elected me as president. Period. Nobody but nobody should interfere. This is an independent country, nobody has the right to lecture on me. God, do not do it.,Magka–gusto mo, yeah the right word, magkababuyan tayo doon ‘pag ginawa mo sa akin iyan. I do not accept that proposition that anybody is superior than me. We are supposed to be equal there. My country might be small, hardly keeping up with the economic problems, but I will not allow myself – iinsultuhin mo, iinsultuhin mo iyong Pilipino. But there are others whose mental – who has the mental capacity of dogs who laugh at the ass of the Americans.,Salamat.",,
Meeting ni Duterte kay Obama kanselado,,"Kanselado ang kauna-unahan sanang pagpupulong nina Pangulong Rodrigo Duterte at United States President Barack Obama sa sidelines ng ASEAN Summit sa Vientiane, Laos.,Sa naging , sa lider ng Amerika, tinanong ni Obama ang kanyang staff para masukat kung magiging productive ba kung matutuloy ang paghaharap nilang dalawa.,“Clearly, he’s a colorful guy,” ani Obama. “What I’ve instructed my team to do is talk to their Philippine counterparts to find out is this in fact a time where we can have some constructive, productive conversations.”,Kasunod nito, kinansela ng White House itong Martes ang nasabing pinlanong bilateral meeting at sa halip ay haharapin na lamang ni Obama si presidente ng Korea na si Park Geun-hye.,“President Obama will not be holding a bilateral meeting with President Duterte of the Philippines,” ayon kay US National Security Council spokesman Ned Price.,Bunsod pa rin nito, may hiwalay na statement din si Duterte sa naudlot na pagpupulong.,“The meeting between the United States and the Philippines has been mutually agreed upon to be moved to a later date.,“While the immediate cause was my strong comments to certain press questions that elicited concern and distress, we also regret it came across as a personal attack on the US President.,“Our primary intention is to chart an independent foreign policy while promoting closer ties with all nations, especially the US with which we have a had a long standing partnership.,“We look forward to ironing out differences arising out of national priorities and perceptions, and working in mutually responsible ways for both countries.”",,
NoKor kinondena ng int’l community,,"Kinondena ng international community ang panibagong probokasyon ng North Korea makaraang maglunsad ng tatlong magkakasabay na ballistic missiles.,Ayon sa ulat, unang iginiit ng Estados Unidos na paglabag sa Uni­ted Nations (UN) Security Council resolution ang ginawang pagpapalipad ng missile ng Pyongyang.,Nakikipag-ugnayan na umano ang US sa mga kaalyadong bansa sa gagawing hakbang laban sa Pyongyang at dadalhin ang usapin sa East Asia Summit ngayong linggo sa Laos.,Tiniyak naman ng South Korean Joint Chiefs of Staff na nakahanda ito sa giyera sakaling gumawa ng probokasyon ang North Korea.,Sinasabing tatlong medium-range ballistic missiles ang pinakawalan ng NoKor mula sa North Hwanghae pro­vince sa east coast nito na lumipad ng 1,000 kilometro bago bumagsak sa loob ng air defense identification zone ng Japan.",,
De Lima: Lies and deceptions!,,"“Fabricated ‘yung mga ganoon. Ang tawag ko nga diyan—isang ano na lang para hindi na humaba ang comment ko—lies and deceptions galore.”,Ito ang maiksing sagot ni Senator Leila de Lima sa akusasyon ni Justice Secretary Vitaliano Aguirre II noong Setyembre 2 kaugnay sa umano’y may deposited na P88 milyon sa limang bank accounts ng mga taong may koneksyon sa mambabatas.,Unang sinabi ng kalihim na hindi lamang umano P24 milyon kundi P88 milyon ang involved, at ang huling halaga ay posibleng umaakyat pa sa bilyon kaya’t patuloy pa itong iniimbestigahan ng Department of Justice.,Ang lahat ng pagdeposito sa BDO ay nagsimula umano noong Pebrero 2014 habang ang huling deposit ay noong Abril 2016 kunsaan sinabi ring may dokumento na umanoy nagdeposit sa isang bank account ng dating staff ng Senadora noong ito ay kalihim pa ng ahensya.,Ang malaking halaga ng perang nabanggit ay may kaugnayan diumano sa iligal na droga., , ",,
"WARRANTLESS ARREST, ‘DI BAGO!",,"Nasa ilalim man o hindi ng state of lawless violence (SOLV) ang buong Pilipinas, hindi na dapat pang ipagtaka ang pagpapatupad ng warrantless arrest dahil matagal na itong umiiral.,“Alam po ninyo, ‘yung warrantless arrest pinapairal pa rin ‘yun, walang kaibahan ‘yun.”,“Ang kaibahan lang eh mas heightened ‘yung pagpapatupad n’yan like for instance kung alam mo itong lugar ay mayroong pabrika na gumagawa ng shabu mayroong nagbigay sa’yo ng impormasyon at ito ay na-validate, hindi mo kailangan ng warrant of arrest kasi making the shabu is a continuing crime,” paliwanag ni Chief Presidential Legal Counsel Salvador Panelo sa isang pa­nayam kahapon.,Kapag naaktuhan o nasa aktuwal na gumagawa ng krimen ay hindi na kailangan pa ng warrant of arrest o search warrant, katwiran nito sa binitiwang pananalita.,Kaugnay ito ng pi­nirmahang deklarasyon ng state of lawless violence (SOLV) ni Pa­ngulong Rodrigo Duterte bago ito lumipad patu­ngong Laos.,“It’s more on fight against terrorism,” paliwanag ni Executive Secretary Salvador Medialdea patungkol sa pinakabuod ng proclamation.,Sinabi nito na tig-isang pahina lang ang ginawang draft (draft ni ES Medialdea at draft ni Chief Presidential Legal Counsel Salvador Panelo) ng SOLV proclamation.,“‘Yung mga nangyayari, ‘yung escape ng mga preso (Maute group sa Marawi City Jail) mga grupo, grupo, ‘yung beheading (ng Abu Sayyaf) and eventually itong last ‘yung nangyari sa Davao….wala, wala… walang curfew… wala namang time limitations under the Constitution ‘yan hindi naman Martial Law ito,” ani Medialdea.,Kung makikita na, aniya ni Pangulong Duterte na safe na ay gagawa uli ng proklamasyon para ito ay bawiin.,“…lifting it…Hindi naman ito Martial Law na may 60 days limitation…No…wala…hindi (ito ground work para sa Martial Law),” sagot nito sa sunud-sunod na tanong ng media.",,
23 preso patay sa sunog,,"Aabot sa 23 preso ang nasawi matapos masunog ang kulungan ng mga ito sa Qilinto Prison sa bansang Ethiopia.,Ayon sa statement na inilabas ng Ethiopian go­vernment, 21 ay nasawi dahil sa suffocation matapos magkaroon ng stampede habang dalawa sa mga preso ang binaril makaraang magtangkang tumakas.,Sa nasunog na kulungan nakakulong ang mga anti-government protesters, at mga mamamahayag.,Batay sa ilang reports, nagkaroon umano ng mga putok ng baril sa kulungan bago sumiklab ang sunog.,Nasa 3,000 inmates ang nasa loob ng kulungan nang mangyari ang sunog.",,
16 local off’ls positive sa drug test,,"Umabot na sa 16 ang bilang ng mga empleyado na nasa ilalim ng lokal na pamahalaan ng Zamboanga City ang naging positibo sa drug testing.,Ayon kay City Disaster Risk Reduction Management officer Dr. Elmier­ Apolinario, ang resulta ay base pa lamang sa initial findings ng random drug testing sa mga empleyado ng lungsod.,Inihayag ni Apolinario na napag-ala­man niyang mayroon na sa nasabing bilang ang boluntaryong nag-resign sa kanilang trabaho.,Sa ngayon ay hinihinatay pa raw nila ang resulta ng confirmatory test na isinasagawa ng Department of Health (DOH) sa Metro Manila.,Tumanggi namang banggitin ni Apolinario kung anong mga opisina sa local government unit ng lungsod nanggaga­ling ang mga naging positibo sa drug test dahil itinuturing pa umano nilang confidential ang naturang mga impormasyon.,“Once we get the confirmation from Manila. We cannot come up officially unless DOH says its confirmed. Mayroon sa mga empleyado na napag-alaman namin na they filed their resignation. May initial findings na pero naghihintay pa kami ng validation from DOH Manila,” ang pahayag ni Apolinario.",,
BAKBAKANG MILITAR VS SAYYAF,,"ZAMBOANGA CITY — Sumiklab kahapon ang matinding sagupaan sa pagitan ng militar at rebeldeng Abu Sayyaf sa bayan ng Patikul­ sa Sulu province, ngunit hindi agad mabatid kung may mga nasawi sa labanan.,Sinabi ng Western Mindanao Command na nabangga ng 45th Infantry Battalion ang grupo ni Abu Sayyaf sub-leader­ Jamiri Jaong Jawhari sa Barangay Danag. Pinaputukan din ng mga kanyon ang hinihinalang lugar ng Abu Sayyaf sa nasabing bayan.,Maging mga naval boats ay ipinadala sa Sulu­ upang pigilan ang pagtakas ng mga rebelde bagama’t may mga ulat na marami sa mga ito ang sugatan at nakasibat patu­ngong Zamboanga del Norte province.,“Operating troops established attack positions, while artillery fires from the 8th Field Artillery Battalion and naval blockades were conducted­ by augmenting troops. The military has intensified focused ope­rations to track down and neutralize the Abu Sayyaf bandits who are responsible for the series of atro­cities in the pro­vince,” ani Western Mindanao Commander.,Ipinag-utos ni President Rodrigo Duterte sa militar na wasakin ang Abu Sayyaf na siyang nasa likod ng mara­ming kidnappings ng mga dayuhan at atake sa ­Mindanao.",,
"3 tulak ng Ilocos Norte, timbog",,"LAOAG CITY, Ilocos Norte — Tagumpay ang ginawang dalawang sabay na buy-bust operation ng dalawang police stations ng Ilocos Norte matapos na maaresto ang tatlong target na drug personalities.,Ayon kay Police Provincial Office (PPO) Director Sr./Supt. Jose Melecio Nartatez, Jr., matagum­pay ang ginawang operasyon ng San Nicolas Police kung saan naaresto nila si Eman Rondal 32, ng Brgy. 13, San Nicolas, Ilocos Norte at nakumpiska sa kanya ang isang plastic sachet ng shabu at P500 bilang buy-bust money sa mismong harapan ng kanilang bahay.,Si Rondal ay kabilang sa mga drug personalities ng nasabing bayan.,Sinabi pa ni Nartatez, matagumpay naman ang ginawang operasyon ng Dingras Police kung saan naaresto nila ang dalawang drug personalities sa Brgy. Suyo, Dingras, Ilocos Norte.,Nakilala ang mga suspek na sina Cesar Reyes ng Brgy. Buncag, rank no. 9 sa drug watchlist at si Fre­derick Burgos ng Brgy. 21, Sarrat, Ilocos Norte habang nagbebenta ng dalawang plastic sachet sa isang police poseur buyer.",,
"Galit sa manugang, ibinunton sa biyenan",,"Binaril nang malapitan sa ulo ng kanyang pasa­hero ang isang 54-anyos­ jeepney driver­ matapos paghinalaang ‘informer’ ng mga pulis ang kinakasamang ‘lesbian’­ ng anak nito, habang namamasada kamakalawa ng hapon sa Binondo, Maynila.,Idineklarang dead on arrival sa Justice Jose­ Abad Santos General­ Hospital (JJASGH) ang biktimang si Romy­ Mendoza,­ taga-346 P. Carreon­ St. Binondo, Maynila.,Ayon kay P/Supt. Amante Daro, station commander ng Manila Police District-Police Station 11, hindi nakilala ang suspek na mabilis na tumakas matapos ang pamamaril sa biktima.,Nabatid na namamasada ang biktima dakong alas-5:23 ng hapon sa Muelle dela Industria kanto ng Frenza Street sa Binondo,­ nang malapitan itong barilin sa ulo ng suspek.,Posible umanong may kinalaman sa iligal­ na droga ang pagpatay dahil­ matagal na umanong nakakatanggap ng banta­ sa kanyang buhay­ matapos­ na akusahan ang kinakasama ng kanyang­ anak, na siyang dahilan nang pagkakaaresto ng isang big time drug pusher­ sa kanilang lugar.",,
"Bomb scare texts, ‘wag ipasa — Bato",,"Hindi binabalewala ni PNP chief Director General Ronald ‘Bato’ dela Rosa ang mga kumakalat na text messages na pagbabanta ng pagpapasabog sa mga malls sa Metro Manila.,Pero may pakiusap ito sa publiko: huwag nang ipasa o ikalat pa ang mga ‘bomb scare’ texts.,Ayon kay Dela Rosa, sa ngayon ay patuloy pa ang kanilang isinasagawang beripikasyon sa nasabing text messages pero tiniyak na walang dapat na ikabahala o ikaalarma ang publiko.,Diin ni Dela Rosa, hangga’t walang anunsyo ang PNP na mayroong bomb threat sa anumang lugar sa bansa ay hindi ito dapat paniwalaan.,Hiniling pa ng PNP chief sa mga nakatatanggap ng mga mapanakot na messages na ‘wag na itong ipasa sa iba upang hindi na magdulot pa ng takot.,Una nang kumalat ang text messages na nakasaad na nagbabala si General Dela Rosa sa publiko sa umano’y planong pagpapasabog sa mga malls sa Metro Manila na isasakatuparan diumano ng apat na babaeng suicide bomber mula sa Basilan.,Upang mapanatag ang publiko, nilinaw rin kahapon ng pamunuan ng National Capital Region Police Office (NCRPO) na walang batayan ang mga kumakalat na ulat hinggil sa planong pag-atake ng mga terorista sa Metro Manila.,“That had no confirmation, but we are not brushing it aside. We are still validating that,” paliwanag ni PCSupt. Oscar Albayalde.,Samantala, tumutulong na rin ang pamunuan ng Armed Forces of the Philippines (AFP) sa pangangalaga sa seguridad ng bansa.,Partikular sa tututukang bantayan ng AFP ay ang mga pantalan, bus terminals, paliparan, mga park at iba pang mga vital installation.",,
LPA binabantayan,,"Patuloy pa rin sa nga­yon na binabantayan ang isang low pressure area (LPA) na namataang nasa loob ng Philippine area of responsibility (PAR) dahil sa idudulot nitong mga pag-ulan sa Batanes at ilan pang bahagi ng Luzon, ayon sa Philippine Atmospheric Geophysical and Astronomical Services Administration (PAGASA).,Maulap din na may kasamang mahinang pag-ulan at kung minsan ay thunderstorm ang mararanasan sa mga rehiyon ng Ilocos, Cordillera, Central Luzon at ilang mga bahagi ng Cagayan Valley.",,
Babae dinakma sa panunuhol ng pulis,,"Sa kagustuhang maisalba ang kababayan, arestado kamakalawa ang isang babae matapos nitong tangkaing suhulan ang pulis na humuli sa kanyang kaibigan sa buy-bust operation sa Biñan City, Laguna.,Batay sa report ng Biñan Police, halagang P99, 000 ang inaalok ng suspek na si Maimona Mandia sa pulis na si PO1 Chekie Dela Cruz kapalit ng kalayaan ni Normena Sangca.,Si Sangca ay unang naaresto sa isang buy-bust operation sa Barangay Poblacion, Biñan City, noong Sabado.,Ayon sa pulis, palihim siyang kinontak ng suspek at nag-alok ito ng nasabing halaga.,Nang magkita ang pulis at ang suspek at inabot ang pera, doon na ito dinakma ng mga kasamang pulis ni Dela Cruz.,Nakatakdang sampahan ng kasong paglabag sa Article 212 of Revised Penal Code of the Philippines (Corruption of Public Officials) ang suspek.",,
Bawas 50¢ sa diesel,,"Nagpatupad ng bawas presyo sa mga produktong petrolyo ang ilang kumpanya ng langis sa bansa na pinangunahan ng Pilipinas Shell na epektibo ngayong umaga.,Sa ipinadalang text messages ni Ina Soriano ng Pilipinas Shell, bumaba ng 35¢ kada litro sa presyo ng kerosene at 50¢ naman kada litro sa diesel na epektibo ngayong alas-sais ng umaga.,Habang wala namang paggalaw sa presyo ng gasolina.,Inaasahan naman na mag-aanunsiyo na rin ng rollback ang ilan pang kumpanya ng langis kabilang na ang dalawa pa sa tinaguriang “Big 3” na kahalintulad rin ng halaga na ipinatupad ng Pilipinas Shell.",,
"Tsuper noon, transport biz king ‘soon’",,"Mula sa pagiging company driver, magiging may-ari na ng itatayong transportation business ang isang padre-de-fami­lia mula sa Quezon City matapos mahagip ang P50 milyong jackpot sa lotto.,Nang kubrahin ng 54-anyos na company driver ang P50 milyong jackpot sa 6/58 Ultra Lotto sa tanggapan ni PCSO General Manager Atty. Jose Ferdinand Rojas II, isiniwalat ng lalaking may apat na anak na agad siyang bibili ng house and lot sa nakuhang premyo.,Sa bola noong Agosto 28, nahagip ng driver ang kumbinasyong 02-03-12-15-20-22 gamit ang birthdates ng mga miyembro ng pamilya. Nabatid na noon pang 1996 tumataya sa lotto ang driver.",,
GLORIA SA SK: HANGGANG BASKETBALL COURT LANG KAYO!,,"Walang alam ang mga miyembro ng Sangguniang Kabataan (SK) kung hindi magtayo lang ng basketball court.,Ito ang alegasyon ni House Deputy Speaker at dating Pangulong Gloria Macapagal-Arroyo sa press briefing kahapon sa Kamara kaya sinusuportahan nito ang pagbuwag sa SK na itinutulak ng administrasyon ni Pa­ngulong Rodrigo Duterte.,“Moreover, SK pro­jects are mainly confined to building basketball courts,” ani Arroyo at maagang namumulat ang mga ito sa dirty politics dahil kapag tumakbo ang mga ito ay binubuhusan ng kanilang mga magulang ng pera para manalo.,“Instead of training them to become leaders, we train them on how to play dirty politics,” ani Arroyo kaya pabor ito na buwagin na lamang ang SK at gamitin na lang ang pera sa ibang bagay na mapakikinabangan ng taumbayan.,Sinabi ng dating Pa­ngulo na makakatipid ang gobyerno ng P8.5 bil­yon kada taon kapag tuluyan nang mabubuwag ang SK at tataas ito ng P24 bilyon kapag kasama ang mga barangay kagawad sa i-aabolish.,Samantala, magsasagawa ngayong araw ng pagdinig ang House Committee on Suffrage and Electo­ral Reform na pinamumunuan ni CIBAC party-list Rep. Sherwin Tugna sa panukalang ipagpa­liban ang SK at Barangay election.,Kahapon dapat isasagawa ang pagdinig subalit sinabi ni Tugna na hinintay muna nila ang Senate version na ipapasa sa ikalawang pagbasa dahil ito ang tatalaka­yin at ipapasa nila sa Kamara.",,
"Globe, Smart ka-join na ng PNP",,"Sa layong mapalakas ang paglaban sa krimen, lumagda na ng isang kasunduan o Memorandum of Agreement (MOA) ang Philippine National Police (PNP) at ang dalawang telecommunications company, kahapon ng umaga sa Camp Crame.,Pinangunahan ni PNP chief Director General Ronald dela Rosa ang pagpirma sa MOA kasama ang mga kinatawan ng Globe Telecom at Smart para sa paggamit ng police quick response hotline na 2286.,Kasabay nito ang unveiling ng marker na literal na may bato at itak na nagpapakita ng pagtaga ng isang itak sa isang malaking bato.,Para sa panlaban sa krimen, maaring mag-text ng kanilang mga concerns ang publiko sa nabanggit na numerong 2286 pero may P2.50 na charge ang kada text.,Mayroon din itong feature na “auto call” kapag emergency.,Kasama sa programa ang Federation of Chinese Chamber of Commerce and Industry (FCCCI) na nag-donate din ng mga desktop computers at sumusuporta rito sa programa.",,
Palasyo mega-explain sa Panelo SOLV draft,,"Matapos ihayag kamakalawa ni Chief Presidential Legal Counsel Salvador Panelo na noon pa man ay naka-ready na ang draft ng ‘state of lawless violence’ (SOLV) bago pa ang Davao City bombing, todo paliwanag ngayon ang Malacañang kung bakit matagal nang plantsado ang SOLV.,Ayon kay Assistant Secretary for policy and legislative affairs Christian Ablan, ng Presidential Communications Office (PCO), “Due to the broad intelligence reports submitted to the President… the President may have talked or discussed with Chief Presidential Legal Counsel Panelo regarding the drafting,” paliwanag ni Ablan.,Kahapon ay inihayag din ni Philippine National Police (PNP) chief Director General Ronald dela Rosa ang posibilidad na nagsanib-puwersa na nga ang Abu Sayyaf Group (ASG) at ang tinaguriang mga narco-terrorists (mga teroristang dinadaluyan ng drug money).,“Itong mga Abu Say­yaf, they kidnap people for money, they can also bomb people for mo­ney,” ayon kay Dela Rosa.",,
Travel warnings? Normal ‘yan!,,"Normal lang, ayon kay Presidential Communications Office (PCO) Sec. Martin Andanar, ang naging kautusan ng limang bansa sa kanilang mga mamamayan na huwag bumisita sa bahagi ng Mindanao kasunod ng nangyaring pagpapasabog sa Davao City.,“It’s normal for these countries to issue their travel warnings because of terrorist responsibility for their own citizens. It’s also their duty to advise their citizens who are traveling to be careful,” pahayag ni Andanar kasunod ng inilabas na travel warning ng US, UK, Canada, Australia at Singapore.,“And life continues here in the Philippines, it’s been more fun here in the Philippines,” dagdag pa ni Andanar patungkol sa sitwasyon ng bansa.",,
"LTO, LTFRB, MMDA, LGUs itsa-puwera na sa trapik",,"Isinumite kahapon ng Department of Transportation (DOTr) kay Sen. Grace Poe ang mga panukala sa pagresolba ng problema ng trapik sa Metro Manila. Isa na dito ang paghubad sa kapangyarihan ng mga ahensiya ng gobyerno at maging lokal na pamahalaan sa traffic management.,Nakapaloob ito sa 64-pahinang listahan ng proyekto at kopya ng draft bill sa hinihinging emergency power kay Pa­ngulong Rodrigo Duterte upang solusyunan ang ma­tinding trapik sa National Capital Region (NCR).,“Ito ay natanggap ng aming opisina noong Biyernes. Ngayon medyo mahaba-haba ito, kaya kailangang pag-aralang mabuti kaya gusto naming madaliin din,” bungad ni Sen. Poe.,“Ang maliwanag dito, para sa kaalaman ng ating mga kababayan, bubuwagin na ang kapangyarihan ng LTO, LTFRB, pati ng MMDA at mga local go­vernment units pagdating sa pag-mamanage ng traffic,” paglalahad ng senadora.,Aniya, isang central authority ang siyang hahawak sa traffic management na pamumunuan ng DOTr.,“Importante na mag-usap usap ang mga ibang ahensiya ng gobyerno kung paano magkakaroon ng mas maayos na transition ukol dito,”giit ni Poe dahil sa malaking responsibilidad ang papasanin ng DOTr sa pag-ako sa traffic management.",,
"Dalhin n’yo na lang sa korte! — Koko, Chiz",,"Sa lahat ng kumukuwestyon sa legalidad ng idineklarang ‘state of lawless violence’ (SOLV) ni Pangulong Rodrigo Duterte, ang hamon ni Senate President Aquilino ‘Koko’ Pimentel III ay dalhin na lang sa korte ang usapin at hayaang ang hudikatura ang magpasya kung ‘unconstitutional’ nga ba ito.,“The proclamation of the state of lawless violence is one of the powers given by the constitution to the President as the commander in chief,” ayon pa sa senador.,Pero kung sa tingin ng ilan na ito’y unconstitutional, maaari umano itong iakyat sa korte., Maging si Sen. Francis ‘Chiz’ Escudero ay nagsabing, “Only the courts can reverse or modify it. So kung may nagkukuwestiyon, puwede silang dumulog sa Korte Suprema.”,Pero sa kanyang personal na opinyon, “Walang epekto ito sa civil liberties, walang epekto ito sa karapatan natin sa ilalim ng Bill of Rights. Walang epekto ito sa mga normal na buhay.”",,
141 pang stranded OFWs naiuwi,,"Dumating kagabi sa bansa ang karagdagang 141 Overseas Filipino Workers (OFWs) na inilikas mula sa bansang Saudi Arabia na pawang naapektuhan ng pagbagsak ng presyo ng produktong petrolyo.,Ayon sa Department of Labor and Employment (DOLE), ang nasabing mga OFWs ay pawang nagtatrabaho sa Saudi Oger at ikalawang batch ng mga Fi­lipino na inilikas mula sa nasabing lugar.,Ang nasabing mga OFWs ay inaasahang duma­ting kagabi ganap na alas-7:55 ng gabi sa Ninoy Aquino International Airport (NAIA) Terminal 1 sakay ng Saudi Airlines.,Sinalubong ang mga nasabing OFWs ng mga tauhan ng DFA, DOLE, at Overseas Workers Welfare Administration (OWWA).,Sinasabing naging matagumpay ang pag-uwi ng nasabing mga OFWs matapos tumulong ang Saudi Ministry of Labor sa programa ng Pilipinas na “Bring them Home” repatriation mission.,Magugunitang kamakalawa ng hapon ay duma­ting ang unang batch na 119 OFWs matapos sumailalim sa repatriation program ng Department of Fo­reign Affairs (DFA) sa Kingdom of Saudi Arabia.",,
P2M ang patong sa ulo,," — Nag-alok si Davao City Mayor Sarah Carpio ng P2 milyong pabuya sa sinumang makapagtuturo sa kung sino ang nasa likod ng madugong pambobomba roon na ikinasawi ng 14 katao at pagkasugat ng mahigit sa 60 iba pa.,Sinabi ni Carpio na ang pondo ay galing sa lungsod ng Davao at umaasa itong makakatulong ang pabuya upang matunton at madakip ang nasa likod ng atake sa night market sa Roxas Avenue kamakailan lamang.,Nabatid na isang lalaki ang nag-iwan ng backpack matapos itong magpamasahe nang saglit sa night market. Hinahanap din ang 1 pang lalaki at 2 babae na kasama nito. Nakunan pa ng mga CCTV sa lugar ang naturang grupo.,Sinibak na rin sa puwesto si Davao City police chief, Senior Supt. Michael John Dubria at Task Force Davao commander Lt. Col. Henry Robinson, ng Philippine Army dahil sa naganap na pambobomba.",,
Parak tinadtad ng bala,," Patay ang isang pulis matapos itong tadtarin ng bala ng mga ‘di kilalang armado sa Lamitan City sa lalawigan ng Basilan sa Autonomous Region in Muslim Mindanao.,Kinilala ng pulisya ang biktima na si PO3 Basir Sangcopan na nakadestino sa Lamitan City Police Office. Hindi pa malinaw ang motibo ng pagpatay sa parak kamakalawa lamang at kung sino ang nasa likod nito.,Nabatid na sa mismong bahay ni Sangcopan ito niratrat ng dalawang lalaking nakasakay ng motorsiklo. Hindi naman agad mabatid kung paano nakalusot ang mga armado sa Lamitan.,Isa sa mga ito ay armado ng automatic rifle.",,
Full alert: NAIA terminals ‘wagas’ ang haba ng pila,,"Muling nagpaalala ang pamunuan ng Manila International Airport Autho­rity (MIAA) sa mga pasahero na gagamit sa apat na passenger terminal ng Ninoy Aquino International Airport (NAIA) na agahan ang pagpunta para sa kanilang flights dahil sad­yang napaka­haba ng pila sa higpit ng inspeksyon.,Ayon kay MIAA ge­neral manager Ed Monreal, mahigpit na seguridad ang ipatutupad sa NAIA terminals matapos ang Davao City bombing noong Biyernes ng gabi.,Ang Aviation Security Group ng Philippine National Police (ASG-PNP) ay nagdeklara ng full alert status sa mga airport at seaport sa buong bansa.,Matatandaang mara­ming mga pasahero ang nagreklamo sa mahabang pila ng mga sasakyang papasok sa paliparan.,Humihingi naman ng paumanhin si Monreal sa mga pasaherong naapektuhan ng mahigpit na inspeksyon na pinaiiral sa NAIA.",,
Misa binulabog ng… gatas pala ‘di bomba!,,"Nabulabog ang mga nagsisimba sa St. Anthony de Padua Church sa Masbate City matapos na mapagkamalang bomba ang laman ng isang kahon na iniwan sa gilid ng simbahan kamakalawa sa nabatid na probinsya.,Base sa ulat ng Masbate City Police Station, dakong alas-9:30 ng umaga nang makatanggap sila ng tawag hinggil sa isang kahon na iniwan ng isang hindi pa kilalang binatil­yo sa gilid ng nasabing simbahan.,Agad na rumesponde ang mga tauhan ng Special Weapons and Tactics (SWAT) at mga bomb disposal unit ng Masbate police sa lugar upang suriin ang laman ng kahon at dahil sa nataong Linggo ay   pan-saman-  ­­tala munang sinuspinde ang misa sa simbahan.,Matapos na masi­gurong wala nang ma­dadamay na mga by stan­ders ay sinimulan ng suriin ng awtoridad ang laman ng kahon at doon bumulaga sa kanila ang isang lata ng gatas kaya agad na nag deklara ng false alarm ang pulisya.,Ayon sa pamunuan ng Masbate police, pa­tuloy silang naka-heigh­tened alert sa anumang banta ng terorista dahil sa naganap na pambobomba sa Davao City nitong nakaraang araw kung saan umabot sa 15 katao ang nasawi at u­mabot sa 70 ang sugatan.",,
Europe sumuko na sa refugees,,"Nagpahayag ng masamang balita ang European Union (EU) sa mga refugees na nagsisilikas sa mga bansang Syria, Iraq, Eritrea at Somalia.,Sa ulat, inihayag ni European Union President Do­nald Tusk na malapit nang maabot ng Europa ang li­mit sa pagtanggap ng mga refugees kung saan kinakaila­ngan na aniya ang tulong ng ibang bansa para makaya­nan nila ang tumataas na bilang ng mga refugees.,Hinihikayat nito ang maraming bansa na suporta­han ang EU sa kanilang ginagawang pagkupkop sa mga refugees na umaabot na sa 65 milyon sa buong mundo.,Noong nakaraang linggo ay nakamit ng United States ang quota nito na 10, 000 Syrian refugees na kanilang kinupkop.,Ayon naman sa United Nations (UN), handa ang bansang Turkey na tumanggap ng 2.7 milyon mula sa Syria.,Habang sa bansang France, ay tumanggap na ito ng 33, 255 asylum applications ngayong taon samantalang may 16, 955 rin sa United Kingdom.,Tanging ang bansang Germany sa Western EU states ang tumanggap ng pinakamaraming refugees na umaabot sa 295, 870.",,
"Metro Manila, full alert status pa rin",,"Nananatiling nasa full alert status pa rin ang Kalakhang Maynila, ayon sa National Capital Region Police Office (NCRPO) kahapon ng umaga.,Ayon kay NCRPO director Chief Supt. Oscar Albayalde, naka-full alert status ang Metro Manila base sa kanyang statement matapos na magbaba ng alert level ang Armed Forces of the Philippines (AFP) sa Metro Manila mula sa Red Alert sa Blue Alert.,Inanunsiyo ang nasabing downgrading ng alert level sa Metro Manila ni Military Spokesperson Col. Edgar Arevalo ngunit hindi naman umano nasabi ang rason kung bakit ibinaba ang alert level na umano ay natanggap niya lang mula sa text message.,“I surmise this follows from the directive that area commanders may downgrade or upgrade the alert status depending on their assessment on the prevailing situation on the ground,” ayon kay Col. Arevalo.",,
5 nadale sa land dispute,," — Apat ang napatay at isa ang sugatan makaraang pagbabarilin ang grupo ng mga biktima habang abalang nagtatayo ng kubo noong Sabado ng hapon sa Sitio Minalkot, Brgy. San Isidro, sa ba­yang ito.,Sa ulat na isinumite sa tanggapan ni PS/Supt. Manuel Cornel, Nueva Ecija police director, nakilala ang mga biktima na sina Elijo Salvatiera Barbado, 53; Gaudecio Morales Bagalay, 58; Emerencia Dela Rosa, 58, pawang residente ng Sitio Baterya, Brgy. Bagting, Gabaldon, Nueva Ecija; at si Violeta de Leon Mercado, 57, isang OFW na residente ng Brgy. Mapalad, Sta. Rosa. Sugatan si Angelita Yasay Milan, 50, residente ng Brgy. Calabasa, Gabaldon.,Nabatid sa isinaga­wang imbestigasyon na dakong alas-2:30 ng hapon, nang biglang dumating ang mga salarin na armado ng M16 armalite at kinumpronta ang grupo at pinaputukan ng ilang beses.,Tumakbo ang mga biktima at nagtago sa ilalim ng mga nakalatag na mga sahig na kawayan ng kubo, subalit sila ay nilapitan ng mga salarin at malapitang pinaulanan ng putok.,Samantalang si Milan na may tama sa kaliwang hita ay nakatakbo papalayo at ngayon ay naka-confine sa PJGMRMC Hospital sa Cabanatuan City.,Lumitaw sa pang-u­nang pagsisiyasat na may kaugnayan ito sa usapin sa lupa at inaalam kung sino ang nasa likod ng pamamaslang.",,
77 pulis ipinatapon sa ARMM,,"Kinumpirma kahapon ni PNP chief Director General Ronald dela Rosa na may higit 77 pulis na nakatalaga sa Police Regional Office 3 ang ipinatapon sa Autonomous Region in Muslim Mindanao (ARMM).,Sinabi ni Dela Rosa sa pagbisita nito sa PRO3 headquarters sa Pampanga, ang 77 pulis na ito ay napatunayang sangkot sa transaksyon ng iligal na droga sa Region 3 kaya agad na ipinatapon sa ARMM para hindi na maipagpatuloy ang kanilang iligal na transaksyon.,Kasabay nito, pinayuhan ni Dela Rosa ang lahat ng mga pulis sa Region 3 na iwasang masangkot ang kanilang mga pangalan sa iligal na droga o maging protektor man dahil wala itong magandang maidudulot sa kanilang trabaho at buhay.",,
2 laglag sa Pasig drug raid,,"Dalawang tinaguriang high value target ng Philippine National Police (PNP) anti-illegal drugs ang inaresto na nagresulta sa isang raid sa Pasig City.,Sa bisa ng search warrant, sinalakay ng pulisya ang dalawang bahay na pagmamay-ari ng mga suspek na sina Alex Casim, 55 at Rex Pajad, 40, kapwa residente ng Bolante Compound, Esguerra St., Pasig City.,Ayon kay Chief Insp. Allan Paranug, chief ng Anti-Illegal Drugs Unit ng Eastern Police District Office, ang dalawang dinakip ay tinuturing na high value target.,Nakumpiska mula kay Casim ang pitong sachet ng shabu habang hindi pa malamang dami ng shabu ang nakuha mula kay Pajad.,Ang dalawa ay nakatakdang sampahan ng kasong paglabag sa Dangerous Drug Act of 2003.",,
"Carnapper kumasa sa dragnet, patay",,"Isang carnapper na tumangay ng mamahaling motorsiklo sa exclusive subdivision ang napatay ng Marilao Police makaraang hindi huminto sa dragnet operation na inilatag ng awtoridad sampung minuto matapos karnapin ang nasabing sasakyan sa Raymundo St., Brgy. Sta. Rosa, Marilao, Bulacan kamakalawa ng gabi.,Ayon kay P/Supt. Amado Mendoza, Jr., Marilao police chief, nakilala ang napaslang na si Reuben Angustia y Parcon alyas ‘Jan-Jan’, 28, construction worker, umano’y isa ring tulak ng shabu, tubong Meycauayan City at residente ng Mary Grace Subd., Brgy. Sta. Rosa 1, Marilao na nagtamo ng tama ng bala sa katawan matapos kumasa sa police check point.,Nabawi sa napaslang na tulak ang kinarnap nitong Yamaha Mio Sporty na may plakang CA 28362 na pag-aari ni Danilo Richard Daniel y Cano, isang kalibre .38 revolver na may tatlong bala, dalawang basyo ng bala ng nasabing baril, isang basyo ng bala ng .9mm at brown na coin purse na may lamang da­lawang pakete ng shabu.",,
Murder suspect patay sa habulan,,"Todas sa maiksing ha­bulan at palitan ng putok ang isang suspek sa kasong pagpatay, matapos makumpirma ng mga operatiba na may dalawang linggo na itong namamalagi o nagtatago sa Sitio Bignay, Pulo Island, Talisay Batangas.,Nabatid na dakong ala-una ng hapon kamakalawa nang ihahain sana ng Talisay Municipal Police Station ang warrant of arrest laban kay Wilfredo De Castro y Luistro alyas ‘Willy’, 34-anyos ng Brgy. Mabalanoy, San Juan, Batangas, na sangkot sa kasong homicide noong Hulyo 2009.,Ngunit nang makitang papalapit sa lungga niya ang mga operatiba ay kumaripas ito ng takbo habang pinapaputukan ng magnum caliber .22 revolver ang mga tumutugis sa kanya, bunsod nito’y nagkapalitan ng putok na nagresulta sa kamatayan ng suspek.",,
Davao City mayor kakausapin ni Bato,,"Nakatakdang makipag-usap si Philippine National Police (PNP) chief Director General Ronald dela Rosa kay Davao City Mayor Sara Duterte kaugnay sa plano ng alkalde na sibakin sa puwesto ang Chief of Police ng Davao City at ang head ng Task Force Davao dahil sa naganap na pagsabog sa Roxas night market noong Biyernes.,Ayon kay Dela Rosa, mas mabuting mag-usap muna sila at magkaintindihan ng alkalde bago mangyari ang nais nitong pagtanggal sa puwesto ng kanyang mga tauhan at sa TF Davao ng Philippine Army.,Sa kasalukuyan, nagsisilbing hepe ng Davao City Police si Sr. Supt. John Michael Dubria habang ang TF Davao ay si Col. Henry Robinson Jr.",,
Mas marami ang peaceful areas kesa ‘lawless’ — Legitimate 8,,"Masama ang epekto ng deklarasyon ng ‘state of lawlessness’ sa Pilipinas dahil aakalain ngayon ng international community na “napakagulo at delikado” ng bansa ngayon gayong ang totoo ay mas marami pa rin ang peaceful areas kaysa iilang binabalot ng karahasan.,“The nationwide co­verage of the declaration projects a grim scenario of countrywide lawlessness, where in fact the overwhelming majority of the areas in the country are peaceful,” ani Albay Rep. Edcel Lagman ng Legitimate 8 bloc sa Kamara.,Maliban dito, hindi isinasantabi ng kongresista na ang deklarasyong ito ng Pangulo ay nagpalala na sa pangamba ng mga Filipino na ang kasunod nito ay Batas Militar o Martial Law na.,“Abuses of civil, political and human rights could happen in its implementation,” ayon pa kay Lagman kaya nakakaalarma aniya ang situwasyon dahil ang militar na ang magpapatakbo sa peace and order ng bansa.,Kinatigan naman ito ng kasamahan ni Lagman sa Legitimate 8 na si Ifugao Rep. Teddy Brawner Baguilat dahil maaari naman umanong aksyunan ni Duterte ang nasabing problema na hindi kaila­ngang idamay ang buong bansa.,“State of lawlessness response must be confined only to areas where Abu Sayyaf pose immediate threat,” ani Baguilat.,Kahit ang dating sundalo na si Magdalo partylist Rep. Gary Alejano ay nababahala sa naging aksyon ni Duterte dahil buong bansa ang sinakop ng kanyang state of lawlessness.,“Well, yon nga naka­kabahala ‘yong pag-declare na gano’n. Sa totoo lang, kahit hindi siya nag-declare ay nasa power ng Presidente upang bigyan ng utos ang ating Armed Forces na tumulong sa pulis,” ani Alejano.",,
CHALK ALLOWANCE DAGDAGAN NAMAN!,,"Sa pagsasabing bitin ang P1,500 taunang “chalk allowance” ng mga guro sa pampublikong paaralan, itinulak ng isang senador na itaas ito sa halagang P5,000.,Ang chalk allowance ay popular na terminong ginagamit ng mga guro hinggil sa natatanggap nilang allowance sa pani­mula ng school calendar bilang pambili ng chalk, lapis, ballpen, eraser, papel at iba pang school supplies na ginagamit nila sa pagtuturo.,Ngunit ayon kay Senate Minority Leader Ralph Recto, dahil sa modernong panahon ngayon, gumagastos na rin ang mga guro ng USB at iba pang computer hardware at software sa kanilang pagtuturo sa mag-aaral.,“If teachers are the front liners in the war against illiteracy, then they must be given enough supplies to perform their mission,” giit ni Recto.,Sa ilalim ng panukalang budget para sa taong 2017, mananatili ang P1,500 taunang chalk allowance ng mga guro sa panukalang P566.2 bilyong budget ng Department of Education (DepEd).,Kung itataas sa P5,000 ang taunang chalk allowance ng mga guro, sa kuwenta ni Recto ay aabutin ito sa halagang P2.7 bilyon.",,
5 TRAVEL WARNINGS!,,"Nagpalabas ng travel warnings ang limang bansa sa kanilang mga kababayan na nasa bansa kasunod ng pagsabog sa Davao City na ikinamatay ng 14-katao at ikinasugat ng 68 iba pa.,Ayon sa ulat, kabilang sa mga bansang naglabas ng babala ay ang Australia, United States, United Kingdom, Canada at Singapore.,Muling pinaalala­hanan ng mga naturang bansa ang kanilang mga mamamayan sa idineklara ni Pangulong Rodrigo Duterte na “state of lawlessness”.,Sinabi ng bansang Australia na pinayuhan nila ang kanilang mga nationals na huwag munang bumiyahe sa Davao City at panatili­hing maging mapagmatyag habang nasa loob ng bansa.,“Higher levels apply in some parts of the country,” base sa travel advisory ng Australian embassy.,Inabisuhan naman ng Estados Unidos ang mga US citizens na manatiling mapagmatyag at iwasang magtungo sa Mindanao.,“While we have no information that indicates there is a direct threat to US citizens or interests in the Philippines, the Embassy encourages all US citizens to remain vigilant and employ sound personal security measures as you go about your day,” base sa statement ng US embassy.,Samantalang ang United Kingdom ay nagpaabiso na rin sa kanilang mga kababayan na iwasang bumiyahe papuntang south-west Mindanao at Sulu na balwarte ng local terror group Abu Sayyaf (ASG).,“There is a high threat from terrorism, inclu­ding kidnapping. There has been an increase in kidnapping of foreign nationals since late 2015. It’s likely that terrorist groups continue to plan kidnap operations against western nationals in the region. You should remain vigilant at all times,” ang pahayag ng UK.,Kasabay naman ng pagkondena ay pinayuhan din ng bansang Singapore ang kanilang kababayan na nasa bansa na manatiling mapagmatyag at mag-monitor ng balita para makakuha ng mga instructions sa mga awtoridad.,Habang nag-update naman ang gobyerno ng Canada ng kanilang “security tab” at inabisuhan ang lahat ng Canadian citizens na ipagpaliban muna ang pagbiyahe sa Mindanao at Sulu.,Samantala, minaliit lamang ng Malacañang ang inisyung travel war­ning ng ilang bansa matapos ang pambobomba sa Davao City noong Biyernes ng gabi.,Ayon kay Presidential Communications Office (PCO) Secretary Martin Andanar, sanay na ang bansa sa paglalabas ng travel warning ng ibang bansa.,Obligasyon umano ng mga foreign countries na balaan ang kanilang mamamayan sa tuwing may masamang kaganapan sa bansa.,“Well, ganiyan naman talaga ‘di ba, pag may nangyayari (ay) nag­lalabas naman ng travel advisories iyong mga bansang America, usually, Canada at Australia. So iyan, wala namang bago diyan. Talagang it’s also their duty to advise their citizens who are traveling to be careful.” wika ni Andanar sa radio interview.",,
‘DI ‘YAN MARTIAL LAW!,,"Bago pa man ang madugong pambobomba sa Davao City noong Setyembre 2, plano na ng administrasyong Duterte na magproklama ng ‘state of lawless violence’ sa bansa. Pero hindi ito Martial Law.,“Definitely hindi, ma­laking hindi.”,Ito ang inamin ni presidential legal counsel Salvador Panelo sa isang programa ng himpilang dzBB nitong Linggo.,Ayon kay Panelo, pinaplano na ng pamahalaan ang pagproklama ng state of lawless violence upang makasama ng Phi­lippine National Police (PNP) ang Armed Forces of the Philippines (AFP) sa giyera laban sa ilegal na droga.,“In fact nagda-draft na kami (bago ang Davao bombing),” pag-amin ni Panelo.,Kahit Davao City lang ang binomba, sinabi ni Panelo na kailangang pairalin sa buong bansa ang state of lawlessness dahil kalat sa buong bansa ang problema ng ilegal na droga at kriminalidad.,“Talagang dapat nationwide kasi ‘yung problems we cited are happe­ning nationwide. Drugs. Criminality,” rason pa ng legal counsel ng Pangulo.,Tiwala rin si Panelo na madedepensahan niya ang deklarasyon ng state of lawless violence dahil pinapayagan dito ang Pangulo alinsunod sa Section 18, Article 17 ng 1987 Constitution., Tiniyak din ni Pane­lo na hindi mauuwi sa deklarasyon ng Martial Law ang pagdedeklara ng ‘state of lawless violence’ sa buong kapuluan.,Sa suportang paliwanag ni House Deputy Speaker Raneo Abu, wala umanong dapat ikabahala ang publiko sa deklarasyon ng ‘state of lawlessness’ dahil hindi naman suspendido ang Writ of Habeas Corpus ng Martial Law noon ni yumaong diktador at Pangulong Ferdinand Marcos.,“There is no suspension of the Writ of Habeas Corpus and there will be no curfew imposed. In these extraordinary times, I don’t see anything irregular if the soldiers and police are authorized to conduct searches in accordance with the orchestration of the national government,” ani Abu.,Kahapon ay nakiusap naman si Presidential Communications Office Sec. Martin Andanar sa publiko na huwag pangunahan ng haka-hakang Martial Law ang idineklarang ‘state of lawless violence’ at sa halip ay hintayin na lamang na ilabas ng Malacañang ang nilalaman nito para sa kali­nawan ng lahat.,“Maglalabas ho tayo, don’t worry. At ito po’y na-draft na. I think it was already finalized last night ‘no, pero ilalabas po natin within the day or tomorrow morning,” wika ni Andanar sa radio interview nitong Linggo ng tanghali.,Ipinaliwanag pa ng kalihim na ang state of lawlessness ay ang pagbibigay pahintulot lang sa  AFP na tumulong sa PNP sa pagmamantine ng kaayusan sa bansa.,“Ang sa pagkakaalam ko lang po ay binibigyan ng awtoridad ang militar na tumulong sa Philippin­e National Police para sa pagpapatupad po ng Saligang Batas sa ating bansa, at para siguruhin na wala hong lawlessness na mangyari, kaya nga ito’y isang proclamation,” paliwanag ng kalihim.,Samantala, inamin kahapon ni Defense Sec. Delfin Lorenzana na nakatatanggap sila ng mga report na mga posibleng terror attacks sa matataong lugar lalo na sa Maynila, Cebu at Davao.,Isiniwalat ni Lorenzana ang impormasyon sa harap ng nangyaring pambobomba sa Davao City Night Market noong Biyernes ng gabi.,Gayunman, sinabi ng kalihim na hindi pa rin kailangan sa ngayon na bigyan ng emergency powers si Pangulong Duterte.",,
Forbes Park at Magallanes Village sinuyod sa drug personalities,,"Inilunsad nitong Lunes ang Oplan Tokhang ng Philippine National Police (PNP) sa Magallanes Village at Forbes Park sa Makati City upang masuyod ito sa mga posible umanong drug personalities dito.,Bilang suporta sa drug campaign ng PNP, pumayag ang homeowners na masiyasat ng Makati police ang kanilang mga lugar kunsaan karamihan sa mga humarap sa awtoridad ay mga kasambahay.,Ayon kay Southern Police District Acting Director P/Sr. Supt Tomas Apolinario Jr.,  ang Magallanes Village ay wala umano sa listahan ng drug personalities at watchlist ng PNP.,Samantala kinatok din ang mga bahay sa Forbes Park sa naturang lungsod kunsaan mga guwardiya at kasambahay din ang humarap sa mga pulis.,Isa sa mga sinilip dito ang bahay ng Ambassador ng India na si Lalduhthlana Ralte.,Bago nito ay pinulong muna ng homeowners ang kapulisan bago isagawa ang naturang oplan.,Kaugnay sa pagbahay-bahay, namigay din ang mga pulis sa mga naturang pribadong subdibisyon ng information drive leaflets na naglalaman partikular sa kanilang kampanya laban sa iligal na droga.",,
P2M reward sa makakadakip sa Davao bombing perpetrators,,"Para sa mabilisang pagresolba sa nangyaring pagsabog sa lungsod ng Davao noong Biyernes ng gabi, naglaan si Davao City Mayor Sara Duterte ng P2 milyong reward sa sino mang makakapagbigay sa impormasyon sa likod ng insidente.,“P2 milyong rewards ang ibibigay: isang milyon sa makakabigay ng information sa nangyaring pagsabog: pangalan ng tao at kung nasaan ang taong ito bilang suspek. One milyon din kapag binigay ninyo sa amin, posasan ninyo at i-deliver sa Davao City police office o tawagan ninyo kami para mahuli namin siya,” ayon pa sa alkalde, anak ni Pangulong Rodrigo Duterte, nitong Lunes.,Nilinaw pa ng alkalde na dapat buhay na makarating sa kanila ang suspek upang malaman kung sino ang mga kasama nito at dahilan kung bakit ginawa ang pagsabog.",,
"BOC, PCG magbabantay vs terorismo",,"Tutulong ang Bureau of Customs (BOC) at Philippine Coast Guard (PCG) sa pagbibigay ng ligtas na seguridad ng bansa  matapos maganap ang pagsabog sa Davao City noong Biyernes.,Ayon kay Customs Enforcement Officer-In-Charge Arnel Alcaraz, kaagad niyang inilagay sa red alert ang  may 400 Customs police, ilang oras matapos ang pagsabog sa night market sa Davao.,Sinabi ni Alcaraz, kanselado ang leave, day off at bawal mag-absent ang kanilang mga tauhan para tumulong sa pagbibigay ng ligtas na seguridad sa iba’t ibang law enforcement agency sa bansa.,Aniya ang mga customs police ay nasa ilalim ng Enforcement Group  na  mahigpit na magbabantay sa mga pantalan tulad ng North Harbor, Batangas port, Zamboanga port at iba’t ibang  local  at  international ports  buong bansa.,Kaugnay nito, pina­igting pa ng PCG ang ipinatutupad na seguridad sa mga baybayin at pantalan sa bansa.,Ayon kay PCG Spokesman Commander Armand Balilo sa Maynila, bantay-sarado ng PCG ang ilang baybayin kabilang ang International shipping hub, North port passenger terminal, likod ng US embassy, Baywalk, Mall of Asia (MOA) at iba pa.",,
"‘No hero’ burial kay Marcos, amoy tagumpay?",,"Nakakaamoy ng panibagong tagumpay ang mga anti-Marcos group sa kanilang petisyon laban ay dating Pangulong Ferdinand Marcos sa pagpapalibing sa Libingan ng mga Bayani (LNMB).,Sa kondisyong huwag siyang pangalanan, sinabi ng isa sa mga petitioner na malaki ang pag-asang tuluyang ipagbawal na ilibing si Marcos sa nasabing libingan.,“Ayaw ng Supreme Court (SC) na nagsasabi kung anong pakiramdam… but between you and me, mukhang maa­yos,” ayon sa impormante sa panayam ng Abante kahapon.,Sa susunod na Linggo o sa Septyembre 12 ay mapapaso (mag-e-expire) na ang 20 araw na status quo ante order na inilabas ng Kataas-taasang Hukuman laban sa pagpapali­bing kay Marcos sa LNMB.",,
Bato: Galit pa rin si Presidente!,,"Dalawang araw na ang lumipas, galit na galit pa rin si Pangulong Rodrigo Duterte sa naganap na pagsabog sa Davao City noong Biyernes.,Ito ang inihayag ni Philippine National Police chief Director General Ronald ‘Bato’ dela Rosa matapos nitong makaharap ang Pa­ngulo sa pagdating nito sa Davao City.,“Expected natin na galit pa rin, galit sa pangyayari,” wika ni Dela Rosa.,Sinabi ni Dela Rosa na sa pagiging chief of police nito noong pamamahala pa ni Duterte bilang alkalde ng Davao City kilala na nito ang Pangulo na hindi madaling lumipas ang galit kapag nagalit.,“’Pag siya’y galit talagang pinapakita niya sa siya’y naiinis, siya’y nagagalit. At ah… hindi ko na kailangan pang sabihin ang mga detalye,” pahayag pa ni Dela Rosa.,Sinabi ng chief PNP na base sa kanilang pagpupulong kasama ang mga miyembro ng gabinete, ina­asahan na ni Pangulong Duterte ang pag-atake sa lungsod dahil sa patuloy na military operation laban sa Abu Sayyaf Group sa Sulu.",,
Pokemon toys bantay-sarado,,"Hindi dapat kumampante ang mga magulang sa nauusong Pokemon toys dahil kailangan ang bantay-saradong atensyon sa mga bata na nahuhu­maling sa pinakabagong toy craze.,Ito ay matapos matuklasan ng EcoWaste Coalition (EWC) na marami sa Pokemon toys ay ‘cho­king hazard’ kundi man nagtataglay ng kemikal na lead na nakakapinsala sa utak ng mga batang maglalaro nito.,Sinabi ni Thony Dizon, coordinator ng Pro­ject Protect ng EcoWaste Coalition, isinailalim nila sa pre-Christmas scree­ning ang may 225 plastic Pokemon figures, na nabili nila sa mga toy vendors sa Lucky Chinatown Mall at Divisoria Mall sa Maynila, gayundin sa labas ng mga public elementary schools sa Makati at Quezon City, sa halagang limang piso lamang at natukoy na 38 sa mga nabiling sample ay may taglay na lead na nakapipinsala sa utak, lalo na ng mga bata.,“Not all toys cashing in on the immensely popu­lar Pokemon are created equal. Some are laden with toxic lead, many are too small for little children to safely play with and most, if not all, are improperly labeled. Parents and kids need to exercise caution to reduce potential chemical and choking hazards from such toys,” ayon kay Dizon.",,
"Trapik sa baha, weekend spoiler",,"Stranded ang may 100 sasakyan sa magkabilang lanes sa panulukan ng R. Papa Street at Rizal Avenue dahil sa hanggang dibdib na baha dulot ng malakas na pag-ulan dakong alas-11 ng umaga kahapon sa Maynila.,Habang maraming commuters ang naghintay sa itaas ng LRT stations para pahupain ang baha.,Nabatid na ang pagbaha ay nagsimu­la ilang metro mula sa La Loma ceme­tery sa Grace Park hanggang sa ­Chinese cemetery kung saan nakalagay ang bagong gawang waterways malapit sa LRT station.,Nagtagal ng mahigit dalawang oras ang masikip na daloy ng trapiko dahil sa nag-counterflow na ang mga sasakyan papunta sa Monumento sa harap ng Chinese cemetery .,Sa pinakahuling report, isa na namang sama ng panahon o Low Pressure Area (LPA) ang binabantayan ngayon.,Ang nasabing LPA ay namataan sa Batanes na magdadala ng pag-ulan sa Pangasinan. Zambales at Bataan.",,
"Davao bombing suspects, may mukha na",,"Natukoy na ng Philippine National Police (PNP) ang mga suspek sa Davao City noong Biyernes na ikinasawi ng 14-katao at ikinasugat ng halos 70.,Sinabi ni PNP chief Director General Ronald dela Rosa, hawak na nila ngayon ang artist sketches ng mga responsable sa pagpapasabog. Gayunman, nilinaw ni Dela Rosa na tanging ang physical identity lamang ng mga suspek ang kanilang hawak at hindi pa ang legal identity o anumang maaaring mapagkilanlan sa mga ito.,Inilarawan ang isa sa mga artist sketches ng mga suspek ay balbas-sarado na sinasabing nag-iwan ng package sa Roxas night market bago maganap ang pagsabog. Pero sinabi ni Dela Rosa na sa kasalukuyan ay may maganda nang development sa imbestigasyon pero tumanggi muna itong ilahad ang detalye.",,
TINUHOG NG BALA SA ULO,,"Hindi na nakaalis sa basketball court ang isang 36-anyos na pintor dahil matapos na maglaro at magpahinga ay biglang nilapitan ng isa sa riding in tandem criminals at binaril sa likod ng kanyang bungo na tumagos sa noo sa Quezon City, kamakalawa ng gabi.,Unang naisugod sa Delgado­ Hospital at matapos malapatan ng paunang lunas ay saka inilipat sa East Avenue Medical Center­ (EAMC) kung saan tuluyan binawian ng buhay habang ginagamot ang biktima na nakilalang si Edwin Carino y Penir, tubong Pangasinan at kasalukuyan naninirahan sa No. 65th St. Brgy. Kamuning ng nasabing lungsod.,Lumilitaw na katatapos lang umano ng biktima maglaro ng basketball dakong alas-siyete ng gabi at dahil sa sobrang pagod ay nagpahinga muna ito sandali sa basketball court sa KD St. kanto ng K3rd St. Brgy. Kamuning, Quezon City.,Sa imbestigasyon ng Criminal Investigation Detection Unit (CIDU) base sa salaysay ng ilang nakasaksi sa lugar, habang naka-talikod ang biktima ay nilapitan ito ng armadong suspek na naka-face mask, may taas na 5’5”, nakasuot ng kulay puting t-shirt at short pants at basta na lang binaril sa likod ng ulo na tumagos sa noo ng biktima hanggang sa tuluyan itong bumulagta.,Mabilis namang tumakas ang suspek at agad na sumakay sa naghihintay na motorsiklo na minamaneho ng isa pang kasama nito at pinasibat ang sasakyan patungo sa direksyon ng Judge Jimenez Street.,Wala pang matukoy na motibo ang imbestigador ng CIDU at patuloy pa rin itong iniimbestigahan para malaman kung sino ang posibleng may kagagawan ng krimen.",,
2 bulagta sa drug bust sa Lucena,,"Dalawa ang patay sa drug buy-bust operation sa Lungsod ng Lucena kamakalawa ng gabi.,Kinilala ang mga napatay na sina Jay-r Valera at isang alyas ‘Willy Labi’.,Arestado naman ang isa pang kasama ng mga ito na si Emmanuel Castro na pawang residente ng Brgy. 4 sa nasabing lungsod.,Sa imbestigasyon ng Lucena Police, bandang alas-siyete ng gabi nang isinagawa ang buy-bust sa tahanan ni Castro subalit sa kalagitnaan ng operasyon ay nakahalata ang mga suspek na pulis ang kanilang ka-deal.,Dito na nagkaroon ng putukan na nagresulta sa agarang pagkamatay ng dalawa.,Narekober sa mga ito ang nasa anim na gramo ng shabu na tinata­yang may street value na P11,000. Nakarekober din ang mga pulis ng tatlong kalibre .45 baril mula sa mga suspek.,Samantala, dalawang drug personalities na kapwa sumailalim na sa Oplan Tokhang ang itinumba sa magkahiwalay na lugar sa Nueva Ecija sa walang humpay na kampanya kontra droga sa lalawigan.,Sa mga ulat na isinumite sa tanggapan ni PS/Supt. Manuel Cornel, Nueva Ecija police director, nakilala ang mga biktima na sina Narciso Agulto Lopez, Jr., 46, residente ng Purok 5, Brgy. Malapit, San Isidro at Jimboy Bautista Adra, 25, residente ng Sityo Camanggahan, Brgy. Piut, Carranglan, Nueva Ecija.,Ayon kay PS/Inspector Steve dela Cruz, dakong alas-kwatro ng hapon ay nagto-tonghits si Lopez nang lapitan ng armadong lalaki at pinagbabaril ng limang beses at saka mabilis na tumakas.",,
"Ancestral house nasunog, 3 nadale",,"Patay ang isang 62-anyos na matanda habang sugatan naman ang dalawang kaanak nito matapos na masunog ang isang ancestral house kamakalawa sa bayan ng San Fernando, Camarines Sur.,Namatay matapos makalanghap ng makapal na usok ang biktimang nakilalang si Vicente Dublon, 62, habang kasalukuyan namang ginagamot sa ospital dahil sa 1st at 2nd degree burn ang magkapatid na Noel at Raul Dublon.,Sa ulat ng San Fernando Bureau of Fire Protection (BFP), naganap ang insidente nang bigla na lang magliyab ang parteng sala ng bahay ng mga Dublon sa Brgy. Pob­lacion dakong alas-12:40 ng hatinggabi.,Mabilis na kumalat ang apoy sa buong kabahayan.",,
Putukan sa palengke ng Gapo,,"Parang eksena umano sa mala-aksyong pelikula ang nasaksihan ng mga by standers sa palengke ng Lungsod ng Olongapo habang nakikipagpalitan ng putok ang dalawang suspek sa mga tumutugis na mga pulis na nagsagawa ng buy-bust operation kamakalawa ng gabi.,Kinilala ang dalawang nasawing suspek na sina Randolph Cabigting at Jessie Chris na nagtamo ng tama ng bala sa kani-kanilang bahagi ng katawan habang tinamaan naman sa kanang leeg si PO2 Arnie Omega ng Olongapo City Police Office (OCPO) Station 5 na ngayon ay under observation sa pagamutan.,“Nagliliparan yung mga bala, akala namin may giyera, takbuhan ang mga tao, takot na takot kami,” ayon sa isang vendor na ayaw magpakilala na nakausap ng Abante.,Sa ulat ng pulisya, matagal na umano nilang minamanmanan ang mga nasawing suspek dahil sa pagtutulak ng droga kung saan ay dati nang naka engkuwentro ng kanilang mga tauhan sa isa ring buy-bust operation noong Agosto 26, 2016 sa Block 12, Brgy. Gordon Heights nang naturang lungsod subalit nakatakas ang mga suspek.,Nakarekober ang pulisya ng baril, limang sachet na hinihinalang shabu at kulay itim na Innova na sasakyan ng mga nasawing suspek.",,
"Foul play sa jail death, tinutumbok",,"Kasalukuyang pinagugulong ang imbestigasyon sa nangyaring pagkamatay ng isang detainee sa Batangas Provincial Jail sa Brgy. Cuta, Batangas City, bunsod nang walang malinaw na dahilan kung ito ay nagpakamatay o may naganap na foul play sa nasabing pangyayari.,Sa sketchy report na nakalap ng Abante mula Police Regional Office (PRO) 4-A (CALABARZON), nabatid na mag-aalas-sais ng gabi kamakalawa nang madiskubre sa comfort room ng Cell No. 8 ang nakabigting detainee na si Franco Alipio y Vilela.,Gamit ang nylon cord na posibleng ipinulupot ng biktima sa sariling leeg nang madiskubre ito ng mga kapwa inmate sa kanilang selda. Mabilis pang itinakbo sa Batangas Medical Center ang detainee ngunit deklarado na rin itong dead on arrival.,May posibilidad na foul play sa pangyayari, kaya’t pansamantalang hindi muna nagbigay ng konkretong salaysay hinggil sa insidente.",,
Magnitude 5.7 lindol sa Agusan del Sur,,"Inalerto ng pamahalaan ng Agusan del Sur ang lahat ng residente sa inaasahang aftershocks matapos yanigin ng magnitude 5.7 lindol kahapon ng umaga.,Sa datos ng Philippine­ Institute of Volcanology­ and Seismology­ (Phivolcs),­ sa La Paza, Agusan del Sur naitala ang sentro ng lindol, anim na kilometro northeast bandang alas-10:40 ng umaga.,Ang lindol ay may lalim na 11 kilometers at tectonic ang origin.,Naitala rin ang intensity 4 sa Butuan City, Intensity 2 sa Cagayan de Oro City at Intensity 1 sa Kidapawan City.,Sa Kidapawan City, Surigao City, Sarangani City at Bislig City ay naitala rin ang Instrumental Intensity 1.,Gayunman, wala naman pinsalang idinulot ang nasabing paglindol.",,
Santa na si Mother Teresa,,"Pormal nang hinirang na bagong Santo si Saint Teresa of Calcutta ng Simbahang Katoliko matapos ang 19-taon mula nang bawian ito ng buhay.,Pinangunahan ni Pope Francis ang sere­monya at isinagawang canonization sa Vatican sa harap ng St. Peter’s Basilica kung saan iginiit ng Santo Papa na karapat-dapat ideklara bilang santa si Mother Teresa at dapat itong tularan gayundin ang iba pang mga nauna nang naging santo.,Samantala, daang-libong deboto na umaabot sa 100,000 ang sumaksi kabilang ang ilang Filipino sa makasaysa­yang kanonisasyon kay Mo­ther Teresa na nahirang na Nobel Peace Laureate dahil sa labis na pagmamahal nito sa mga mahihirap.,Ilan pa sa mga ito ay mula pa sa Amerika, Albania kung saan isinilang si Mother Teresa, gayundin sa Europe, Israel at iba pang bansa.",,
"1,391 DUIs sa 2 buwan",,"Umabot na sa 1,391 kaso sa ilalim ng deaths under investigations (DUIs) ang pinagtutuunan ng pansin ngayon ng Philippin­e National Police.,Ayon kay Philipppine National Police spokesman Sr. Supt. Dionardo Carlos, ang nasabing bilang ay simula noong Hulyo 1 hanggang Agosto 31, 2016.,Sinabi ni Carlos na batay sa kanilang datos ay nasa 1,805 ang bilang ng biktima sa naitalang kaso.,Pero nilinaw nito na ang bilang ng DUIs ay iba pa sa isinagawang police operations sa ilalim ng Project Double Barrel.,Ito’y mga insidente ng pagpatay na umano’y kagagawan ng vigilante group na itinuturing na summary o extra judicial killings.",,
Farming education na-itsa-puwera na,,"Mistulang nakakaligtaan na ng Department of Education (DepEd) ang pagtuturo sa mga public schools lalo na sa mga probinsya ng pagsasaka.,Ito ang puna ng ilang mambabatas sa Mababang Kapulungan ng Kongreso kaya inatasan ng mga ito si DepEd Sec. Leonor Briones na buhayin at pasiglahin ang agriculture at farming education sa mga kanayunan.,Ayon kay House Deputy Speaker Sharon Garin ng AAMBIS-OWA partylist, maraming eskwelahan sa bansa ang ekta-ektarya ang lupain para sa agrikultura subalit walang indikasyon na nagtuturo ang mga ito ng pagsasaka.,“They are there as agricultural schools with hectares of farm lands but I don’t know if they are functioning as such. Nawawala yung agriculture part,” puna ni Garin kaya karamihan ngayon sa mga estudyante ay walang alam sa aspetong ito.,Nakasaad din umano sa Republic Act 10618 o “Rural Farm Schools Act” na pinirmahan pa noong 2013 para isama sa curriculum ng mga secondary student ang pagsasaka at pangingisda subalit mistulang hindi ito nasusunod.,“You can teach the child how to plant rice and other crops in the farm, and you will incorporate entrepreneurial skills development in his training,” ani Garin kaya dapat umanong seryosohin ng DepEd ang pagtuturo ng pagsasaka sa mga estudyante lalo na sa mga kanayunan.",,
US tutulong sa Davao blast probe,,"Nakahandang tumulong ang Estados Unidos sa Pilipinas kaugnay sa isinasagawang imbestigasyon sa ginawang pagpapasabog sa Roxas Boulevard night market sa Davao City, kamakalawa ng gabi na nagresulta nang pagkasawi ng 15 katao at pagkasugat ng 71.,“We understand that local authorities continue to investigate the cause of the explosion in the night market, and the United States stands ready to provide assistance to the investigation,” ayon kay Spokesperson ng Ned Price, US National Security Council.,Kasabay nito, nagpahayag na rin ng kanilang pakikiramay ang US sa pamilya ng mga biktima.,Inaasahan rin na ipapaabot ni US President Barack Obama ang kanyang personal na pakikiramay kay Pangulong Duterte sa gaganaping pulong ng Association of Southeast Asian Nations (ASEAN) sa Laos sa susunod na linggo.",,
"Babaeng balik-tulak, arestado",,"Ningas-kugon lang ang ginawang pagsuko at kunwari’y pagbabagong buhay ng isang babaeng tulak ng iligal na droga, makaraang hainan ng search warrant ng Cavite Provincial Anti-Illegal Drug Special Operations Task Group (AIDSOTS), pasado alas-8 kamakalawa ng gabi sa Dasmariñas City, Cavite.,Arestado ng mga ope­ratiba si Lilibeth Fundano y Manimbao alyas ‘Betchay’, 43-anyos ng Blk. 7, Lot 41, Mabuhay 2000, Brgy. Paliparan 2, Dasmariñas City, Cavite. Nakuha sa pag-iingat nito ang isang coin purse na naglalaman ng 3 medium size heat-sealed transpa­rent plastic sachet ng shabu.,Kinkonsiderang High Value Target Level 2 ang nasakoteng si Betchay, na kilalang miyembro ng Pamboy Drug Group (PDG) na nag-ooperate sa Dasmariñas City at mga kalapit bayan at lungsod.,Magugunitang napaslang sa shootout ang lider ng grupo na si Pamboy Mangotara, laban sa mga pulis noong Hulyo 7 ng kasalukuyang taon.,Hulyo rin nang sumuko sa Oplan Tokhang si Betchay, ngunit sa close monitoring na ikinasa ng mga awtoridad ay napag-alaman na nagpatuloy sa tiwaling gawain ang nadakip na tulak.",,
Vendor binaunan ng bala sa ulo,,"Bumagsak sa karamihan ng tao, ang isang 58-anyos na babaeng negosyante matapos asintahin sa ulo ng hindi nakikilalang suspek habang naglalakad sa kahabaan ng Carriedo malapit sa Estero Segudo, Quiapo, Maynila.,Namatay noon din ang biktimang si Teresita Ene­sio, vendor sa Carriedo­ at taga-45 Sta. Catalina St., Grace Park, Caloocan City.,Ayon kay SPO3 Marlon San Pedro, imbestigador ng Manila Police District-homicide section, naganap ang insidente dakong alas-8:15 ng gabi sa nabanggit na lugar.,Sa imbestigasyon, inalis ng pulisya ang anggulong holdap dahil hindi naman tinangay ang perang dala ng biktima na nagkakahalaga ng P81,830 at ang kanyang cellphone.,Nalaman din sa kanyang mga kaanak na wala silang alam na kagalit ng biktima dahil may 40 taon na itong nagtitinda sa Carriedo.,Patuloy naman ang isinasagawang imbestigasyon ng pulisya kung saan tini­tingnan anggulo ang kaso ng ‘pautang’ o ‘personal­ na galit’ sa biktima.",,
Davao ni-lockdown,,"Isinailalim sa lockdown ni Pangulong Rodrigo Duterte nitong Sabado ng umaga ang Davao City pero nanindigan ang Pangulo na alkalde na halos dalawang dekada sa lungsod na ligtas ito.,Nilinaw ni Duterte na ang ‘lockdown’ ay manga­ngahulugan lamang ng mas mahigpit na pagpapatupad ng checkpoints at ang bawat Filipino ay maaaring pumasok o umalis ng Davao City.,“Davao is safe. There is no criminality here, except for terrorism,” paghahayag ni Duterte nang kapanayamin ng mga mamamahayag sa Davao City.,Gayunman, binigyang-diin ni Pangulong Duterte na ang pagsabog sa Davao City na kumitil sa buhay ng may 15-katao at pagkasugat ng may 67 pang katao ay hindi maikukunsiderang ‘isolated case’.,“It’s not an isolated case in the sense that there are a lot (of similar incidents in other places). There’s the grenade-throwing in Cotabato City, and assaults on so many places,” dagdag ni Duterte.",,
"ASEAN trip ni PDU30, tuloy",,"Bagama’t kinansela na kahapon ng umaga ni President Rodrigo Duterte ang nakatakda nitong pagbisita sa Brunei mula ngayong araw, Setyembre 4 at 5 dahil sa nangyaring pagsabog sa Davao City nitong Biyernes ng gabi ay nagdesisyon pa rin itong ituloy ang pagdalo sa Association of South East Asian Nations (ASEAN) Summit sa Laos.,Si Duterte ay nakatakda sanang maki­pagpulong kay Brunei leader, Sultan Hassanal Bolkiah gayundin sa mga Pinoy na nagtatrabaho sa Brunei.,Ngunit dahil sa pangyayari ay hindi matutuloy ang pagdating ni Pangulong Duterte sa Hassanal Bolkiah National Sports Complex sa Brunei sa Linggo.,Gayunman ay itutuloy ni Pangulong Duterte ang biyahe sa Vientiane, Laos kung saan gaganapin ang ASEAN Summit sa Setyembre 6-8 at sa Indonesia sa Setyembre 8 at 9.",,
Full alert nationwide idineklara,,"Matapos magdeklara ng full alert status ang National Capital Region Police Office (NCRPO) sa Metro Manila ay tuluyan na ring idineklara ni Philippine National Police (PNP) Chief Director General Ronald ‘Bato’ dela Rosa ang full alert status Nationwide, ito’y matapos ang malagim na pagsabog sa night market sa Roxas Boulevard, Brgy. Sta. Ana, Davao City kamakalawa ng gabi.,Ipinag-utos na ni Dela Rosa sa lahat ng regional director na paigtingin ang mga pagbabantay ng lahat ng kapulisan sa buong bansa.,Lahat ng miyembro ng Pambansang Pulisya ay inoobligang pumasok para lalo pang palakasin at doblehin ang pagbabantay sa lahat ng matataong pampublikong mga lugar. Palalakasin din ang pagbabantay sa mga police station, detachment police at sa mga kampo sa bansa.,Makikipag-ugnayan din sa mga intel at friendly unit sa mga lugar na kanilang nasasakupan.,“Direct your PDs and COPs to supervise checkpoints and deployment of patrols in areas of convergence and vital installations. Security in seaports, airports, terminals, malls and other public areas should be doubled. All MSRs main supply routes shall have border control points and police security checkpoints and patrols,” utos ng PNP chief.",,
Bato: Talagang hinahamon tayo!,,"Hindi naitago ni Philippin­e National Police (PNP) Chief Director General Ronald ‘Bato’ dela Rosa ang naging saloobin nito kaugnay sa nangyaring pagsabog sa Davao City.,“Masama ang loob ko, malungkot. Dahil ‘yun nga, ‘yan ang aming homebase ni Presidente ‘di ba? Mahal na mahal namin ang Siyudad ng Davao kaya malungkot at nagagalit ako,” pahayag nito.,Nang tanungin ang PNP chief na ang ginawan­g ito ng bandidong grupong Abu Sayyaf ay isang paghamon sa militar at sa kanilang kapulisan dahil mismong sa Davao ginawa ang pagpapasabog ay ito ang kanyang tinuran.,“Ano pang ibig sabihin nun? Talagang hinahamon tayo!”,Galit din sinabi ni Dela Rosa na hindi ito magbibigay ng anumang pahayag sa ASG dahil hindi rin umano tatablan ng anumang panawagan ang bandidong grupo dahil sarado ang mga utak nito at ang talagang pakay ay maghasik ng terorismo.,“Hindi naman kailangan ng mensahe ang mga tao na ‘yan dahil sarado naman ang mga utak ng mga ‘yan. ‘Di na kailangang bigyan pa ng mensahe ‘yan.”,Hinala ng PNP chief na kagagawan ng bandidong grupo na Abu Sayyaf ang pagpapasabog dahil naniniwala itong malapit na umanong masukol ng mga militar at ginagawa ito ng Abu Sayyaf para malihis ang atensyon.,Kasabay nito ay tiniyak ng PNP chief na ginagawa nila ang lahat para mapanatili ang normal na sitwasyon sa buong bansa.",,
Sagot sa trapik maagang bakasyon ng iskul,,"Maagang bakasyon sa mga eskuwelahan pagpasok ng buwan ng Disyembre ang isa pa rin sa naisip ng isang senador na makakatulong upang maibsan ang problema sa trapiko.,Si Senador Grace Poe ay naniniwalang makakatulong upang maibsan ang trapiko kung aaga­han ang araw ng walang pasok sa mga eskuwelahan pagpasok ng buwan ng Disyembre dahil sa ganitong buwan ay abala umano ang lahat.,Naisip ng senadora na una o pangalawang linggo pa lamang ng Disyembre ay dapat wala nang pasok sa mga eskuwelahan.,“Pagdating ng Pasko, lahat tayo ay abala, baka pwede naman ang mga paaralan early part ng December, kung hindi December 12, December 8 or mas maaga pa, baka pwede wala nang pasok,” ayon kay Poe.,Ipinahayag ito ng senadora kaalinsunod na rin sa dinidinig ngayon ng Senado na panukalang may kina­laman sa pagkakaloob ng emergency powers sa pangulo upang resolbahin ang problema ng trapiko sa Metro Manila.,Si Poe, chairperson ng Senate Committe on Public Services ang siyang dumidinig sa panukala.",,
US mag- iimbestiga rin,,"Agad namang nag-alok ng tulong ang Estados Unidos sa gagawing imbestigasyon ng bansa sa malagim na pag-atake ng terrorist group na Abu Sayyaf sa night market sa Davao City.,Ipinaabot din ni US National Security Council spokesperson Ned Price ang pakikiramay sa mga kaanak ng mga nasawi at personal umanong ipapaabot ni US President Barack Obama ang kanyang pakikiramay kay Pangulong Rodrigo Duterte sa pagkikita nila sa ASEAN summit sa Laos.,“We understand that local authorities continue to investigate the cause of the explosion in the night market, and the United States stands ready to provide assistance to the investigation,” ani Price.,Ngunit sinabi naman ni Duterte na hindi nito kailangan ang tulong ng Amerika at kaya na umano ito ng lokal na pulisya.",,
155 CONSULTANT NG NAPC SINIBAK,,"Sinibak ng National Anti-Poverty Commission (NAPC) ang kontrata ng may 155 consultant na kung susumahin ay sumasahod ng mahi­git P5 milyon kada buwan bilang professional fees.,Ang hakbang ng NAPC ay ginawa kasunod ng direktiba ni Pangulong Rodrigo Duterte na tanggalin ang lahat ng presidential appointees ng nagdaang administrasyon.,Ang pagsibak sa 155 consultant ay ginawa ni NAPC Head Liza Maza sa pamamagitan ng inilabas na dalawang me­morandum na nag-aatas sa mga consultants na nag-iimporma sa pre-termination ng kanilang mga kontrata at ang pangalawa ay hindi na pagre-renew sa kontrata o Contracts of Service (COS) ng may 82 mga emple­yado.,Nang maluklok bilang NAPC chief si Maza noong Hulyo ay mayroong 161 consultants ang NAPC at 107 COS employees gayung pinahihintulutan lamang itong magtalaga ng 50 regular plantilla positions na malayo sa nadatnang dami ng mga empleyado at consultants.,Ibinuking din ni Maza na ang mga sinibak na consultants ay inempleyo sa pagitan ng 2013 at 2014 bilang bahagi ng “bottom-up budgeting” program ng nagdaang administrasyon.,“They have bastardized the term ‘consultant’. A consultant should be highly skilled, or provides expertise for an activity. But these ones implement projects. They’re community organi­zers — but with a corrupted meaning, because they are given high fees, from P35,000 to P60,000 a month. They do social preparation. But I was also a community organizer. Those fees are way too high,” pahayag ni Maza.,Sa ngayon ay nagbaba­yad na lamang ang NAPC ng tinatayang P5.8 milyon kada buwan, malayung-malayo sa ibinabayad sa mga consultants na sa nakaraang anim na buwan lamang ay umabot sa P43.5 milyon o katumbas ng 36 porsiyento ng kabuuang taunang pondo ng NAPC.",,
Galaxy Note 7 binawi sa merkado,,"Pinatanggal sa merkado ng kumpanyang Samsung ang mga ibinebentang Galaxy Note 7 smartphones matapos mabatid na may mga ba­terya na sumabog o nasunog habang naka-charge ang baterya.,Nalaman na may 36 na kaso ng pagsabog o pagkasunog ng baterya ang nai-ulat.,Kabilang umano sa pina-recall ang mga smartphone na ibinebenta na sa 10 bansa kabilang na ang South Korea at Estados Unidos.,Ginawa ang pagpapa-recall sa produkto, da­lawang linggo matapos itong ilunsad sa merkado.,Humingi naman ng paumanhin si Koh Dong-jin, president ng Samsung Mobile Business at pinayuhan ang mga nakabili na ibalik ang mga nabi­ling Note 7 at ipagpalit sa bagong smartphones.",,
2 lalaki pinatay sa Pasay,,"Dalawang lalaki na umano’y hinihinalang tulak ng droga at holdaper ang pinagbabaril hanggang sa mapatay ng hindi pa nakikilalang salarin sa magkahiwalay na lugar sa lungsod ng Pasay kahapon ng madaling-araw.,Dead on the spot sa pinangyarihan ng insidente ang biktimang si Sayson Barcelona alyas ‘Dodong’, 40-anyos, may asawa at naninira­han sa Electrical Road, Pasay City sanhi ng limang tama ng hindi pa mabatid na kalibre ng baril sa iba’t ibang bahagi ng katawan.,Dakong alas-12:45 ng madaling-araw nang pagbabarilin ang biktima sa harapan ng kanilang bahay sa Electrical Road nang nasabing lungsod.,Inamin ng asawa ng biktima na si Maria Luz na dating gumagamit ng iligal na droga ang kanyang asawa na posibleng dahilan ng pamamaslang.,Samantala, natagpuan din ang bangkay ng biktimang si Bobby Gonzales,­ 40, ng Meralco­ Compound­ F.B Harrison St. Pasay City sa isang waiting shed sa EDSA.,Bandang ala-1:09 ng madaling-araw nang matagpuan ang biktima na tadtad nang tama ng hindi pa mabatid na kalibre ng baril sa iba’t ibang bahagi ng katawan.",,
"Bangko pinasok ng Termite Gang, 1 nahuli",,"Arestado ang isa sa limang suspek na miyem­bro ng Termite Gang na nanloob sa isang bangko sa San Juan, Batangas, dakong alas-10 ng gabi kamakalawa.,Kinilala ang naarestong suspek na si Manuel Banay y Marcelo, 24-an­yos habang gumagapang palabas ng hukay at inginuso nito ang mga nakatakas na kasamahan na sina Brando Gargabeta y Dumagay, Arnel Gadinggan at dalawang nakilala lamang sa alyas na ‘Eddie’ at ‘One Ball’ na nagsilbing drayber ng kulay berdeng Pajero na walang plate number na umano’y pawang tubong Baracbac, Galimuyon, Ilocos Sur.,Nabatid mula San Juan Municipal Police Station, personal na nagtungo sa kanilang himpilan ang sekyu ng QCRB Bank, na si Josue Rondilla, na umano’y nakarinig ng ingay sa kinalalagyan ng vault, habang kasalukuyan siyang duty kamakalawa ng gabi.,Agad rumesponde ang mga awtoridad at nakitang pwersahang pinasok ng mga kawatan ang bangko nang maghukay sa ilalim patungo sa sahig ng establisyemento gamit ang heavy duty jack, crow bar at heavy duty screw. Tinangay ng mga suspek ang ‘di pa batid na halaga ng pera, na gumapang patakas sa hinukay nilang lagusan patungo sa open canal.",,
Full alert ikinasa sa Davao blast,,,,
"PCG, nakaalerto na rin sa ASG",,"Naka-heightened alert na rin maging Philippine Coast Guard (PCG) sa lahat ng mga pantalan at baybayin sa bansa mula nang inanunsyo ni Defense Secretary Delfin Lorenzana ang opensiba laban sa bandidong grupong Abu Sayaff (ASG).,Nabatid kay PCG Spokesperson Commander Armand Balilo, inatasan na ni PCG Commandant Rear Admiral William Melad, ang lahat ng security personnel kabilang ang Coast Guard Anti Terrorism Unit, K9 at Law Enforcement teams na bantayang maigi ang lahat ng mga pantalan sa buong bansa.,Naglabas din ng direktiba sa lahat ng coast guard stations na mag-patrol sa mga baybayin at sa perimeter ng pantalan upang matiyak ang seguridad laban sa mga bandido na makalapit sa mga pampasaherong barko.",,
9 pa sa Luzon patay sa droga,,"Labing dalawa pa ang nadagdag sa humahabang talaan ng mga biktima ng karahasan sa walang tigil na operasyon kontra droga sa iba’t ibang bahagi ng Luzon.,Batay sa mga ulat na nakarating sa tanggapan ni Sr./Supt. Manuel Cornel, Nueva Ecija Police Director, nakilala ang mga biktima na sina Venerando Fajardo Esteban, 49, ng Fajardo St., Brgy. Aduas Sur; Imelda Lapina Cando, 45 at Noelito Abuan Esquivel, kapwa residente ng Aqua Tierra, Brgy. Mayap­yap; Jerry de Guzman Ramos, 34; Rommel Esguerra Guinto, alyas ‘Mel’, kapwa tricycle driver, mga re­sidente ng Purok Mulawin, Brgy. Lourdes at Arnold Macapagal alyas ‘Jeff’ ng Brgy. Caalibangbangan,  at isang hindi pa nakikilalang bangkay na natagpuan sa Brgy. Sapang Bato sa ba­yan ng General Natividad.,Dalawa naman sa Ilocos Region na kinilalang sina Michael Angelo De Leon Castro, 49, taga-Tagundin, Ilocos Sur at Joel Ofiana, 32, taga-Brgy. Amalapay, Agoo, La Union. (Jojo de Guzman at Richard Buenaventura)",,
Rapist suspect ligtas sa EJK,,"Isang drug pusher na kabilang sa drug watchlist at inirereklamo sa panggagahasa sa anak na babae ng kanyang live-in partner ang nasa kritikal na kondisyon makaraang pagbabarilin ng isa sa da­lawang hindi kilalang armadong lalaki na magkaangkas sa motorsiklo sa Pabahay 2000, Brgy. Muzon, San Jose del Monte City, Bulacan kamakalawa.,Kinilala ng pulisya ang suspek na si Francisco Robo, nasa hustong gulang at naka­tira sa Pabahay 2000, Brgy. Muzon, San Jose del Monte City na kasalukuyang inoobserbahan sa pagamutan bunga ng tama ng bala sa katawan matapos na hindi mapuruhan ng mga suspek na riding-in-tandem na mabilis na tumakas matapos isagawa ang pamamaril.,Nabatid na bago ang pamamaril ay inireklamo ang suspek dahil sa panggagahasa sa anak na babae ng kanyang kinakasama sa loob ng kanilang tinitirahan habang ito ay nasa ilalim ng espiritu ng droga at nasa listahan din ito ng awtoridad dahil sa pagtutulak ng shabu at target din ng kapulisan.,Sinasabing bigla na lamang hinintuan ng ri­ding-in-tandem ang suspek nang matiyempuhan ito sa kanilang lugar at nang makitang duguang bumulagta ang pakay ay inakalang napuruhan na nila ito at mabilis silang nagsitakas, habang isinugod ang suspek sa pagamutan kung saan ito ay nasa malubha pang kalagayan.,Nakarekober ang awto­ridad ng basyo ng bala ng kalibre .45 sa lugar ng pamamaril.",,
FilAm timbog sa buy-bust sa BGC,,"Arestado ang isang Filipino-American sa ikinasang buy-bust operation­ ng mga tauhan ng Station Anti-Illegal Drugs Special Operation­ Task Group (SAID-SOTG)­­ ng Taguig City Police sa parking lot ng isang high-end na club sa Bonifacio Global City, sa Taguig City, kamakalawa ng gabi.,Kinilala ni Southern Police District (SPD) Director Senior Supt. Tomas­ Apolinario ang nadakip na suspek na si Jerald­ Ethington,­ 26-anyos, na pansa­mantalang naninirahan sa nasabing lungsod.,Base sa report ni Chief Inspector Jerry­ Amindalan, hepe ng SAID-SOTG, dakong alas-10:30 ng gabi nang magsagawa ng buy-bust operation ang kanyang mga tauhan sa isang par­king lot ng BGC sa isang club (hindi na binanggit ang pangalan).,Ayon kay Amindalan, isang buwan nilang minamanmanan si Ethington at nang mabatid nila na nagbebenta at may ka-tran­saksyon sa nasabing lugar ay agad silang nagkasa ng buy-bust operation.,Isang pulis ang nagpanggap na poseur buyer sa suspect na bibili ng ecstasy­ subalit tumanggi ang huli na wala siyang dala kung ‘di marijuana lamang.,Pumayag na lamang ang pulis na bibili ito ng halagang P2,000 marijuana sa suspek at nang aktong iabot na ng huli ang natu­rang drugs ay dinakma na ang huli.",,
Northern Luzon maulan pa rin,,"Makakaranas ng maulap na kundisyon na may kasamang mahina hanggang katamtamang pag-uulan at thunderstorm ang mga lalawigan ng Ilocos, Apayao, Batanes at Babuyan Islands dahil pa rin sa pag-iral ng Southwest Monsoon o Habagat, a­yon ito sa Philippine Atmos­pheric Geophysical and Astronomical Services Administration (PAGASA).,Samantalang ang mga nalalabing mga bahagi ng bansa ay magkakaroon naman ng bahagyang maulap hanggang sa maulap na may kasamang pulo-pulong paguulan o thunderstorm.,Ang hangin ay katamtamang magiging mala­kas mula sa Timog Kanluran sa Luzon kung saan ay magiging katamtaman hanggang sa malakas na alon ang mararanasan sa baybaying dagat.,Sa ibang lugar naman ay magiging mahina hanggang sa katamtamang hangin ang mararanasan mula sa Timog hanggang Timog Kanluran na may bahagyang malalakas na alon at ma­lakas ding pag-uulan.",,
"LALAKI, BABAE PALUHOD NA TINODAS",,"Dalawang hinihinalang mga biktima ng summary execution na isang babae’t lalaki ang natagpuang patay sa isang talahiban sa Lungsod ng Caloocan kahapon ng madaling-araw.,Sa ulat ng Caloocan­ City Police ay ganap umanong alas-4:30 ng madaling-araw nang makarinig umano ng sunud-sunod na anim na mga putok ng baril ang mga residente ng Barangay 161 ng nasabing lungsod.,Agad nilang tinungo ang pinanggagalingan ng mga putok ng baril at pagdating nila sa matalahib na bahagi ng West Service Road ng nasabing lugar ay doon na nila natagpuan ang mga labi ng dalawang biktima na naliligo na sa kanilang mga sariling dugo.,Tadtad ng tama ng bala sa kani-kanilang ulo hanggang leeg na posible umanong nakaluhod nang pagbabarilin ng hindi pa nakikilalang suspek o mga suspek.,Sa pagsisiyasat naman ng Scene Of the Crime Operatives (SOCO) ay nasa anim na basyo ng bala mula sa hindi pa nalalamang kalibre ng baril ang na-recover sa pinangyarihan ng krimen.,Ayon naman sa kapitan ng barangay na si Barangay Captain Carlo Caina ay sa kanilang pagbeberipika ay hindi umano tagaroon ang dalawang biktima at doon lamang umano sa kanilang lugar itinumba., Wala namang nakitang kahit anong bagay na makakapagsabi ng pagkakakilanlan ng mga biktima at ang tanging nakita lamang sa bulsa ng babaeng biktima ay ang isang buong papel na P50.00.,Nakitaan din ng mga tattoo sa kanyang binti ang biktimang lalaki na nakasaad ang mga pangalang Aleng at Torres, habang tattoo naman ng isang scorpion ang nakita rin sa binti ng babaeng biktima.,Sa ngayon ay patuloy pa rin ang pagsasagawa ng imbestigasyon ng mga awtoridad, kasalukuyan na rin umanong inaalam ang nasa likod ng pamamaslang at pagkakakilanlan ng mga biktima.",,
500 sundalo sa Bicol ipinadala sa Mindanao,,"CAMP ELIAS ANGELES, Pili, Camarines Sur — Umaabot sa 500 sundalo ang ipinadala kahapon ng Philippine Army (PA) Bicol region sa Mindanao bilang karagdagang puwersa sa pinaigting na kampanya laban sa teroristang grupong Abu Sayyaf (ASG).,Pinangunahan ni Maj. Gen. Manolito Orense, Commander ng 9th Infantry Division (ID) ng PA ang send-off ceremony dakong alas-7:30 ng umaga kahapon sa Naga City Airport gayundin ang mga mahal sa buhay ng mga aalis na sundalo.,Ayon kay Maj. Gen. Orense, bilang isa sa mga best performing unit ng 9ID, inaasahan niya na mahusay na magagampanan ng mga opisyal at ka­wal ng 49IB ang kanilang misyon sa Mindanao. Pinaalalahanan din niya ang bawat isa na maging maingat at huwag kalilimutang magdasal upang maging ligtas sa anumang panganib na kanilang haharapin sa pagtupad sa kanilang misyon.",,
Mga Kwentong OFWs: Exit visa at money claim ng OFWs,,"Sa Setyembre 5, araw ng Lunes ang itinakdang deadline ng pre-processing ng exit visa, money claim para sa mga distressed at stranded overseas Filipino workers (OFWs) sa Saudi Arabia.,Ito ang inihayag kahapon ng United Overseas Filipinos World (U-OFW), isang OFW advocacy group ito’y matapos maglabas ng paalala ang embahada ng Pilipinas sa Riyadh sa Saudi Arabia.,“All live out Filipino workers of Saudi Oger and Saudi Bin Laden Group and their subcontractors in Riyadh and nearby areas are requested to come to the Philippine Embassy in Riyadh from 9:00 a.m. to 5:00 p.m. e­very day from 28 August 2016 (Sunday) to 5 September 2016 (Monday) for the pre-processing of exit visas, money claims, and other services,” ayon pa sa kalatas na ipinalabas ng U-OFW.,Pinaalalahanan ni U-OFW convenor John Monterona ang mga apektadong OFWs na magdala ng kanilang Philippine passsport at Iqama.,“Hindi klaro ang advisory ng embahada kung ang deadline ay sa Set­yembre 5 o pansamantala lang itong ihihinto dahil sa paparating na Hajj holiday na inaasahang magsisimula sa Setyembre 11 hanggang 13,” dagdag pa ng opisyal.,Aniya, marami pa ang hindi nakakakuha ng government repatriation at money claims habang tinatayang aabot pa lamang sa 2,000 hanggang 4,000 stranded na OFWs ang napa-proseso ng gobyerno.,Lumalabas sa datos na humigit-kumulang 8,000 stranded na OFWs galing sa siyam na kompanya sa Saudi, na nakaranas ng pagkalugi, ang nabigong mag-renew ng residence permit (Iqama).,Iminungkahi ni Monterona na dapat gamitin na ng embahada ng Pilipinas kasama ang ibang ahensya, na tinatawag na ‘Humanitarian Team’, ang oportunidad upang tulungan ang mga stranded na OFWs.,“Sayang iyong September 6 to 10 limang araw din eto na pwedeng madagdagan pa ang mapo-process na mapapauwi at mabigyan ng assistance,” ani pa ni Monterona.,Sinabi pa nito na nasa mahigit 2,000 pang stranded na OFWs galing sa pitong kompanya ang nagsabing nasa kaparehong sitwasyon din sila ng mga OFWs mula sa naunang siyam na kumpanya.,Ang pitong kumpanya ay ang Galaxy Light Company, Samama Company, Arabian Bemco, Al Jalal Company, IMAN-Co, SBG-Alumco mula sa Hofuf jobsite, at A. Halim Al Halhouli Contracting na nalugi at nagbawas ng empleyado.,Sabi ni Monterona, “We welcome the inclusion of the OFWs from Ga­laxy Light, many of them have already processed and others will follow soon. They,were thankful with Charge d’ Affaires and Consul general Iric Arribas for his prompt action and assistance.",,
"Lola sa drug list, timbog",,"Arestado ang isang 71-anyos na lola na kasama sa drug watch list ng Manila Police District (MPD) ­Station 9, sa isinagawang buy-bust operation kamakalawa­ ng gabi sa Malate, Maynila.,Nabatid na ang suspek na si Julie Pranco alyas ‘Vietnamese’, dalaga, at residente ng 2404 Arellano Avenue, Singalong, Malate, Maynila ay kasama sa ­inaresto ring sina Jose Suazo, 35; at Dennis Quililan­, 34, kapwa taga-1264 Marconi St., Makati City.,Ayon kay P/Supt. Romeo Odrada, station commander­ ng MPD-Station 9, alas-10:30 ng gabi nang isagawa ang buy-bust operation ng mga pulis laban sa mga suspek sa Arellano Avenue malapit sa kanto ng Zapanta St., sa ­Singalong matapos makatanggap ng tip hinggil sa kanilang illegal na aktibidad. Mapayapa namang sumama­ sa mga awtoridad ang mga suspek nang arestuhin.,Nakuha mula sa mga suspek ang anim na plastic sachet ng shabu.",,
Killer ng ex-Bulacan VM nalambat,,"Isang hired killer na kumikilos sa Gitnang Luzon at sinasabing miyembro ng New People’s Army (NPA) na res­ponsable sa pagbaril at pagpatay sa dating vice mayor ng bayan ng Pandi kamakailan ang nadakip makaraang makorner ng awtoridad sa loob ng isang establisyemento sa Brgy. Poblacion, San Ildefonso, Bulacan kamakalawa.,Sa report kay P/Senior Supt. Romeo Caramat, Jr., acting Bulacan Police Director, nakilala ang nadakip na si Ariel Lorenzana, 35, may asawa ng Brgy. Pinaod, San Ildefonso na nakadetine ngayon matapos makorner ng Intelligence Operative ng Bulacan Police kung saan sinasabing miyembro ito ng gun-for-hire syndicate na kumikilos sa Central Luzon at kasapi ng NPA.,Ang nadakip na suspek ay siyang responsable sa pagbaril at pagpatay kay dating Pandi Vice Mayor Roberto Rivera, 61, noong Abril 17 habang ang dating opisyal ay lulan ng kanyang Nissan pick-up sa Brgy. Manatal, Pandi nang harangin ng nag-iisang suspek na kalaunan ay nakilalang si Lorenzana at sinasabing may kinalaman sa isyung pulitikal.,Sa inisyal na imbestigasyon, sinasabing nasa loob ng isang E-Games Online Casino ang suspek na si Lorenzana sa Brgy. Poblacion, San Ildefonso nang sorpresahin ito ng awtoridad at wala na itong magawa kundi sumurender ng maayos sa mga arresting officer na matagal nang sumusubaybay sa kanya.,Maliban sa kaso ni Rivera, may iba pang kasong pagpatay na kinakaharap ang suspek sa mga lalawigan ng Pampanga, Bataan, Nueva Ecija at Tarlac.",,
2 pang EJK victims sa Batangas,,"Dalawang bangkay ng lalaki sa magkahiwalay na oras at lugar sa Batangas ang nadiskubre kamakalawa na kapwa may mga tama ng bala sa ulo at katawan, at hinihinalang mapapabilang sa mga kaso ng extra judicial killings (EJK).,Unang tumambad mag-aalas-siyete ng umaga ang bangkay ng ‘di kilalang lalaki na isinilid sa itim na garbage bag sa Purok 6, Brgy. Inosluban, Lipa City, ayon sa Lipa Component Police Station, posibleng itinapon lang sa madamong bahagi ng bakanteng lote ang biktima upang iligaw ang im­bestigasyon ng pulisya.,Samantala, dakong alas-10:30 ng gabi nang matagpuan ang nakadapang bangkay ng isa pang biktima na si Raymund De Pusoy y Capuyon, 36-anyos ng Sitio Salipit, Brgy. Talisay, Calatagan, Batangas, na may tama ng bala sa ulo at nakatali ng sinturon ang mga kamay.,Narekober sa crime scene ang Suzuki Shogun na pag-aari ng biktima at isang basyo ng kalibre .45.",,
Veloso isisingit sa itinerary ni Duterte sa Indonesia visit,,"Sisikapin ni Pangulong Rodrigo ‘Digong’ Duterte na maisama at mabigyan ng oras ang pag-aasikaso sa kaso ng Pinay death row na si Mary Jane Veloso sa pagbisita nito sa Indonesia.,Ayon kay Presidential Communications Office Secretary Martin Andanar, posibleng mapag-ukulan ng pansin ng Pangulo ang kaso ni Veloso gayundin ang iba pang nakapiit na OFWs sa Indonesia na sidetrip sa ASEAN activities ni Presidente Digong.,Samantala, nakatakdang umalis sa bansa si Pangulong Rodrigo Duterte para dumalo sa 29th ASEAN Summit at Ralated Meetings sa Lao People’s Democratic Republic at magkakaroon ng working visits sa Brunei Darussalam at Indonesia sa Setyembre 4 hanggang 10, 2016.,Ayon sa sulat ni Mr. Marciano Paynor, Chief of Presidential Protocol sa Public Affairs Division ng Ninoy Aquino International Airport (NAIA), ang pa­ngulo at ang kanyang entourage ay aalis sa Setyembre 4, 2016 bandang alas-10:40 ng umaga at ito ay babalik sa bansa sa Setyembre 10, 2016 ng alas-4:50 ng mada­ling-araw via Philippine Airlines (PAL) flight PR 001.,Samantala, pinuri ng Simbahang Katoliko si Pa­ngulong Rodrigo Duterte sa hindi nito pagpapabaya sa kaso ng Pinay drug convict na si Mary Jane Veloso na hinatulan ng parusang kamatayan sa kasong drug trafficking sa bansang Indonesia.",,
"UN Sec. Gen-PDu30 meet sa laos, Tablado",,"Tinabla ni Pangulong Rodrigo Duterte ang hirit na meeting sa Laos ni UN Secretary General Ban Ki-Moon sa Laos kasunod ng naging banta na pagkalas ng Pilipinas sa UN dahil sa pambabatikos ng huli sa giyera ng gobyernong Duterte kontra iligal na droga.,Ang bilateral mee­ting sa Laos ay hiniling ng UN official kay Duterte na dadalo sa summit  ng mga lider ng Association of Southeast Asian Nations (ASEAN) kung saan tatayong host ang gobyerno ng Laos .,Kinumpirma naman ni Presidential Spokesman Ernesto Abella ang hindi pakikipag-meeting ni Pangulong Duterte sa UN official pero hindi ito nagbigay ng anumang komento kung may kaugnayan ang pagtanggi sa ginawang pagbanat ni Pangulong Duterte  sa UN kamakailan.,“PRRD (President Rodrigo Roa Duterte) has his own reasons for not mee­ting up with some leaders. This is no reason to speculate about the Philippines’ relationship with the community of nations,” pahayag ni Abella.,Bago ang naunsya­ming meeting ay  umalma si Pangulong Duterte sa pambabatikos ng kinatawan ng UN sa kampanya ng gobyernong Duterte kontra iligal na droga kung saan ay maraming namamatay at nagbantang kakalas sa UN at hikayatin ang China at African nations na bumuo ng alternatibong global organization.,Ang naunsyaming pulong nina PDU30 sa UN chief ay kinumpirma rin ng tagapagsalita ni Ban na si Stephane Dujarric pero hindi umano nagtugma ang oras ng dalawang lider.",,
Thumbs up at thumbs down sa drug test sa kolehiyo,,"Kung may mga mam­babatas na kontra sa plano ng Commission on Higher Education (CHED) na gawing mandatory ang drug test sa mga college students, may ilang solon ang tumukod dito.,Ayon kina Eastern Samar Rep. Ben Evardone at Surigao del Sur Rep. Robert Ace Barbers, nararapat lamang na isailalim din sa drug test ang mga college students upang lahat ng sektor ng lipunan ay malinis sa ilegal na droga.,“Ok na ok ‘yan,” ani Evardone dahil marami na umanong mga impormasyon na may mga estudyante na gumagamit ng ilegal na droga.,Sinabi ng mambabatas na kailangang lahat ng sektor ng lipunan ay sumali sa kampanya sa ilegal na droga ng admi­nistrasyon ni Pangulong Rodrigo Duterte.,“I agree (drug test), in fact may jurisprudence na ‘yan, that drug testing in schools is constitutional. Kaya ok ako d’yan,” ayon naman kay Barbers.,Dagdag pa nito, walang dapat ikatakot ang mga estudyante sa drug test kung hindi naman gumagamit ang mga ito ng ilegal na droga.,Pero sina ACT partylist Rep. Antonio Tinio at Kabataan partylist Rep. Sarah Elago, tutol na gawing requirement sa pagpasok sa kolehiyo, unibersidad o pamantasan ang drug test sa mga bata upang masigurong hindi gagamit ng bawal na gamot ang mga nagnanais na makapagkolehiyo.,Giit ni Tinio, basic right ang edukasyon at protektado ito ng Saligang Batas kaya’t lantarang pag­labag sa karapatang ito ang limitasyon na nilalagay ng mandatory drug testing.",,
Out-of-job pay sa endo victims,,"Hindi na kailangang mangamba ang mga manggagawang pansamantalang nawalan ng trabaho at mga nabiktima ng “endo” o “555” dahil sa isinusulong ng isang senadora na pagkalooban sila ng “out-of-job pay”.,Naghain si Sen. Grace Poe ng panukalang palawakin ang benepisyong nakukuha ng miyembro mula sa Social Security System (SSS) para bigyang ayuda ang mga manggagawang nawalan ng hanapbuhay upang makatulong sa kanila sa harap ng kagipitan.,Hangad ng Senate Bill No. 1036 ni Poe na itawid sa kritikal na panahon ang mga manggagawang biglaang nawalan ng trabaho at matulungan silang tumayo sa pagkakalugmok at makahanap ng matatag na hanapbuhay.,Makakatulong din umano ang ayudang ito para sa training at pag-aaral ng manggagawa habang s’ya ay naghahanap ng mga bagong oportunidad.,“Paglikha ng hanapbuhay ang pangunahing susi upang tugunan ang kawalan ng hanapbuhay. Pero hindi natin dapat talikuran ang mga taong desperadong naghahanap ng trabaho sa panahon ng kagipitan,” dagdag ng senadora.,Sa ilalim ng panukala, kapag hindi boluntaryo ang pagkawala ng hanapbuhay ng isang manggagawa tulad ng nabiktima ng “end of contract” o 5 months contract, kailangang makatanggap sila ng buwanang tulong pinansyal na naaayon sa naging hulog sa SSS.",,
PDEA tumutok na sa showbiz,,"Tinututukan na nga­yon ng Philippine Drug Enforcement Agency (PDEA) ang ilang showbiz personalities na gumagamit ng ipinagbabawal na gamot.,Ayon kay PDEA-National Capital Region (NCR) Director Wilkins Villanueva, minamanmanan na ngayon ng mga ahente ng PDEA ang mga showbiz perso­nalities na napag-alamang gumagamit ng illegal drugs base sa mga footages na nakalap ng ahensya gayundin sa pagbabantay sa mga condominium unit na ginagamit na bentahan ng mga party drugs.,Sa isinasagawang surveillance ng PDEA, aabot sa 20 hanggang 30 sasakyan kada araw ang pumupunta sa mga condo unit para kumuha ng suplay ng droga.,“May mga footages kami na nagpo-point na may ginagawa sila, ‘yung mga pumupunta ng condo, sa isang araw about 20 or 30 ‘yan, identified natin ang sasakyan pati mga tao, at nasusundan natin ang mga sasakyan na ‘yan, nasusubaybayan. Apparently may mga artistang tumbok sa backtracking natin. May mga artistang regular, may mga nalaos na, merong mga sumisibol pa lang,” ayon kay Villanueva.,Dahil dito, nanawagan at pinayuhan ni Villanueva ang mga TV networks na magsagawa ng regular na drug test sa kanilang mga talent upang matukoy kung sino ang mga dawit sa ilegal na droga.",,
"Sex, drugs education pasok na sa public schools",,"Tuloy na ang ser­yosong pagtuturo sa mga kabataan sa mga public school sa bansa ukol sa tema ng ilegal na droga at gender development o sex education upang mailayo ang mga ito sa kapahamakan sa murang edad pa lamang.,Ito ang kinumpirma ni Department of Education (DepEd) Sec. Leonor Briones sa pagharap nito sa House committee on appropriation kahapon para ipagtanggol ang P567.5 bilyon sa 2017 o mas mataas ng 31% sa P433.3 bilyon ngayong taon.,Ayon kay Briones, inatasan sila ni Pangulong Rodrigo Duterte na paigtingin ang kampanya, laban sa ilegal na droga sa kabataan upang maagang mamulat ito kung gaano kasama ang bisyong ito.,“We are also implementing the expectations, the policy pronouncement of President Duterte. One of this is his instruction to strengthen preventive drug education,” ani Briones sa mga mambabatas.,Sa ngayon aniya ay itinuturo ito sa mga eskuwelahan sa subject na science and health.,Nabatid na sisimulang ituro ang drugs education sa Grade 4 kung saan kukuha ang mga ito ng mga taong may masamang karanasan sa paggamit ng ilegal na droga, magpapalabas ng pelikula sa loob ng classroom at iba pa.,Kasama rin sa kautusan umano ni Duterte ay isama na sa curriculum ang sex education upang mailayo ang mga kabataan sa kapahamakan at mawala na ang bansa sa listahan ng nangungunang nasyon na may mataas na teenage pregnancy.,“Another concern of the President …his expectations on gender development…the component of gender and development, in relation to sex education, has to strengthen. I believed you are also aware that the Philippines has the highest level of teenage pregnancy,” ani Briones.,Gayunpaman, hindi sinabi ni Briones kung anong grade sisimulang ituro ang sex education subalit kailangan aniyang gawin na ito sa lalong madaling panahon dahil patuloy ang pagtanggap umano ng mga ito ng report ukol sa mga batang nagbubuntis agad.",,
Binoe butata kay Bato,,"Pinalagan ni PNP Chief Director General Ronald ‘Bato’ dela Rosa ang apela ng aktor na si Robin Padilla kay Pangulong Rodrigo Duterte na huwag munang pangalanan ang mga artistang gumagamit ng ilegal na droga.,Sa pahayag ni Dela Rosa, hindi ito sang-ayon na sundin si Padilla sa katwirang magmumukhang hindi patas sa lahat ang kampanya ng pamahalaan laban sa illegal drugs.,Ipinaliwanag ng PNP chief na kapag sinunod ang hirit ni Padilla ay magmumukhang may pinipili ang PNP kung itatago ang pagkakakilanlan ng mga artistang sangkot sa ipinagbabawal na gamot.,Giit pa ni Dela Rosa na may ahensya ng gobyerno na may hawak na ngayon ng listahan ng mga artistang gumagamit at sangkot sa ilegal na droga kaya nararapat na pangalanan na ang mga ito.",,
IMBENTO LAHAT VS DE LIMA!,,"Umalma ang isang dating empleyado ng Department of Justice (DOJ) sa pahayag ni Justice Sec. Vitaliano Aguirre na mayroon siyang affidavit laban kay dating DOJ Sec. at ngayo’y Sen. Leila de Lima. Deretsahang sinabi ng tinukoy na ‘testigo’ na imbento ang lahat ng ebidensiyang inilalatag laban kay De Lima na sinasabing galing sa kanya.,Sa Facebook account ni Bogs Obuyes, ikinuwento nitong ipinatawag siya sa tanggapan ni Sec. Aguirre sa pag-aakalang pipirma siya ng extension ng kontrata sa ahensya.,“Pero laking gulat ko na ang inihain sa harapan ko ay BDO bank receipt amounting 24 million [pesos] for the month of March and April 2014, kalakip ng pictures namin ni Senator De Lima,” anang FB post.,“…ang pangalan ko dun ay Bogs C. Obuyes na imposible ko namang gamitin ‘yun dahil nickname ko lang po un,” paliwanag pa nito.,Nagtataka rin ito kung bakit lumalabas na mayroon siyang pi­nirmahang affidavit gayung ang ginawa niyang statement ay mga denial sa alegasyon laban kay De Lima.,“…ang laman ng statement ko po ay puro pagtatanggi na walang katotohanan ang lahat pero bakit ang lumalabas ay against Sen. De Lima ang statement ko?,” pagpapatuloy ni Obuyes.,Sa mga naunang report, sinasabing idineposito sa isang bank account na nakapangalan sa isang Bogs Obuyes ang P24 milyon na umano’y para talaga kay De Lima.,Bukod kay Obuyes, isang Jonathan ‘Jong’ Caranto rin umano ang pumirma ng affidavit laban sa senadora.,Isang netizen naman ang pumuna sa laman umano ng affidavit ni Obuyes hinggil sa pagdedeposito nito ng pera ni De Lima.,Ayon sa netizen, bakit papayag ang BDO na makapag-open ng account si Bogs gayung ang tunay na pangalan nito ay Edna Obuyes? Ikalawa ay paano papasok sa BDO ang deposito umano noong Abril 18, 2014 gayung sarado ang mga bangko noon dahil sa natapat ito sa Good Friday?,Napuna rin ng netizen na ang branch code na 041 ay naka-assign sa BDO Bel-Air branch pero si Bogs ay nakatira sa Commonwealth Avenue sa Quezon City.,Nagtataka rin ang netizen kung bakit maayos pa rin ang print quality ng deposit slip kahit na noong 2014 pa umano ito idineposito.,‘Di amin ‘yang deposit slip — Aguirre,Samantala, tahasang itinanggi ni Sec. Aguirre na sa kanila galing ang mga lumabas na deposit slips na iniuugnay kay De Lima sa drug trade sa loob ng New Bilibid Prison (NBP).,Sinabi ni Aguirre, posibleng inililigaw lamang ng iba ang takbo ng kanilang isinasagawang imbestigasyon sa pagpapalabas sa naturang dokumento.,Pikon na si PDU30?,Bilang reaksyon naman, sinabi ni De Lima na mukhang pikon na si Pa­ngulong Rodrigo Duterte dahil sa puros palpak ang mga iniimbentong ebidensya laban sa kanya hinggil sa koneksyon umano nito sa operasyon ng ilegal na droga sa bansa.",,
"KILL PLOT VS PDU30, SILAT!",,"Ipinagmalaki kahapon ng pamunuan ng Philippine National Police (PNP) na matagumpay nilang napigilan ang assassination plot laban kay Pangulong Rodrigo Duterte.,Ito ay kasabay ng isinagawang pagpresenta ni PNP chief Director General Ronald dela Rosa sa mga suspek na responsable sa pagpupuslit ng mga gun parts sa Bacolod noong Agosto 6 sa isang ope­rasyon sa Atlas, Villa Cristina Subdivision, Bgy. Tangub, Bacolod City dakong alas-11:00 ng tanghali.,Kinilala ang mga dinakip na sina Bryan Ta-Ala at Wilfred Palma na kapwa taga-Bacolod. Inamin ni Palma na tauhan siya ni Ta-Ala na ngayon ay naka-confine sa ICU ng isang ospital sa Bacolod City dahil sa hypertension.,Kasabay ring iprinesenta ni Dela Rosa ang mga nakumpiskang smuggled na piyesa ng baril na gagamitin sana sa tangkang asasinasyon sa Pangulo.,Ayon kay Dela Rosa, unang nakumpiska kina Ta-Ala at Palma ang umaabot sa P4.5 milyong halaga ng smuggled gun parts mula sa Amerika sa operasyon ng PNP-Criminal Investigation and Detection Group (CIDG).,Sa interogasyon, sinabi ni Ta-Ala na nagsabi sa kanya si Palma na mayroon silang order para sa mga low end na piyesa ng baril mula sa isa nilang regular buyer kung saan ibinunyag na gagamitin umano ang mga piyesa sa pagkumpuni ng baril para i-assassinate si Pangulong Duterte.,Inamin din ni Palma na dalawang taon na silang nagbebenta sa internet ng mga piyesa ng baril na ini-smuggle sa bansa sa pamamagitan ng mga balikbayan boxes.,“Ang sabi sa akin ng boss ko, ‘yung number one customer namin may balak umorder ng lower end gun parts at gagamitin sa assassination ni President Duterte,” pagbubunyag ni Palma.,Sa gitna ng binigong kill plot, sinabi ni presidential spokesperson Ernesto Abella sa isang press briefing kahapon sa Malacañang na, “Death threats are nothing new to President Duterte. He eats death threats for breakfast.”",,
TPLEX-Pangasinan bukas na,,"Binuksan na ng Department of Public Works and Highways (DPWH) ang kalsada ng Tarlac City at Binalonan, Pangasinan matapos makumpleto ang 67.9 kilometrong Tarlac-Panga­sinan-La Union Expressway (TPLEX).,Sinabi ni DPWH Sec. Mark Villar na ina­asahang magbebenepisyo sa magandang kalsada ang 20,000 sasakyan kada araw dahil sa tumatakbo na ang TPLEX mula Binalonan kasunod ng pagbubukas ng Urdaneta-Binalonan segment.,“The Duterte administration is fast-tracking the construction of all pro­jects to ensure that communities are livable, safe and accessible. The ope­ning of this segment would cut travel time from Tarlac to Urdaneta by over 70% and would ensure easy access to many tourist destinations in Pangasinan,” sabi ni Villar.,Nabatid na ang pagbubukas ng 4.92 kilo­metrong Urdaneta-Binalonan segment ay mababawasan ang travel time mula Tarlac City hanggang Urdaneta.",,
Zambales fishermen namamangka na sa WPS,,"Ikinatuwa ng mga mangingisda sa lalawigan ng Zambales ang gina­wang pagpayag ng bansang China upang sila ay makapangisda na sa Scarborough Shoal sa West Philippine Sea (WPS).,Ang pagpayag umano ng bansang China na muling pumalaot sa Pana­tag Shoal ang mga mangi­ngisda ay resulta ng ginawang pakikipagpulong ni Pangulong Duterte kay Chinese Ambassador Zhao Jianhua kahapon.,Sa panayam ng Abante sa mangingisdang si Ruben Correa na taga Masinloc, Zambales, matapos umano ang matagal na panahong pagbabawal sa kanila na makakuha ng ikinabubuhay sa dagat sa bahagi ng WPS ay lubos ang kanilang pasasalamat kay Pangulong Rodrigo Duterte.,“Ilang taon din kami nakikipaghabulan at nagtatago para makapangisda sa Panatag (Shoal) kaya lang ayaw namin sumugal noon kasi natatakot kami sa coast guard ng China,” ayon pa kay Correa.",,
"Supporter ni Ali Atienza, natagpuang patay",,"Wala nang buhay nang matagpuan sa gilid ng kalsada ang isang helper na umano’y ‘supporter’ ni dating­ Manila Councilor Ali Atienza kamakalawa sa Tondo, Maynila.,Sa imbestigasyon ni SPO1 Joseph Kabigting, ng Manila Police District-homicide section, ang biktima ay kinilala lamang sa alyas na Jay-Ar Visaya, may taa­s na 5’4”, naka-maong short at berdeng t-shirt na may nakaimprenta pang pangalan ni Ali Atienza.,Dakong alas-2:20 ng hapon nang matagpuan ang bangkay ng biktima sa gilid ng Bilbao St., Tondo.,Sinabi ni Jerry Paulino, 43, kasamahan ng biktima, na nagtatrabaho bilang helper sa isang pagawaan ng uling sa 514 Lakandula Street sa Tondo, Maynila, na huli niyang nakitang buhay ang biktima na nagla­lakad dakong alas-dos ng hapon sa Lakandula Street.,Patuloy naman ang isinasagawang imbestigasyon ng pulisya sa pagkamatay ng biktima.",,
Birthday cake bomb: 14 patay,,"Umakyat sa 14-katao ang nasasawi sa nangyaring sunog sa isang bar sa bansang France habang isinasagawa ang birthday celebration.,Ayon sa ulat, nadagdag sa 13-kataong nasawi ang isang 25-anyos na dalaga matapos ang ilang linggong obserbasyon dahil sa tinamong sugat sa iba’t ibang bahagi ng katawan dahil sa sunog.,Magugunitang noong nakalipas na Agosto 6 sa Au Cuba Libre bar sa Rouen kung saan maraming bisita ang dumalo sa birthday celebration na karamihan ay nasa edad 18-anyos hanggang 25-anyos.,Habang anim na iba pa ang patuloy na inoobserbahan sa ospital.,Base sa mga awtoridad, nagsimula ang apoy mula sa kandilang nakalagay sa birthday cake kung saan aksidenteng nahulog ito at kumalat sa carpet ng nasabing bar dahilan upang sumiklab ang malaking apoy.",,
4 TEENERS NILIKIDA,,"Apat na teenagers na kinabibilangan ng tatlong babae at isang lalaki na pawang mga biktima ng summary execution ang natagpuan sa dalawang­ barangay sa San Jose, O­rmoc City.,Sa ulat na nakarating sa Camp Crame, ang mga biktima ay pawang mga nakatali ang magkabilang kamay, may packagin­g tape sa mukha at mga tama­ ng punglo sa ulo.,Isa sa apat na nasawi ay si Jason Carillo, 16, ng Barangay San Jose. May tama ito ng punglo­ sa likod ng katawan, leeg, dibdib at ulo nang matagpuan sa Barangay­ Sumangga, bandang alas-sais ng umaga.,Si Carillo ay positibong kinilala ng kanyang ama na si Rogelio kung saan sinabi nitong posibleng kasama ng kanyang anak ang tatlo pang nasawing teenagers na hindi­ pa nakikilala. Ang isa sa bangkay na babae ay may tattoo na ‘Jeann’ na may tama ng punglo sa ulo at katawan.,Sinabi ng pulisya na patuloy ang kanilang isinasagawang imbestigas­yon sa nasabing insidente kung saan tutukuyin kung may kinalaman sa iligal na droga ang pagkamatay ng mga ito.,Base sa ulat, una nang nakatanggap ng report ang pulisya na sangkot umano sa insidente ng mga salisi sa mga bus terminals ang mga ito.,Nakarekober ng SOCO team ng limang basyo ng bala ng .45 caliber pistol sa crime scene.",,
"BABAE, 2 PA TINADTAD NG BALA",,"Patay ang tatlo-katao kabilang ang isang babae­ matapos paulanan ng bala ng hindi bababa sa apat na mga kalalakihang lulan ng motorsiklo sa Lungsod ng Caloocan kahapon ng madaling-araw.,Sa ulat ng Caloocan­ City Police, ganap uma­nong alas-tres pasado ng madaling-araw nang maganap ang insidente­ sa Talipapa, Barangay 168, Camarin ng nasabing lungsod.,Lulan ng isang Nissan Frontier Nevara na may plakang NUI 501 ang ­hindi pa nakikilalang mga biktima nang bigla na lamang sumulpot ang mga suspek na lulan ng hindi bababa sa dalawang motorsiklo at pinaulanan sila ng bala.,Nagawa pang maka­ganti ng putok ng mga biktima base na rin sa ­salaysay ng mga nakasaks­i ngunit nakor­ner ng mga suspek ang nasabing pick-up truck at doon na sila pinagtatadtad ng bala na agaran nilang ikinasawi.,Nang humupa na ang putukan ay doon na nadiskubre ng mga residente sa lugar ang wala nang mga buhay na dalawang lalaki at isang babae na sakay ng nasabing pick-up na bumangga pa umano sa isang nakaparadang ­tricycle sa gilid ng kalsada.,Sa ngayon ay tikom pa ang bibig ng mga tauhan ng pulisya kaugnay sa nasabing insidente upang hindi makagulo sa ginagawang imbestigasyon.,Sa pagsisiyasat naman ng Scene Of the Crime Operatives (SOCO) ay walang kahit anong ­bagay na nakita sa loob ng sasakyan na maaaring makapagsabi ng pagkakakilanlan ng mga biktim­a. Nakakita­ rin ng mga basyo ng bala sa loob ng sasakyan patunay na nanlaban ang mga ito.,Patuloy pang ina­alam ng awtoridad kung kanino nakarehistro ang ­sasakyan.",,
Simbahan sasaklolo sa OFWs,,"Magkakaloob ng scholarship program ang Catholic Bishops’ Conference of the Philippines (CBCP) sa mga anak ng mahigit 100 Filipino na nawalan ng trabaho sa ilalim ng Mohammad Al Mojil Group (MMG) sa Al Khobar, Saudi Arabia na nakauwi na sa Pilipinas.,Ito ang ipinangako ni Balanga, Bataan Bishop Ruperto Santos, chairman ng CBCP-Episcopal Commission on Migrant and Itinerant People, na pangangala­gaan at susubaybayan ng simbahan ang pag-aaral ng anak ng mga Overseas Filipino Workers (OFW) na nagsipag-uwi sa bansa mula sa Saudi Arabia.,Inihayag ng obispo na magbibigay rin ng scholar­ship program ang mga Diocesan Catholic Schools sa anak ng mga OFWs na matustusan ang mga ito hanggang kolehiyo at matulungan rin sa hinaharap ang kanilang pamilya.,Nauna na ring tiniyak ni Pangulong Rodrigo Duterte na mabibigyan ng tig-P5,000 ang 128 OFWs na umuwi sa bansa galing sa Saudi Arabia at magpapatuloy pa rin ang repatriation sa halos 11,000 Pinoy na nawalan ng trabaho sa naturang bansa.,Nagpapatuloy naman ang pagbibigay ng spiritual formation and counseling ng Simbahang Katoliko sa pamilya ng mga OFWs na nakararanas ng problema hanggang sa tuluyan silang makabangon.",,
…2 pa bulagta,,"Bumulagta ang dala­wang lalaki na kapwa umano sangkot sa ipi­nag­­babawal na droga matapos makipagbarilan­ sa mga pulis sa isinaga­wang drug buy-bust ope­ration sa Silangan, Quezon­ City kahapon ng umaga.,Sa inisyal na report ni Quezon City Police District Station 6 commander P/Supt. Lito Patay, naki­lala ang nasawing sin­a Ramil Lopez at John Chester Irorita alyas John John na kabilang umano sa station drug watch.,Sa report, naganap ang insidente dakong alas-6:30 ng umaga sa kahabaan ng Area C Sitio Kimunoy, Bagong Sila­ngan, QC.,Sinabi ni P/Supt. Patay­ na nagsasagawa ng buy-bust operation ang kanilang mga operatiba sa nasabing lugar at habang nagkakaroon umano ng bilihan ng droga, nakatunog ang mga suspek na may mga pulis sa paligid kaya agad nagpaputok.,Bunga noo’y napi­litang gumanti ang mga pulis na naging sanhi para tamaan ang mga suspek at isinugod sa pinakamalapit na ospital subalit idineklarang dead on-arrival.",,
Gov. Tallado sinabon ng CA,,"Pinagalitan ng Court of Appeals (CA) si Camarines Norte Governor Edgardo Tallado dahil sa ginawa nitong paglilipat sa isang empleyado ng Provincial  Engineer’s Office (PEO) sa isang community hospital noong 2014.,Una nang inilipat ni Tallado si Computer Operator IV Beverly Canlas ng PEO sa Capalong Medicare Community Hospital.,Bukod dito, ibinasura rin ng CA ang petisyon ni Tallado na kumukuwestiyon sa naging desisyon ng Civil Service Commission (CSC) na ibalik sa puwesto si Canlas pero sa halip na sumunod sa CSC ay ini-akyat nito sa CA ang desisyon ng komisyon.,Sa desisyon ni CA Associate Justice Amy Lazaro na pinaboran nina Associate Justices Celia Librea-Leagogo at Melchor Sadang, pinagtibay ang desisyon ng CSC.,Iginiit ng CA na hindi isang “job rotation”, ang ginawa ni Tallado kundi isang imbalidong re-assignment na walang ligal na batayan at may kaakibat na masamng intensiyon.,Nabatid na noong Oktubre 12, 2014 nag-viral sa internet ang larawan ni Tallado na walang saplot habang hinahalikan ang isang babae na nakahubad rin na hindi naman niya tunay na misis.,Bunsod nito, nanawagan si Board Member Senen Jerez sa Department of Interior and Local Government (DILG) at CSC na imbestigahan ang isyu para papanagutin si Tallado.",,
AFP ‘cool’ lang sa banta ng Sayyaf,,"Hindi nababahala ang pamunuan ng Armed Forces of the Philippines (AFP) sa ipinakalat na banta ng mga bandidong Abu Sayyaf Group (ASG) na sila na ang lulusob sa mga lugar ng sundalo sa ­Sulu ngayong buwan.,Ayon kay Lt. General Mayoralgo De Jesus, hepe ng Western Mindanao Command, ang nasabing pagpapakalat ng balita ay bahagi lamang ng taktika ng kalaban.,Una nang iniulat na ipinakalat ng mga bandido sa buong lalawigan ang text message ni Abu Sayyaf spokesperson Alhabs­i Misaya. Ang nasabing pagbabanta ay nagsasaad na simula sa September 1, masu­subukan ang mga sundalo ni Pangulong Duterte sa pakikidigma sa tinawag pa nitong ‘huling laban sa Patikul’.,Nakapaloob pa rito ang banta na kung hindi sila sasalakayin ng mga sundalo ay sila na mismo ang mangunguna sa pag-atake dahil handa umano ang nasa 1,000 miyembro ng Abu Sayyaf na maglunsad ng ‘jihad’ o holy war laban sa mga ‘sundalo ni Duterte’.",,
Customs naka-online streaming na,,"Sinimulan na ng Bureau of Customs (BOC) ang paglilinis sa hanay nito laban sa katiwalian sa pamamagitan ng paglalagay ng mga closed circuit television (CCTV) cameras sa lahat ng tanggapan ng ahensya.,“This live stream can be accessed through public IP address 119.92.124.28, and can be viewed by anyone both on computers and on smartphones,” ayon sa kalatas ng BOC.,Ang online streaming ay kontrolando ng CCTV command center ng BOC na tumatanggap ng mga imahe mula sa nagkalat na 40 CCTV cameras na nakalagay sa loob at labas ng BOC main building kabilang ang tanggapan ni Commissioner Nicanor Faeldon.",,
"Tour bus tumaob, 9 turista sugatan",,"Siyam na katao ang sugatan makaraang tumaob ang isang tour bus sa highway malapit sa Bukit Tinggi sa Malaysia.,Ayon sa ulat, lulan ng Grassland Express & Tours bus ang 12 pasahero kung saan patungong Genting Highlands ang mga ito ng mangyari ang insidente.,Sinabi ni Gombak police chief ACP Ali Ahmad ay hindi naman mabilis ang pagpapatakbo ng sasakyan ng driver.,Ayon sa Selangor Fire and Rescue Department, pinaniniwalaang dumulas ang bus sa kalsada dahilan upang tumaob ito.,Isinugod ang mga sugatang biktima sa apat na ospital na kinabibilangan ng Kuala Lumpur Hospital, Sungai Buloh Hospital, Bentong Hospital at Selayang Hospital.,Ilan sa mga lubhang sugatan ay ang mag-ama na nagtamo ng sugat sa kanilang ulo at katawan.",,
Bato: Wiretap? ‘Di kami ‘yan! Ping: Meron n’yan ang PNP!,,"Naghugas-kamay kahapon ang Philippine National Police (PNP) sa diumano’y paniniktik sa pangunahing kritiko ni Pangulong Rodrigo Duterte na si Sen. Leila de Lima.,Pero si Sen. Panfilo Lacson, napakunot-noo sa pahayag na walang kapasidad ang PNP na mag-wiretap dahil noong panahon niya sa PNP ay mayroon na silang wiretapping device.,Sa isinagawang pagdinig ng Senate committee on public order and dangerous drugs sa panukalang pag-ami­yenda ng anti-wiretapping law, kinompronta ni De Lima si PNP chief Director General Ronald dela Rosa kung may kinalaman ang PNP sa wiretapping ng kanyang cellular phone.,“Terrorist po ba ako?,” tanong ng senadora para mapangatwiranan ang pag-wiretap sa kanya.,Agad namang itinanggi ng PNP chief na tinatrabaho nila ang senadora sa pagsasabing maging siya ay biktima rin ng wiretapping.,“Madam Senator, I also suspect that my phone is already tapped,” depensa ni Dela Rosa.,Paliwanag ng heneral ay walang kapabilidad ang PNP na magsagawa ng wiretapping sa sinumang indibidwal.,Suspetsa ng PNP chief, mga dayuhan ang gumagawa nito dahil kahit sa malayong lugar ay kaya nilang mag-tap ng cellphone.,“They can monitor our conversation from faraway place,” ayon kay Dela Rosa.,Reaksyon dito ni Lacson, na tulad ni Dela Rosa ay naging hepe rin ng PNP, “Noon kami, meron. E ang tagal noon, 1999. Tapos ngayon 2016, sasabihing wala.”",,
3K centenarians inihingi ng pondo,,"Halos umabot na sa tatlong libo ang mga Filipinong 100-anyos at pataas. Kaya naman ang Department of Social Welfare and Development (DSWD) ay humihingi ng pondo sa Kongreso para sa regalong ‘cash incentives’ sa mga kababayan na ito, na mahahaba ang buhay.,Napag-alamang lalabas na ngayong buwan ang Implementing Rules and Regulations (IRR) ng Republic Act 10868 o Centenarian Act.,Gayunpaman, inamin ni DSWD Undersec. Flor Villar na hanggang ngayon ay wala pang pondo ang nasabing batas kaya humingi ang mga ito ng dagdag na pondo sa Kongreso para maibigay ang P100,000 cash incentives sa may 2,992 centenarians.",,
Carnapper suspect patay sa engkuwentro,,"Matapos ang mahabang habulan at palitan ng mga putok, walang buhay na bumulagta ang isang hinihinalang pu­sher/carnapper na nanlaban sa mga pulis sa isang running gunbattle sa Los Baños, Laguna kahapon ng madaling-araw.,Kinilala ang napatay na si Roland Barcelon alyas ‘Onad’, residente ng Lo­wer Bicutan, Taguig City at miyembro umano ng carnapping group na nag-oo­perate sa Taguig, Muntinlupa, Rizal at Laguna.,Nakatakas naman ang isang hindi nakilalang kasama nito.,Narekober sa nasawi ang dalawang flashlight, isang caliber .380 pistol at mga sachet ng shabu.,Batay sa report ng Los Baños Police, isang tawag mula sa Los Baños Municipal Action Center ang natanggap ng mga pulis hinggil sa dala­wang kahina-hinalang lalaki na sakay ng isang nakahimpil na walang plakang motorsiklo malapit sa isang auto supply sa Barangay Maahas, Los Baños.,Nang puntahan ng mga pulis, mabilis na sumibat palayo ang mga suspek kaya nagkaha­bulan at pinaputukan pa ng mga ito ang mga nag-aabang sa police checkpoint na nauwi sa laba­nan na ikinasawi ng biktima.",,
CBCP: Ipagdasal natin ang Pilipinas,,"Nanawagan ang liderato ng Catholic Bishops’ Conference of the Philippines (CBCP) sa publiko na mag-alay ng dasal sa darating na Setyembre 14, 2016, na idineklarang Day of Prayer.,Ayon kay Lingayen-Dagupan Archbishop Socrates Villegas, pangulo ng CBCP na idineklara nito ang Day of Prayer bilang tugon sa nangyayari sa bansa.,“The love of Christ urges us to invite you to come together in prayer to share our common grief at the deaths that we have been seeing in the past months. Let us turn to the Lord of Life and beg for His mercy,” nakasaad sa inilabas nitong Circular 2016-24.",,
Chinese interpreter ikakalat sa NAIA,,"Magpapakalat ng mga Chinese interpreters ang Bureau of Immigration (BI) sa Ninoy Aquino International Airport (NAIA) para tumulong sa pagdagsa ng mga turistang Chinese nationals na dumarating sa Pilipinas.,Ayon kay BI Commissioner Jaime Mo­rente, inaprubahan na nito ang rekomendasyon ng Port Operations Division (POD) na kakailanganin ang serbisyo ng 12 Chinese interpreters na magsisilbing translators ng mga immigration officers sa pagsasagawa ng primary and secondary inspection ng mga Chinese tra­velers.,Tugon ito ng BI hinggil sa ulat na mara­ming travel agencies ang umaalma sa paghihigpit ng immigration officers sa NAIA sa mga dumarating na turista partikular ang mga Chinese nationals.,Paliwanag pa ni Mo­rente na ang mga interpreters na magiging contractual basis ay ipapa­kalat sa tatlong terminals ng NAIA kung saan magsisilbing suporta ang mga ito sa tungkulin ng mga immigration officers.,Aminado ito na sa mahabang panahon ay ma­laking problema ng BI personnel sa NAIA ang pakikipag-usap sa mga Chinese nationals dahil karamihan sa mga ito ay hindi marunong magsalita ng English.",,
1.3M NAKATAWID NA SA HIRAP,,"May 1.3 milyong pamilyang Filipino ang nakatawid na sa kategoryang “poorest of the poor” subalit walang plano ang Department of Social Welfare and Development (DSWD) na tanggalan ang mga ito ng conditional cash transfer (CCT) program na kilala rin bilang 4Ps (Pantawid Pamilyang Pilipino Program).,Sa kanyang pagharap sa House appropriation committee para sa pagdinig sa pondo ng kanyang ahensya, sinabi ni DSWD Sec. Judy Taguiwalo na mula ng ipatupad ang CCT program, umaabot sa 1.3 milyong pamilya na ang nakatawid sa kahirapan sa nakaraang anim na taon ng administrasyong Aquino.,“May tumawid na po na 1.3 million household below poverty,” paha­yag ni Taguiwalo sa mga mambabatas sa Kamara subalit hindi sila tuluyang tatanggalan ng cash support bagkus ay babawasan lamang.,“Hindi sila aalisin sa programa pero magkakaroon ng bagong programa sa kanila,” ani Taguiwalo kung saan transitioning families umano ang mga ito kung saan tutulungan pa rin sila sa pagpapaaral ng kanilang mga anak mula kinder hanggang college.,Sa ngayon ay P1,500 ang natatanggap ng bawat CCT beneficiaries kada buwan at ang mga nakata­wid na umano sa kahirapan ay P1,100 na lamang ang matatanggap para maipagpatuloy ng kanilang mga anak na mag-aral hanggang kolehiyo.,Ang CCT program ay unang ipinatupad ni dating Pangulong Gloria Macapagal-Arroyo bago ito bumaba sa puwesto noong 2010 at ipinagpatuloy ni dating Pangulong Benigno ‘Noynoy’ Aquino III kung saan mula sa unang 800,000 pamilyang beneficiaries ay umakyat ito ng 1.3 milyon.",,
"MISS U 2017 SA MANILA, SAGOT NG GRUPO NI CHAVIT",,"Siniguro ng Department of Tourism (DOT) na 100% na walang ilala­bas na pondo ang pamahalaan sa idaraos na Miss Universe pa­geant sa Pilipinas sa susunod na taon.,Sa press briefing sa Malacañang kahapon, sinabi ni Tourism Secretary Wanda Teo na sasagutin ng pribadong sektor partikular na ng grupo ni dating Ilocos Sur Governor Luis ‘Chavit’ Singson ang multi-milyong gastos sa prestihiyosong beauty contest.,“DOT is not going to spend any money as I have promised the Pre­sident and it’s the private sector, which is our partner, which is Chavit Singson’s group that’s going to raise the 11 million dollars fund for the Miss Universe… and I’m very sure, 100% sure, that the government is not going to spend any money for the Miss Universe,” pagbabanggit ni Teo.,Sa kasalukuyan aniya ay kalahati na ng target na pondo ang nalilikom ng grupo ni Singson.,Napag-alaman na idaraos ang coronation night ng Miss Universe sa Enero 30, 2017 sa Mall of Asia (MOA) Arena, pero ayon kay Secretary Teo, pagsapit ng Enero 13, 2017 ay simula nang magsisidatingan ang mga kandidata.",,
Pacquiao lilipad pa-US para mag-promote ng laban,,"Lilipad patungong Los Angeles, California si boxing icon at Sen. Manny Pacquiao ngayong Setyembre 7 upang magsagawa ng promosyon sa laban niya kay reigning World Boxing Organization (WBO) Welterweight titleholder Jessie Vargas sa Nobyembre 5 sa Las Vegas, Nevada.,“Pagkatapos ng sesyon sa Miyerkules ng gabi diretso na ako sa airport,” paglalahad ni Pacquiao.,Inaasahang darating si Pacquiao sa Los Angeles ng gabi ng Setyembre 7 (oras sa California).,“Ang return flight ko sa Sabado (Linggo sa Maynila) para maka-attend ako sa sesyon ng Senado sa Monday,” dugtong pa ng nag-iisang ‘8 division world champion’.",,
Cayetano sopla kay De Lima,,"Sinopla na naman ni Senador Leila de Lima ang pahayag ni Senador Alan Peter Cayetano na walang extrajudicial killings na nagaganap sa bansa.,Giit ng senadora, hindi lamang nagbubulag-bulagan si Cayetano kundi nagbibingi-bingihan pa para sabihin nitong walang extrajudicial killings sa bansa nang simulan ng administrasyong Duterte ang kampanya kontra droga.,“How can anyone say that there are no extrajudicial killings? We have no more than 2,000 dead bodies, dead persons in the name of the so-called war,” ayon kay De Lima.,Duda ang senador na nanlaban o nang-agaw ng baril ang mga namatay na siyang sinasabi ng Philippine National Police (PNP).,Kinontra rin ni De Lima ang pahayag ni Cayetano na mas maraming patay ang nakita noong panahon nina Pangulong Gloria Macapagal-Arroyo at Benigno Aquino III.,Hindi umano ito totoo dahil malinaw na sa dalawang buwan pa lamang ng Duterte administration, umabot na umano sa halos mahigit sa 2,000 ang namatay na may kaugnayan sa kampanya nito kontra droga.",,
"Window hours sa color coding, aalisin",,"Upang mabawasan ang mga sasakyan sa mga kalsada, pinapaalis na sa Mababang Kapulungan ng Kongreso ang window hours sa number coding scheme.,Sa press briefing ng House minority bloc sa Mababang Kapulungan ng Kongreso kahapon, sinabi ni House minority leader Danilo Suarez na kailangan na ang sakripisyo ng mga may sasakyan para makatulong sa problema ng trapiko sa Metro Manila.,“Mayroon tayong numbering ‘di ba? ‘Yung number 1, number 2 bawal ng Monday, pero mayroon tayong window ng 10:00 ng umaga hanggang ganun eh puwede na. Ang aming ipo-propose, medyo masakit ito, pag-ban ang sasakyan mo dapat 24 hours na. Aalisin na natin ‘yung window na puwedeng gamitin,” ani Suarez.,Ginawa ng mambabatas ang pahayag dahil tiyak na lalong mapepeste aniya ang taumbayan sa trapiko ngayong pumasok na ang ‘ber month’ na simula na ng holiday season.",,
IKAW ANG MAGBAYAD SA COMELEC!,,"Kung mayroong dapat magbayad sa gagastusin ng Commission on Elections (Comelec) kapag hindi naisauli agad ang mga Vote Counting Machines (VCM) sa Smartmatic dahil sa election protest sa Presidential Electoral Tribunal (PET), ito ay walang iba kundi si dating senador Ferdinand ‘Bongbong’ Marcos Jr.,Ito ang iginiit ng kampo ni Vice President Leni Robredo sa pamamagitan ni Atty. Romulo Macalintal sa kanilang plea­ding sa PET na isinulat sa Wikang Pilipino bilang pakikibahagi sa Buwan ng Wika na nagtapos kahapon, Agosto 31.,“Anumang halagang babayaran ng Comelec ay dapat bayaran ni Marcos sapagkat siya ang nagpasimuno ng election protest na ito,” ayon sa sulat ng kampo ni Robredo na pinamagatang “Pagsunod sa Utos ng Tribunal na Maghain ng Komento sa Liham ng Comelec”.,Hiningan ng PET ng kanilang pleadings ang kampo ni Robredo ukol sa komento at liham ng Comelec na nababahala sa kanilang gastusin sakaling manatili sa kanila ang mga VCM hanggang Disyembre 2016.,Inarkila lang ng Co­melec ang mga VCM sa Smartmatic subalit kapag hindi agad naisauli ang mga makinang ito hanggang Disyembre 1, 2016 ay “considered as sold” at kailangan bayaran ng estado ang buong halaga nito.,Subalit ayon kay Macalintal, hindi dapat magdusa ang gobyerno o ang Comelec sa bayarin kundi ipasagot ito sa kampo ni Marcos na siyang naghain ng election protest laban kay Robredo.",,
Tensyon sa oral argument sa FM burial,,"Nagkaroon ng tensyon sa pagitan ng pro at anti-Marcos hero’s burial nang magharap sa labas ng Supreme Court sa pagsisimula ng oral argument kahapon ng umaga sa Padre Faura, Maynila.,Nakasuot ng pula at puti ang nasa 500 Marcos loyalists na pumunta sa SC at iginigiit ang pagpapalibing sa dating strongman sa Libingan ng mga Ba­yani (LNMB).,Hinikayat din ng pro-Marcos ang publiko na maging Kris­tyano at patawarin na si Marcos sa umano’y pagiging kurap nito noon at ang pang-aabuso sa bayan.,Habang giit naman ng ilang anti-Marcos na huwag itong ilibing sa LNMB dahil hindi ito bayani.,Bitbit ang mga placards na “Marcos, Hitler, diktador, tuta.” ng militanteng grupong Kilusang Mayo Uno, Bagong Alyansang Makabayan, Gabriela at Coalition kontra Marcos Heroes Burial.,Naging alerto naman ang Manila Police District (MPD) sa isinagawang kilos protesta ng magkabilang grupo.,Ayon kay Senior Associate Justice Antonio Carpio na hindi na kuwalipikado ang dating pangulo na mahimlay sa LNMB nang ito’y mapatalsik sa puwesto matapos ang People Power Revolution.",,
MABIBIGLA NA LANG SILA!,,"Mahigpit na sinusuri ngayon ng Philippine Drug Enforcement Agency (PDEA) ang closed circuit television (CCTV) footage na kanilang nakuha sa isinagawang raid noong Martes sa isang lugar sa Mandaluyong City na umano’y patuloy na pinupuntahan ng ilang showbiz celebrities na sangkot sa ilegal na droga.,Bagama’t wala pang pinapangalanan, sinabi ni PDEA-National Capital Regional (NCR) Director Wilkins Villanueva, na abangan na lang kung sinu-sino ang mga ito dahil malalaman din ang pagkakakilanlan sa sandaling maaresto na sila ng ahensya.,Ayon sa PDEA, ang sinalakay umano nilang lugar ay paboritong pinupuntahan ng ilang mga artista.,Idinagdag pa ng PDEA na may mga kilala at laos na celebrity ang nagpupunta sa nasabing lugar na sadyang hindi muna tinukoy.,Sinabi pa rin ni Director Villanueva na ilan umano sa mga showbiz personality ay hindi lang basta user kung hindi pusher din.,“May kilala, may mga nalaos na nagbebenta,” ayon kay Villanueva.,Pero hindi pa rin daw ilalabas ng PDEA ang listahan ng celebrities na sangkot sa droga at gugulatin na lang daw kapag hinuli.,Matatandaang kamakailan lang ay naaresto ang radio disc jockey na si Karen Bordador at boyfriend nito na si Emilio Lim sa isang buy bust operation sa Pasig City at lumilitaw na sila diumano’y supplier ng party drugs sa mga high end bars at showbiz personalities.,Gayunman, mariing itinanggi ng celebrity DJ ang paratang laban sa kanya.,Samantala, ikinatuwa ng PDEA ang ginagawa ng ilang TV network at mga artista na boluntar­yong sumailalim sa drug test. Umaasa sila na hindi pagtatakpan ng network ang mga artistang positibo sa droga.",,
Media sa Sulu inilikas sa banta ng Sayyaf,,"ZAMBOANGA CITY — Inilipat ng mili­tar ang maraming mga mamamahayag sa mas malaking kampo matapos na magsilikas ang mga residente sa kapaligiran ng kampo ng 35th Infantry Battalion sa Sulu province­ dahil sa posibleng pag-atake ng Abu Sayyaf.,Nasa mas malaking Camp Teodulfo Bautista sa bayan ng Jolo ang mga television reporters and news photographers matapos silang ilipat doon gabi ng Miyerkules. Nabatid na maraming mga sibil­yan ang umalis sa kanilang mga bahay at palatandaan umano ito na may malagim na magaganap.,Walang humpay ang opensiba ng militar laban sa Abu Sayyaf at halos araw-araw at gabi-gabi ang pagpapapu­tok ng kanyon ng militar sa kabundukan ng Patikul na kung saan ay nagtatago doon ang mga rebelde.,Mahigit 7,000 sundalo na ang nasa Sulu nga­yon, matapos na iutos ni Pa­ngulong Duterte sa mili­tar na durugin ang Abu Sayyaf.­ Mahigit sa 1,000 pamilya na rin ang nagsilikas sa nasabing bayan dahil sa kaguluhan at aba­la naman si Gov. Totoh Tan sa kaligtasan ng mga refugees.,Patuloy ang pamamahagi ni Tan ng mga relief aid – pagkain, bigas, kape at kung anu-ano pa upang masigurong may sapat na suplay ang mga apektado ng giyera. Samantala, tiniyak naman kahapon ng pamunuan ng Armed Forces of the Philippines (AFP) na may sapat na firepower capabilities ang tropa ng pamahalaan na naka-deploy sa Sulu bilang panlaban sa ASG.,Ayon kay AFP spokesman Brig. Gen. Restituto­ Padilla, may kaukulang air at naval support ang kanilang opera­ting troops na tumutugis sa bandidong grupo sa ­Basilan at Sulu.",,
3 pulis nagsanla ng baril,,"Nasa hot water ngayon ang tatlong pulis-Bacolod dahil sa pagsasangla ng kanilang service firearms.,Pormal nang sinibak sa puwesto at sinampahan muna ng kasong administratibo ang tatlong pulis na sina PO3 Joel­ Gatcho; PO1 Cheryl Jimena at PO3 Eugene Tamayo.,Nadiskubre ang kanilang ginawa matapos marekober ang .9mm glock pistol ni Gatcho sa isang sasakyan na ginamit sa tangkang pagpatay sa mag-live-in partner noong Linggo ng mada­ling-araw.,Natukoy ang suspect na si Ricky Serenio, isang drug pusher na sumuko dahil sa Oplan Tokhang.,Una rito, pinasakay ni Serenio ang mag-live-in na sina Joem Villacuer at Roselyn Distua ngunit kanya itong tinangkang patayin subalit naagaw naman ni Villacuer ang baril kaya tumakbo ang suspek.,Sa imbestigadyon, natukoy na ang baril ay issued kay PO3 Gatcho at nabatid na isinanla niya ito sa tulong ni PO1 Cheryl Jimena.,Nadiskubre rin na maging si PO3 Eugene Tamayo, naka-assign din sa Police Station 3 ay nagsanla rin ng kanyang baril.,Nahaharap sa kasong malversation of public property at grave misconduct si Gatcho­ habang iimbestigahan pa ang dalawa at depende sa resulta nito ang kanilang magiging kaso.",,
"72 sa Muslim compound, kinalawit",,"Umabot sa 72 katao na pawang sangkot umano sa pagbebenta at pagtutulak ng iligal na droga ang nalambat ng mga operatiba ng Quezon City Police District (QCPD) sa isinagawang pagsalakay sa Barangay Culiat sa nasabing lungsod kamakalawa ng gabi.,Sinabi ni QCPD Acting District Director P/Senior Supt. Guillermo Eleazar, ang naturang operasyon ang itinuturing nilang pinakamalaking bilang ng mga naarestong sangkot sa ipinagbabawal na gamot.,Ayon kay Sr/Supt. Eleazar, kabilang umano sa mga naaresto ay 50 lalaki at 17 babae, dalawa sa mga ito ay may edad na 50-53 na naaktuhan pa umanong nagpa-pot session sa sinalakay na tatlong drug den kabilang din ang limang mga menor-de-edad na nasa 13-17-anyos.,Lumilitaw na karamihan sa mga naaresto ay pawang­ mga hindi residente sa Barangay Culiat at karamihan ay pawang mga dayo mula sa iba’t ibang lugar sa Metro­ Manila at karatig probinsya tulad ng Rizal at Pampanga­ na pumupunta lang doon para sa iligal na droga.,Sinabi naman ni Chief/Insp. Titoy Jay Cuden, hepe ng QCPD Public Information Office (PIO) na isinagawa ang pagsalakay makaraang makatanggap mismo ng impormasyon si Sr/Supt. Eleazar mula sa mga residente at opisyales ng Barangay Culiat hinggil sa talamak at iligal umanong aktibidad ng droga sa Salaam Mosque Compound sa nasabing Barangay.",,
Pamilya ni Veloso natuwa kay PDU30,,"CABANATUAN CITY — Labis na ikinagalak ng pamilya ni Mary Jane Veloso, ang Pinay drug convict na nasa death row sa bansang Indonesia, ang pahayag ni Pangulong Rodrigo ‘Digong’ Duterte na gagawin ang makakaya nito para maisalba sa bitay ang OFW na residente ng Brgy. Caudillo.,Nabatid ng Abante mula kay Darling Veloso, nakababatang kapatid ni Mary Jane, na nakatakdang magtungo kahapon sa Malacañang ang kanyang mga magulang na sina Cesar at Celia, upang makaharap ang Pangulong Duterte.,Inamin pa ni Darling na madalas ibilin sa kanila ni Mary Jane na lumapit kay Pangulong Duterte para mapabilis ang kasong dinirinig sa Baloc, Sto. Domingo Regional Trial Court (RTC), kontra kay Cristina Sergio, na umano’y nag-recruit kay Mary Jane.",,
3-drug den sa QC sinalakay,,"Nasa 20-katao ang naaresto ng pinagsanib na pu­wersa ng Philippine Drug Enforcement Agency (PDEA) at Quezon City Police District (QCPD) sa isinagawang pagsalakay sa tatlong drug den kung saan narekober din ang hindi pa mabatid na halaga ng shabu sa nasabing lungsod kahapon.,Ayon kay QCPD Acting District Director P/Sr. Supt. Guillermo Eleazar, ang sinalakay na drug den ay sa McArthur St., kanto ng Luzon Avenue ng Barangay Pasong Tamo, QC.,Dakong alas-2:45 ng hapon nang salakayin ang nasabing lugar sa bisa ng search warrant na inisyu ng QC RTC, laban sa mga personalidad na alyas ‘Budhang Tan’, ‘Betchay’, ‘Michael’ at ‘Baby’ na nagmamantine umano ng drug den.,Ayon naman kay PDEA-National Capital Region Director Wilkins Villanueva, tatlo sa mga personalidad na sina alyas ‘Budhang’, ‘Michael’ at ‘Baby’ ay hawak na ng kanilang tropa habang pinaghahanap pa si alyas ‘Betchay’.",,
Sandiganbayan ang may ‘k’ magsuspinde kay Espino,,"Hindi Kongreso kundi Sandiganbayan ang may hurisdiksyon na suspindihin si Pangasinan Rep. Amado Espino, Jr. kaugnay ng kinahaharap na kasong graft dahil sa illegal black sand mining, a­yon sa Office of the Ombudsman.,Ang paglilinaw ay ginawa ng Ombudsman matapos sabihin ni Espino na Kongreso ang s’ya lamang may kapangyarihan na suspindihin ito, si Espino at 13 iba pa ay kinasuhan ng graft noong Marso dahil sa illegal black mining sa Lingayen Gulf noong ito ay gobernador pa kung saan nagkuntsabahan umano ang mga opisyal ng lokal na pamahalaan para bigyan ng extraction permit ang Alexandra Mining and Xypher Buil­ders sa kabila ng kawalan nito ng clearance requirements mula sa Mines Geosciences Bureau (MGB), Philippine Contractors Accreditation Board at business permit mula sa lokal na pamahalaan.,Iginiit ng Ombudsman na ang kapangyarihan ng Kongreso sa pagsususpinde sa miyembro nito ay limitado lamang sa pagdidisiplina habang malinaw umano sa Supreme Court ruling na ang Sandiganbayan ang s’yang may kapangyarihan na magsuspinde ng public official na nasa elective o appointive post.,Nilinaw din ng Ombudsman na preventive suspension ang s’yang hurisdiksyon ng Sandiganbayan samantala ang uri ng suspension na nasa kapangyarihan ng Kongreso ay bilang penalty.,Tinuring din ng Ombudsman na self-serving ang pahayag ni Espino na hindi na ito dapat suspindihin lalo at hindi naman nito iimpluwensyahan ang kanyang kaso.,Si Espino ay matatandaang isinangkot din sa drug matrix sa loob ng New Bilibid Prison (NBP) ni Pangulong Rodrigo Duterte.",,
"Galamay ni Espinosa, sumurender",,"Isa sa sinasabing tauhan sa iligal na operasyon ng hinihinalang drug lord na si Kerwin Espinosa ang sumuko kahapon sa pulisya ng Albuera Police.,Ito ay kinilala sa isang alyas ‘Tony Pit’, kung saan isinuko rin nito ang hindi lisensyadong .9mm na baril.,‘Gusto kong magbago. Saka gusto ko pang mabuhay,’ pahayag ni Tony Pit.,Inamin nito na malaki ang kanyang kinikita dahil sa iligal na droga pero inamin din nito na nahihirapan siya sa patuloy na pagtatago kaya nagpasya na itong lumantad sa pulisya.,Samantala, matapang namang inihayag kahapon ni Chief Insp. Jovie­ Espenido, hepe ng Albuerra, Leyte Police na hindi ito natatakot sa mga tinatanggap nitong pagbabanta sa kanyang buhay kasunod ng pag-kustodiya nito sa pamilya ni Kerwin.,Nakatatanggap ng pa­nanakot sa buhay si Espenido­ matapos na ikustodiya nito si Albuera Mayor­ Rolando Espinosa­ makalipas namang isiwalat ang mga koneksyon ng kanyang anak sa sindikato ng iligal na droga.",,
Kagawad itinumba habang namamasada,,"Patay ang isang barangay kagawad makaraang barilin ito habang nasa loob ng kanyang sasakyan sa Bgy. Arawan, San Antonio, Quezon kamakalawa ng hapon.,Kinilala ang biktima na si Tirzo Manguiat, 41-an­yos.,Batay sa imbestigasyon, nag-iisang sakay ng kanyang pampasaherong jeep ang biktima at patu­ngo sa San Antonio National High School sa Bgy. Sampaguita upang kumuha ng pasahero, subalit nang habang binabaybay nito ang kanilang bara­ngay road ay i­nabangan ito ng suspek sa isang ilang na lugar.,Nang matapat ang biktima, pinagbabaril ito ng suspek at nagtamo ng tama sa ulo na agad nitong ikinasawi.,Matapos ang pamamaril mabilis umanong tumakas ang suspek na sumakay ng motorsiklo., Inaalam pa ngayon ng pulisya ang motibo at kung sino ang suspek sa krimen.",,
LADY MANAGER PATAY SA TANDEM,,"Isa namang babaeng operation manager ng mga unit ng taxi ang patay matapos na tamba­ngan ng isa nanamang ri­ding in tandem sa Lungsod ng Caloocan kamakalawa ng hapon habang naglala­kad pauwi ang biktima.,Sa ulat ng Station Investigation Division Management Branch (SIDMB) partikular na nina SPO4 Joel Montebon at SPO2 Frederick Ma­nansala, dakong alas-5:45 ng hapon nang maganap ang insidente sa kahabaan ng Caimito Road, Barangay 80 ng nasabing lungsod.,Kasalukuyan umanong naglalakad patungo sa sakayan pauwi sa kanilang bahay ang biktimang si Alida Camacho, 37-anyos, residente ng Miracle Street, Barangay 153, Bagong Barrio ng nasabi ring lungsod at isang operation manager ng Unified Transport Phil. Corporation.,Doon na dumating ang dalawang mga kalalakihang lulan ng iisang motorsiklo at walang anu-anong binaril siya sa ulo gamit ang isang .45 caliber na baril. Matapos ang insidente ay mabilis ring nagsitakas ang mga salarin patungo sa direksiyon patungong Malabon.,Palaisipan naman sa pamilya ng biktima kung ano ang posibleng mo­tibo sa pagpatay sa biktima, malabo umanong may kinalaman sa ipinagbabawal na gamot ito dahil kahit kailan umano ay hindi ito nasangkot sa nasabing bagay.",,
‘Di magdedeklara ng state of emergency sa Sulu,,"Walang balak ang Pangulong Rodrigo Du­ter­te na magdeklara ng state of emergency sa Jolo, Sulu sa kabila ng bakbakan sa pagitan ng tropa ng gobyerno at bandidong grupong Abu Sayaff Group (ASG).,Sa mga naganap na sagupaan ay umaabot sa 15 miyembro ng Armed Forces of the Philippines (AFP) ang nagbuwis ng buhay at mahigit dala­wang dosena naman ang tumimbuwang sa panig ng mga bandido.,“Hindi (magdedeklara ng state of emergency). It’s just a punitive police action by the security forces of the govern­ment. The magnitude of the trouble there does not warrant anything except the industry of the AFP and PNP. Pagod lang ‘yan and we do not, at some point in time, I have to ask everybody there including (MNLF chair) Nur Misuari,” sabi ng Pangulong Duterte sa isang panayam kahapon.,Tugon ito ni Duterte sa rekomendasyon ni Magdalo party-list Rep. Gary Alejano, dating sundalo bago naging mambabatas na isailalim na sa Martial Law ang mga lugar ng Mindanao na pinagkukutaan ng ASG.,Pinaliwanag ni Alejano na panahon na para isailalim sa martial rule ang Basilan at Sulu upang tuluyang makontrol ang nasabing grupo.,“Kapag nagdeklara tayo ng Martial Law sa Abu Sayyaf lair, kahit papaano we will contain them,” ani Alejano dahil open secret na umano na suportado ng mamamayan ang nasabing grupo dahil nababahaginan sila sa mga ransom money.",,
129 distressed OFWs galing Saudi biniyayaan ng mga ayuda ,,"Napawi ang sari-saring kunsumisyon at problemang pinagdaanan sa pagkayod sa Saudi Arabia ng 129 distressed overseas Filipino workers (OFWs) matapos na personal na salubungin at paabutan ng kagyat na mga kinakailangang ayuda ng Pangulong Rodrigo Duterte kahapon.,Kasama ng Pangulong Duterte na sumalubong sa nagsiuwing OFWs sina Department of Labor and Employment (DOLE) Secretary Silvestre Bello III at Department of Foreign Affairs (DFA) Secretary Perfecto Yasay.,Ang mahigit 100 OFWs ay galing sa Al Khobar, Kingdom of Saudi Arabia at karamihan ay nabiktima ng panloloko ng kani-kanilang mga recruiter at employer.,Kabilang sa inanunsyo ng Pangulong Duterte ang pamamahagi ng P5K cash assistance, bigas at ie-enroll din sa 4Ps (Pantawid Pamilya Pilipino Program) ang mga kababayang OFWs na sinawing-palad sa Saudi Arabia.,“May konting pera ako para pang-ano, pamasahe o ano magkano? May P5,000 ako for each of you but anyway ganito na lang kung talagang medyo hirap ka, you need to survive of it let me know, let me know… dahil kung talagang sarado i-enroll ko na lang kayo sa 4Ps… in the meantime ‘yung bigas mo meron ka i-compulsory na lang ilagay ko until such time… don’t be a liar sabihin nyo lang ang totoo ‘pag may trabaho na kayo I stop the assistance… in the meantime I will give it to you para siguradong may bigas kayo sa mesa nyo,” paghahayag ng Pangulong Digong sa Arrival Immigration Area ng Ninoy Aquino International Airport (NAIA) Terminal 2, Pasay City.,Binanggit pa nito na kung may kailangang tulong ang mga ni-repatriate na kababayan ay makipag-ugnayan lamang o tumawag sa 8888 hotline o ‘di kaya’y personal na magtungo sa People’s Palace o Palasyo ng Malakanyang.,“Tawagan nyo lang ang 8888 tapos isabi lang ninyo ang problema marami talagang Filipino for all the good intention may 8888 ako para makatawag kayo maski anong klaseng problema but primarily para ‘yan sa graft and corrruption… pagka-ano ‘yung tanim ng bala ‘yung mga ganun hingian kayo basta sa panahon ko nga wala ng korapsyon, wala ng hingian… ngayon ganito ‘yan pag may kailangan kayo pumunta kayo sa opisina tapos sabihin mo mam pupunta ako ganito ang sitwasyon may nakuha sa akin then we will check the recruitment ‘yan ang animal d’yan ‘yung mga recruitment d’yan talaga ako galit… ikaw mismo bigyan ka ng listahan sinabi ko sa lahat ng departamento sa lahat-lahat sa gobyerno bigay mo lahat ang shopping list ‘yung listahan na kailangang i-produce… isumbong n’yo sa akin pag hindi masunod,” sabi ng Pangulong Duterte.,“Do not hesitate to call 8888 o kaya punta kayo ng Malakanyang katukin nyo itong mga naka-puti hindi sila bingi sabihin mo ako ‘yung kinausap ni Duterte sa airport… pag walang tao hanapin mo lang si (Executive Secretary Salvador) Medialdea si Yasay maraming pera ‘to,” pagbibiro pa ng Pangulo.,Sisikapin umano ng Pangulong Duterte na ayusin at pasiglahin pang lalo ang ekonomiya ng Pilipinas para mabigyan ng trabaho sa loob ng bansa at hindi kailangan pang lumipad at kumayod sa abroad.,Binanggit din nito na magbubukas ng bangko na alay lamang sa kapakanan ng OFWs.,“Before I forget, magtatayo ako ng bangko (for) overseas workers, inyo talaga. Kami ang magbigay ng kapital pero para diretso na pati inyo ang bangko para madali,” ayon pa kay Pangulong Digong. ",,
Pulis nilinis sa Odicta couple murder,,"Upang mapatunayan na hindi mga pulis ang pumatay sa mag-asa­wang Odicta, isasailalim sa imbestigasyon ng Police Regional Office (PRO) 6 ang mga pulis na unang rumes­ponde matapos pagbabarilin ang mag-asawa sa Caticlan Jetty Port sa Malay, Aklan.,Ayon kay PRO-6 Regional Director Chief Supt. Jose Gentiles, ang imbestigasyon ay upang mapatunayan na wala sa kanilang hanay ang suspek sa pagpatay kina Melvin at Miriam na umanoy mga drug lord sa Iloilo at nasa listahan ng ­Philippine Drug Enforcement Agency (PDEA).,Sinabi ni Gentiles, nakatakdang kuhanan ng affidavit ang mga pulis habang isasailalim sa ballistic test ang mga service firearms ng mga ito.,Kabilang sa mga narekober sa crime scene ang tatlong basyo ng .45 caliber, isang magazine at tatlong bala.,Nagpahayag ng pagdududa ang mga abogado ng mga Odicta dahil nang nabaril si Melvin ay nakatawag pa ito sa kanyang abugado kahit na ito ay sugatan.,Nauna nang sinabi ni Atty. Gualberto Cataluña, isa sa mga abogado ng mga Odicta na ipinosas pa ng mga pulis si Melvin bago isinugod sa Malay Municipal Hospital kung saan sila ng kanyang misis ay idineklarang dead on arrival.,Bilang bahagi naman ng imbestigasyon ay nagsagawa ng reenactment ang pulisya sa pagpatay sa mag-asawang Odicta.,Nagtungo sa crime scene ang mga pulis para mag-imbestiga.,Dito itinanggi naman ng pulisya na pinosasan ang mag-asawa bago dalhin sa ospital.,Ikinatwiran din na hindi kilala ng mga rumes­pondeng pulis ang mag-asawa at naroon sila para iligtas ang mga ito",,
"Babae, lalaki biktima ng EJK sa Cavite",,"Magkalapit na bangkay ng isang babae at lala­ke ang tumambad sa mga residente ng Naic Cavite, dakong alas-sais ng umaga, kung saan pawang may mga tama ng bala sa iba’t ibang bahagi ng katawan ang mga biktima.,Sa nakalap na ulat ng Abante sa Naic Municipal Police Station (MPS), unang naispatan sa irigasyon ng tubig sa Daang Nia Road, Bgy. Timalan Balsahan, ang bangkay ni Rhea Remorta y Rosales, 23-anyos, tubong Cebu at kasalukuyang residente ng Bgy. Santulan, Naic, Cavite.,Sampung metro lang ang layo sa bangkay ni Remorta ay nakita rin ang labi ni Eduardo Dela Cruz y Tacico @ RK, residente ng Cabisig Compound, Bgy. Ibayo Silangan sa nabanggit pa ring bayan, nakabalot ng kamiseta ang ulo nito, habang itinali rin ng kamiseta ang mga kamay nito.,May nakapatong pang karatula na nakasaad ang “pusher ‘wag tularan”, sa i-babaw ng bangkay ni @ RK. Isang basyo lamang ng cal. .22 ang narekober ng Scene of the Crime O­peratives (SOCO) sa crime scene.",,
2 patay sa Cotabato bombing,,"Dalawang katao ang kumpirmadong nasawi habang isa ang malubhang nasugatan sa naganap na pagsabog sa North Cotabato.,Nagtamo ng mga tama ng shrapnels sa katawan sanhi ng kamatayan ang mga biktimag sina Ismael Dagadas Alagasi, 54, isang dating barangay kagawad at Mentato Casanova, 33, habang sugatan naman si Datuali Balaguna, 29.,Ang mga biktima ay pawang residente ng Sitio Baruyan, Barangay Nalapaan, Pikit, North Cotabato.,Sa ulat na ipinarating sa Camp Crame, una nang nakita ng mga kabataan ang isang bala ng rifle grenade sa sakahan at kanilang dinala sa tahanan ni Pikit Mayor Sumulong Sultan.,Nang ito ay makita ni Alagasi, agad niyang kinuha ang bala ng rifle grenade at dinala sa labas ng bahay ni Sultan ngunit aksidente itong nahulog at sumabog.",,
CHED nasabon sa scholarship funds,,"Nasabon kahapon ng mga mambabatas si Commission on Higher Education (CHED) Chairperson Patricia Licuanan sa naganap na budget hearing kung saan partikular na kinuwestiyon ang kabiguan ng ahensya na tugunan ang problema sa pamamahagi ng pondo para sa mga scholar.,Ayon kay Magdalo Rep. Gary Alejano, mula 2011 hanggang 2015 ay mayroong bilyun- bilyong unspent funds ang CHED na nakalaan para sa scholarships. Nakakalungkot umano na ang pondong ito na inaasahan ng mga scholar ay hindi napapakinabangan sa tamang panahon dahil hindi agad naipapalabas.,Panukala ni Alejano, dapat buwan pa lamang ng Abril at Mayo ay natapos na ng CHED ang proseso para sa pamamahagi ng pondo upang pagpasok ng buwan ng Hunyo ay napapakinabangan na ito ng mga scholars.",,
PDU30 at Misuari mag-uusap sa Malaysia,,"Walang intensyon si Pangulong Rodrigo Duterte na idetine o isailalim sa kustodiya ng gobyerno si Moro National Liberation Front (MNLF) founding chairman Nur Misuari.,Binanggit ni Pangulong Digong na nitong Martes ng gabi ay nag-usap sila sa telepono ni Misuari.,“We talked last night, andoon ako sa opisina and I suggested to Nur Misuari about his problem that there is a pending warrant for his arrest and I told him, ‘Nur, I have no intention of detaining you or placing you in the custody of the government. You can simply walk out there, ask any soldier and police to escort you. Kung saan ako, mag-usap tayo’,” paghahayag ni Pangulong Duterte kahapon.,Sinabihan umano ng Pangulo si Misuari na nakahanda siyang harapin ito kahit na saang lugar., Pinamamadali na rin ni Duterte kay Misuari na bumuo ng kapasyahan sapagkat marami aniyang buhay na nalalagas at nasasayang.,“But he wants Kuala Lumpur, in front of the OIC and some of the well, mga tao niya sa Bangsa Tausug. Bangsamoro ‘yan, sa Tausug ‘to sila eh. ‘Yung mga Tausug doon, sabi ko na, ‘Dalian mo Nur kasi we’re wasting lives here’,” turan ng Pangulo.,Sinabi ni Duterte na nakahanda itong humarap kay Misuari at makipagkita kahit pa sa Kuala Lumpur kung gusto nito.,Bilang paglilinaw naman sa warrant of arrest na inilabas laban kay Misuari pinaliwanag ni Pangulong Duterte na maaari itong hindi i­patupad.,“Ako? Ako man ang hepe ng pulis pati military, sabihin ko lang, ‘huwag ninyong galawin’. Well, if there is a warrant of arrest, all I have to do is to do not implement it against him because if you arrest Misuari, you place him under the custody of the police d’yan sa Crame and he dies for whatever reason, kompromiso na tayo. Then there’s not gonna be a… mahirapan na tayo mag… He’s the only known leader who has the influence and the structure. Nobody else. While dito sa kabila, there’s Murad and Jafaar and the central committee of the Bangsamoro, MNLF,” batay pa sa Pa­ngulo.",,
DPWH kinalampag sa butas-butas na kalsada,,"Kinalampag kahapon ng isang senador ang Department of Public Works and Highways (DPWH) na tapalan ang mga sira-sirang kalsada sa Metro Manila na siyang nakakadagdag sa bigat ng daloy ng trapiko.,Sinabi ni Sen. Ralph Recto na lumalala ang sitwasyon ng trapiko sa Metro Manila kapag panahon ng tag-ulan dahil sa sinisira ng madalas na buhos ng ulan ang aspalto.,Ayon kay Recto, kayang trabahuhin ng DPWH ang mga butas-butas na kalsada dahil mayroon naman silang team na kayang magtrabaho ng 24-oras sa kalsada.,“Hindi naman train ng MRT ang bibilhin d’yan. Isang maliit na trak lang na may aspalto at tao para ma-vulcanize ang mga butas sa kalye,” giit ng senador.,Sinabi pa ni Recto na ang problemang ito sa trapik ay hindi na nangangailangan ng emergency power mula sa Kongreso, dahil sa nangangailangan lang ito ng “common sense”.",,
"Maritime security at human rights, ilalatag sa Obama-Duterte meeting",,"Inaasahang tututok sa pagpapasigla at pagpapatibay sa ugnayan ng Pilipinas at Amerika ang napipintong paghaharap nina Pangulong Rodrigo Duterte at US President Barack Obama.,Ang kauna-unahang paghaharap ng dalawang lider ay nakaumang sa sidelines ng ASEAN (Association of Southeast Asian Nations) Summit sa Laos sa susunod na linggo.,Ayon kay presidential spokesperson Ernesto Abella, ang Obama-Duterte meeting ay nakatuon sa pagtataguyod ng “rapport” sa pagitan ng dalawang lider.,“Well basically, they’ll establish muna ‘yung ano… just establish acquaintances muna, establish a foreign relationship,” sabi ni Abella sa isang press briefing sa Malacañang kahapon.,Pero ayon naman sa White House, kabilang sa mga usapin na posibleng matalakay sa Obama-Duterte meeting ay ang maritime security at human rights issues, gayundin ang kontrobersyal na pahayag ni Pangulong Digong sa US Ambassador to the Philippines sa bilateral meeting sa Setyembre 6 sa Vientiane, Laos.,Samantala, kaugnay naman sa working visit ni Presidente Digong sa Brunei (Setyembre 4-5) at Indonesia (Setyembre 8-9) ay sinisiguro na haharapin ng Pangulo ang Pinoy communities na nakabase sa mga nasabing bansa, ayon kay Abella.,“Well basically, one thing I can tell you is that he’ll be meeting up with the local communities, local Filipino communities, that’s for sure,” ani Abella.",,
Dahil sa SK postponement Mag-Pokemon Go na lang!,,"Sa napipintong pagkansela ng halalan ng Sangguniang Kabataan (SK), nagtatanong ngayon si Sen. JV Ejercito kung ang paglalaro na lang ng Pokemon Go ang aatupagin ng mga kabataan?,Ayon kay Ejercito, marami nang programa para sa kabataan ang naisantabi tulad ng pagsasanay sa ROTC.,Ngayong nalalapit nang maaprobahan ang panukala para sa postponement ng SK elections, nangangamba tuloy ang senador na baka pag­lalaro na lang ang atupagin ng kabataan ngayon.,“Nawala ang ROTC, mahirap naman na pati SK ay hindi maibalik. Ano pa ang makabuluhang programa para sa mga kabataan? Pokemon na lang?” tanong ni Ejercito.,Noong 2010 pa ang huling halalan ng SK at nakatakda sana itong isagawa ngayong Oktubre kasabay ng barangay elections subalit itinulak ng mga mambabatas ang paglipat nito sa Oktubre 2017.,Bukod sa kanselasyon ng SK elections ngayong taon ay may mga kongresista rin ang nagtutulak na buwagin na lang ito, bagay na pinalagan ni Sen. Paolo Benigno “Bam” Aquino.,Sa kabilang dako, pinaalalahanan ni Senador Panfilo Lacson ang Commission on Elections (Comelec) na huwag galawin ang pondo para sa SK polls sa sandaling matuloy ang pagpapaliban nito.,Ayon kay Lacson, hindi maaaring ituring na savings ang P5 bilyong pondo dahil ito ay nakalaan para sa nasabing halalan.",,
Opisyales ng PCA  pinasisibak ni Villar,,"Pinasisibak ni Senador Cynthia Villar ang mga opisyal ng Philippine Coconut Authority (PCA) dahil sa kabiguan nitong tulungan ang milyon-milyong magsasaka partikular ang 3.5 million coconut far­mers sa bansa.,Sa pagpapatuloy ng deliberasyon kaugnay sa 2017 proposed budget, nadiskubreng nag-underspending ang PCA dahilan upang hindi mabigyan ng sapat na tulong ang mga magsasaka na siyang pinakamahirap na hanay.,Dahil dito, ayon sa senadora, dapat umanong pali­tan ang mga opisyal ng PCA.,“Change the people in PCA so that they can help the coconut farmers,” diin ni Villar, chair ng Senate Committee on Agriculture and Food.,Giit pa ni Villar, hindi kasalanan ng mga coconut far­mers kung nag-underspent ang PCA sa kanilang budget. Sa halip, kailangan umanong tulungan ang mga ito.,“We should do programs in order to improve that or else we will not reduce poverty in our country,” ayon kay Villar.,Kasabay nito, sinabi kay Villar, na lumitaw na ki­naltas sa panukalang budget ng Philippine Coconut Authority (PCA) mula sa P4 billion noong 2015, P1.27 billion sa 2016 at P1.42 billion sa susunod na taon.,Ito ay hindi umano sapat upang tulungan ang pinakamahihirap na magsasaka.",,
Draft EO sa ConCom naisumite na kay Duterte,,"Kinumpirma ni House Speaker Pantaleon Alvarez na naisumite na nito kay Pangulong Rodrigo Duterte noong Martes (Agosto 30) ang draft ng executive order para sa bubuuing 25-strong Constitutional Commission na tutulong sa Kongreso sa pag-amyenda ng 1987 Constitution para bigyang daan ang Federa­lism government.,Ayon kay Alvarez umaasa siya na agad aaprubahan ni Pangulong Duterte ang draft EO dahil target nilang ma-appoint na ang miyembro na mangangasiwa sa ConCom ngayong Setyembre para sa pagpasok ng buwan ng Oktubre ay masimulan na ang trabaho.,“Hopefully the EO will be signed this September and the President will also appoint the commissioners within the month, so by October the Constitutional Commission will start their work to draft the revised Charter and perhaps in six months time to finish the job,” pahayag ni Alvarez sa pagtitipon ng Philippine Constitutio­nal Assocition (Philconsa) sa Makati City kung saan muli nitong pinanindigan na ang Constituent-Assembly ang pinakamagandang paraan para rebisahin ang Saligang Batas.,Sinabi ni Alvarez na kung agad na matatapos ng Kongreso ang 2017 national budget ngayong taon ay target niyang mag-convene na ang Kongreso para maging Constituent Assembly sa susunod na taon kung saan ipepresinta ng ConCom ang naging trabaho nito para dumaan naman sa deliberasyon.,“So if we can make the final revised Charter by 2017, perhaps by 2018.”,Ani Alvarez kung maaprubahan ang bagong charter ang huling 3 taon ng Duterte administration ay magiging transitory government ito, at sa 2022 ay maaari nang mag-elect ng mga bagong li­der sa fe­deralism go­vernment.",,
Housing ilalambing ni Leni kay Duterte,,"Upang epektibo ang housing program ng gobyerno, ilalambing ni Vice President Leni Robredo kay Pangulong Rodrigo Duterte na sertipikahan na ang panukala ukol sa pagtatag ng Department of Housing.,Sa isang panayam matapos bisitahin ang mga housing site sa Bocaue Bulacan kahapon, napag-uusapan na sa gabinete ang Department of Housing at mayroon na aniyang mga panukalang batas ukol dito sa Kamara at Senado.,“Mayroon ngayong mga pending na bills sa House of Representatives, sa Senate, na itong mga pending bills na ito, ang tagal na, na gawing Department of Housing. Lalakarin namin kay Pa­ngulo na baka puwedeng i-certify as urgent sana, para iyong problema hindi namin ipinapasa sa iba,” ani Robredo.,Sa ngayon ay maraming ahensya ang nasa sektor ng pabahay tulad ng National Housing Authority (NHA), PagIBIG at iba pa habang ang Housing and Urban Development Coordinating Council (HUDCC) ang pinamumunuan ni Robredo.",,
"Rason sa awat-eleksyon… Libong bgy. captain, sangkot sa droga",,"Isa sa dahilan ng planong pagpapaliban ng barangay at SK elections ay ang umano’y lumabas na listahan na umaabot sa 1,000 mga barangay kapitan ang protektor o sangkot sa illegal drug trade.,Ito ang inihayag kahapon ni DILG Sec. Mike Sueno kaya nilalayon nila na maipagpaliban ang barangay at SK elections na itinakda sa buwan ng Oktubre.,Sinabi ni Sueno, ayaw nilang mapi­gilan ang momentum ng Duterte admi­nistration sa giyera laban sa ilegal na droga dahil kung sakaling matuloy ang halalan ay posible na namang maihahalal at mamamayagpag ang mga barangay chairman na protektor ng droga.,Batay sa DILG record, may kabuuang 42,036 ang mga barangay sa Pilipinas.,Kamakailan lamang ay nagbanta si Pangulong Rodrigo Duterte na meron din siyang listahan ng mga barangay kapitan na sangkot sa ilegal na droga.",,
15 SUNDALO NALAGAS VS ASG,,"ZAMBOANGA CITY — Inanunsyo kahapon ng militar na 15 sundalo at 27 miyembro ng Abu Sayyaf Group (ASG) ang patay sa matin­ding sagupaan sa Sulu, isa sa 5 lalawigan ng Autonomous Region in Muslim Mindanao (ARMM).,Umabot rin sa isang dosenang sundalo mula sa Army ang sugatan sa sagupaang naganap nitong Lunes ng hapon sa bayan ng Patikul, isa sa mga kilalang kuta ng Abu Sayyaf na sumusuporta sa Islamic State (IS).,Patuloy pa rin kahapon ang opensiba ng militar at kinakanyon ng mga sundalo ang mga taguan ng Abu Sayyaf na sabit sa serye ng ransom kidnappings sa Sabah, Malaysia.,Kinumpirma rin ni Armed Forces of the ­Philippines (AFP) Chief General Ricardo Visaya ang naturang ulat ng Western Mindanao Command at sinabing “Fifteen soldiers made the ultimate sacrifice while twelve o­thers were wounded following series of intense skirmishes in Sulu. As we gaze at the natio­nal flag that flies at half-mast anew, soldiers knew that one too many heroes among them has again offered his life – that others may live. Much as every soldier, sailor, marine or airman knows that laying down one’s life is all part and parcel of their job, we in the AFP vow to pursue this battle to conclusion.”,Kabilang sa mga nasawi sa labanan ay si Lt. Ernan Gusto, at karamihan sa mga ito ay mula sa 32nd Infantry Battalion na tinambangan ng Abu Sayyaf sa Patikul. Ipi­nadala ang mga battalion doon upang tapusin ang Abu Sayyaf. Hindi pamil­yar ang mga sundalo sa terrain ng Patikul kung kaya’t mistulang sinagupa ng mga ito si Kamatayan.,May sagupaan rin sa bayan ng Talipao at iba pang bahagi ng Sulu. Kabilang rin sa nasawing sundalo ay si Pfc. Jison Falcasantos na pinugutan ng Abu Sayyaf at nakuha pa ng mga rebelde ang kanyang cellphone na siyang ginamit sa pag-text sa pamilya sa Zambo­anga City upang sabihin na pinutulan nila ng ulo ito.",,
"Pagsasampa ng kaso kay Napoles, pinagtibay ng SC",,"Pinagtibay ng Supreme Court (SC), ang paghahain ng kaso sa Sandiganbayan laban kay Janet Lim Napoles kaugnay ng diumano’y anomalya sa paggamit ng pork barrel fund nina dating Cong. Constantino Jaraula at Samuel Dangwa.,Una nang kinuwestiyon ng kampo ni Napoles ang pagsasampa ng reklamo ng Ombudsman na aabot sa P50.5 milyong pondo ng PDAF allocation ni Jaraula mula 2004 hanggang 2007 na umano’y nalustay matapos idaan sa mga non-government organization (NGO) ni Napoles, habang ang kay Dangwa naman ay aabot sa P54 milyon na bahagi ng kanyang alokasyon mula 2004-2007.,Nanindigan ang SC na walang nangyaring pagmamalabis sa panig ng Ombudsman at ng Sandiganbayan nang kanilang ideklara sa kinukuwestiyong re­solusyon na may probable cause para litisin si Napoles.,Si Napoles ay nahaharap sa mga reklamong graft, malversation of public funds at corruption of public officers dahil sa anomalya sa paggastos ng PDAF nina Jaraula at Dangwa.",,
Davao City ginulantang ng buwaya,,"Pinagkaguluhan ng mga residente ang isang buwaya na nakitang nakalubog sa tubig sa kalsada ng Kilometer-12, Catalunan Pequeno, Davao City kahapon ng madaling-araw.,Sinasabing mahigit apat na metro ang haba ng buwaya.,Sinubukan ng mga kabataan na hawakan ang buntot ng buwaya at isilid ito sa isang sako.,Ayon sa mga residente, posibleng galing sa umapaw na kanal ang buwaya saka naman natangay ng malakas na agos ng tubig dahil sa ulan, hanggang napadpad ito sa highway.,Hinihinalang nagmula ito sa isang farm na malapit lang sa lugar kung saan ito natagpuan.,Agad na kinuha ng Davao City Central 911 Search and Rescue Unit ang buwaya upang i-turn over sa Department of Environment and Natural Resources (DENR).,Nagpasalamat naman ang mga awtoridad sa koo­perasyon ng mga residente para masagip ang nasabing hayop.",,
Tulak inasinta sa dibdib,,"Matapos na manlaban at paputukan ang mga awtoridad ay hindi na binigyan pa ng pagkakataon na muli pang makapagpaputok ng kanyang baril ang isang tulak makaraang gantihan at asintahin ito sa dibdib ng mga ele­mento ng Quezon City Police District (QCPD) sa isang buy-bust operation sa nasabing lungsod, kamakalawa ng gabi.,Nakilala ang nasa­wing suspek na si Salvador Lucasia Jr., y Jasa, alyas ‘Bong’, 40, ng Block 1, Lot 3, Filside, Barangay Bagong Silangan, Quezon City.,Nakaengkwentro ng suspek ang tropa ng Station Anti-Illegal Drugs (SAID) ng QCPD Station 6, sa pamumuno ni SPO2 Emmanuel Ebit, kasama ang nasa 19 pang personnel nito.,Sa imbestigasyon, nang­yari ang insidente dakong alas-10:30 ng gabi sa Purok 2, Country Homes, Barangay Bagong Silangan, Quezon City.,Ayon sa QCPD Stn. 6, isa nilang operatiba na si PO1 Herbert Angoluan ang nagpanggap na bu­yer sa suspek subalit nakatunog umano ang suspek na pulis ito kaya nakipagba­ri­lan ito.",,
UAE skyscraper nasunog: 13 sugatan,,"Aabot sa 13-katao ang sugatan sa naganap na sunog sa 28-storey skyscraper sa Abu Dhabi, United A­rab Emirates (UAE).,Sa ulat, kabilang sa mga nasaktan ang 10 emergency personnel at civil defense workers na rumesponde lamang sa nasabing sunog.,Base sa inisyal na imbestigasyon, nagsimula ang sunog sa 20th floor ng commercial building sa downtown area ng nasabing bansa kung saan mabilis ang pagkalat ng apoy.,Agad na nagsilikas ang nasa katabing gusali at agad na nagtulung-tulong ang mga rescuers para maapula ang sunog.,Tulung-tulong na inapula ng mga ground crew at ng mga fire fighting helicopters ang sunog na nagsimula sa kalagitnaan ng ginagawang gusali sa ka­pitolyo ng UAE.,Dahil sa sunog, agad na inilikas ang mga construction workers ng gusali at maging ang mga guest at  staff ng katabing luxury hotel.",,
Kano na nahulihan ng cocain ‘di pinag-bail,,"Bigong makapagpiyansa para sa pansamantalang paglaya ang American national na si Allan Soo Hoo, na naaresto sa pagbi-bitbit ng cocaine sa Clark International Airport (CRK) sa Angeles City.,Narekober mula kay Hoo ang 2.4 kilos ng cocaine na nakalagay sa kaniyang trolley bag noong linggo, dahilan para kasuhan siya ng Philippine Drug Enforcement Agency (PDEA) ng drug trafficking.,Nakumpirma ng PDEA base sa kanilang imbestigasyon na cocaine nga ang laman ng bag ni Hoo, at may halaga ito na aabot sa P18 milyon.,Nanggaling sa Dubai si Hoo sakay ng Emirates flight EK 338 at bumaba sa CRK, Linggo ng gabi.,Nadetine ang 68-anyos na si Hoo sa Angeles City, pero hiniling ng PDEA na isailalim ito sa kanilang kustodiya sa kanilang regional police headquarters sa Camp Olivas.",,
Tiwaling brgy. off’l wagi sa term extension,,"Ngiting-aso ngayon ang mga barangay officials sa Bulacan na maituturing na galamay ni dating pangulong Benigno Aquino, Jr. dahil nagkaroon sila ng kakampi sa plano ng kasalukuyang administrasyon na pala­wigin pa ang kanilang panunungkulan hanggang sa susunod na taon.,Sa impormasyong nakalap ng Abante, ma­laking porsiyento ng mga barangay officials mula sa 569 Barangay sa Bulacan ay sumuporta sa Li­beral Party (LP) sa nakalipas na anim na taon at noong nakaraang halalan at alam nilang tagilid na sila sa darating na bara­ngay election na nakatakda sa Oktubre 31 dahil sa ‘masama’ nilang panunungkulan na ang iba ay sangkot pa sa droga kaya ikinagalak nila ang term extension na palalawigin hanggang sa susunod na taon.,Ayon sa source, kung sila ang tatanungin ay nais nilang matuloy ang bara­n­­gay elections dahil ma­laking porsiyento ng mga nakaupong barangay captain at kagawad ay walang ginawa sa kanilang pa­nunungkulan kundi ‘pagkaperahan’ ang kanilang posisyon sa pamamagitan ng pagkakaloob ng proteksyon sa droga, illegal gambling at prostitusyon.",,
Papua New Guinea inuga ng magnitude 6.7 quake,,"Niyanig ng malakas na paglindol ang bansang Pa-pua New Guinea na naitala sa lakas na magnitude 6.7.,Ayon sa ulat ng Agence France-Presse (AFP), base sa Unites States (US) Geological Survey, naitala ang sentro ng lindol sa bayan ng Rabaul at may lalim na 499 kilometro.,Wala namang inilabas ang Hawaii-based Pacific-Tsunami Warning Center sa posibleng pagkakaroon ng tsunami.,Naramdaman ang lindol sa layong 500 kilometro hanggang 900 kilometro hilagang-silangan ng Port Moresby.,Sa ngayon walang napaulat na pinsala dulot ng lindol.,Sinasabing madalas ang paglindol sa Papua New Guinea dahil sa nakaupo ito sa Pacific’s Ring of Fire.",,
111 drug convicts binigyan ng clemency,,"Binigyan na ng maagang pamasko ni US President Barack Obama ang 111 drug convicts matapos bawasan nito ang hatol na parusa sa mga huli.,Ayon sa White House, binawasan ni Obama ang hatol sa mga nasabing drug convicts para sa pagbibigay ng pangalawang beses na clemency grants.,Sinasabing magiging kalahati na lamang ang lahat ng mga taon na pupunan ng bawat preso., Nilinaw din ng White House na ang mga nabibigyan lamang ng pagbawas ng hatol ay ‘yung mga hindi gaanong mabigat na kaso sa iligal na droga.,Nabatid na aabot na sa 673 na mga preso ang nabawasan ng hatol mula nang umupo bilang pangulo ng pinakamayamang bansa si Obama.",,
"‘Right hand’ ng no.1 pusher, bulagta",,"Patay ang “kanang kamay” ng isang “big time” drug pusher matapos ang naganap na engkuwentro sa pagitan ng mga tauhan ng Manila Police District (MPD), kamakalawa ng gabi sa Pandacan, Maynila.,Kinilala ni Supt. Emerey Abating, station commander ng Manila Police District (MPD) – Police Station 10, ang nasawi na si alyas ‘Paulo’, miyembro ng Sputnik Gang, habang nakatakas naman ang kasama nitong si Joel Cañeda alyas ‘Doglas’, taga-Zamora Street sakop ng Barangay 843 sa Pandacan, Maynila na kilalang top drug pusher sa barangay.,Naganap ang insidente dakong alas-11:30 ng gabi sa may 1901 K, Interior 57-B Zamora, Pandacan, Maynila.,Isang pulis ang umaktong poseur buyer at naki­pagtransaksiyon kay Doglas at Paulo pero nakatunog si Paulo at sinabihan si Doglas ng “Putang ina pare, pulis ‘yan, takbo na.”,Sa pagtakbo ng dalawa, bumunot ng baril si Paulo at pinaputukan nito ng tatlong beses ang humahabol na pulis dahilan para gantihan ito ng putok ni SPO2 Condrado Juano Jr. kung saan tinamaan si Paulo.",,
300 reindeers patay sa kidlat,,"Patay ang nasa mahigit 300 reindeers makaraang tamaan ng kidlat sa southern Norway.,Base sa ulat, ikinabigla ng mga residente at mga awtoridad ang pagkakatagpo ng daan-daang mga patay na reindeer na nakabulagta at magkakatabi sa Hardangervidda plateau, na isang national park.,Sa kabuuan, nasa 323 mga reindeers ang natagpuan ng mga gamekeeper sa parke, na isa sa mga pinakamalaking liwasan kung saan malayang nakakagalaw ang iba’t ibang uri ng hayop.,Paliwanag ng Norwegian Environment Agency, nitong mga nakaraang araw, nakaranas ng malalakas na thunderstorms ang lugar.,Sinasabing ito ang kauna-unahang pagkakataon na nangyari ang malawakang pagkamatay ng mga reindeer sanhi ng kidlat sa kanilang kasaysayan sa kasalukuyan.",,
3 apartment tinuhog ng kawatan,,"Tatlong magkakatabing apartment units ang magkakasabay na nilooban ng mga kawatan noong Linggo ng gabi sa Leonila St. De Guzman Subdivision, Bgy. Bantug Norte, Cabanatuan City.,Nabatid mula sa tanggapan ni P/Supt. Ponciano Zafra, city police chief, ang pinagnakawan ay doors number 2, 3 at 6 sa apartment na pag-aari ni Sa­rah M. Esguerra.,Lumitaw sa pagsisiyasat ni PO2 Dio­nisio de Jesus na dakong alas-6:10 ng umaga noong Lunes nang matuklasang pinasok ang tatlong units makaraang makitang pawang sira ang mga door knob sa harapang mga pintuan.,Mula sa door no. 2 na nirerentahan ni Josant Signo Antonio, 30-anyos na bank employee, residente ng # 250 Geronimo St., Bgy., Cabucbucan Rizal Nueva Ecija, mga alahas na nagkakahalaga ng P150,000 ang natangay. Sa door no.3 na inookupahan ni Glenda Francisco Chico, 42 ng Bgy. San Lorenzo, City of Gapan ay dalawang cellphone na nagkakahalaga ng Php 5,000 at Php 12,000 at pocket wifi na nagkakahalaga ng Php 1,500 ang nakulimbat.,Samantalang sa door no. 6, na oku­pado ni Patricia de los Santos Uera, 22-anyos, dalaga, residente ng Pob Pantabangan ay isang laptop na nagkakahalaga ng Php30,000 ang nanakaw.",,
Vatican handa na sa Mother Teresa sainthood,,"Nakahanda na ang Vatican sa nalalapit na pagdedeklarang santo ni Mother Teresa of Calcutta sa darating na Setyembre 4.,Ayon sa ulat, noong Disyembre ay inanunsyo na ng Santo Papa ang pagiging santo ni Mother Teresa kung saan inaasahan na matutuloy na ang pagiging santo nito.,Si Mother Teresa ay nakilala dahil sa pagtulong nito sa mga mahihirap at mga AIDS victims na nagpanalo dito ng Nobel Peace Prize noong 1979.,Ipinanganak ito sa Yugoslavia noong 1910 at sa edad na 18 ay nagtungo ito sa India para magturo ng geography sa isang kumbento matapos ang 20-taon ay nagbukas ito ng unang paaralan sa Calcutta.,Binigyan ito ng mga pagkilala ng iba’t ibang mga world at religious leaders sa buong mundo., At noong 1997 sa edad na 87-anyos ay pumanaw si Mother Teresa.",,
Tulak na buntis dinakma,,"Arestado ang isang ginang na walong-buwang buntis na itinuturing na number 1 most wanted sa pagtutulak ng iligal na droga matapos ang isinagawang buy-bust operation kamakalawa ng gabi sa Naga City, Camarines Sur.,Kinilala ang nadakip na suspek na si Lorna San Juan, itinuturing na most wanted drug personality ng nasabing lungsod, na ngayon ay nakapiit sa Naga City Philippine National Police (PNP) detention cell matapos makunan ng ilang sachet ng pinaniniwalaang shabu.,Sa ulat ng pulisya, nadakip ang suspek sa kahabaan ng Magsaysay Avenue ng lungsod na ito matapos ang isinaga­wang buy-bust operation ng mga awtoridad.,Bukod sa hindi pa batid na dami ng shabu na nakuha at umaabot din sa mahigit na P5,000 pera ang nakumpiska sa suspek na sinasabing kamag-anak ng isang kapitan ng barangay.,Hindi naman itinatanggi ng suspek ang paratang sa kanya at base sa salaysay nito ginagawa umano niya ang magtulak ng iligal na droga upang may maipa­kain umano sa kanyang mga anak.",,
Special task force sa Odicta killings,,"Inihayag ng isang opisyal ng Palasyo ng Mala­kanyang na bumuo na ng isang special task force na magbubusisi sa nangyaring pagpatay sa Odicta couple.,“Regarding the death of the Odicta couple, police have already formed a special task force that would look into the deaths, and  P/Chief Supt. (Jose) Gentiles has already directed,” ayon kay Presidential Spokesperson Ernesto Abella.,Batay pa sa tagapagsa­lita ng Palasyo binigyang-diin umano ng director ng Western Visayas Region Police na pinahahalagahan ng mga ito ang buhay ng bawat indibidwal at nire­respeto ang due process.,Matatandaan na base sa mga ulat, itinumba ang mag-asawang Melvin at Miriam Odicta pagbaba sa roll-on roll-off (RoRo) vessel sa Caticlan port bandang ala-una ng madaling-araw nitong Lunes.,Unang tinamaan si Miriam kasunod si Melvin. Sinasabing mula sa Batangas ay sinundan ng gunmen ang mag-asawa. Dalawa katao ang sina­sabing nagtumba sa mag-asawang Odicta.,Nauna nang nagtungo sa Camp Crame at naki­pagkita kay Department of Interior and Local Go­vernment (DILG) Secretary Mike Sueno ang mag-asawa noong Huwebes para pabulaanan ang paratang ng pagkakasangkot sa drug trade sa bansa.,Samantala, inilabas na ng PNP Region 9 ang autopsy report sa mag-asawa kung saan may apat na tama ng punglo sa ulo, dibdib, puwitan at paa si Melvin habang isang tama sa likod ang tumama sa spinal cord ni Miriam na agad na nasawi.,Nakatakdang dumulog sa Commission on Human Rights (CHR) ang kaanak ng mag-asawang Odicta.",,
Love ban tinutulan ng CBCP,,"Tinutulan ng Catholic Bishops’ Conference of the Philippines (CBCP) ang ipinatutupad na pagbaba­wal ng romantic relationships sa pagitan ng mga mag-aaral ng isang eskuwelahan.,Ayon sa CBCP website, sinabi ni Bishop Roberto Mallari, ang chairman ng Episcopal Commission on Catechesis and Catholic Education (ECCCE), na hindi ito sang-ayon sa ipinatutupad ng Golden Heritage Polytechnic College sa Cagayan de Oro City na pagbawalan ang mga mag-aaral na pumasok sa isang relasyon para maiwasan ang unwanted pregnancies.,Aniya, mayroong mga regular program na ipinapatupad patungkol sa mga values formation at res­ponsible relationships ang Simbahang Katolika.,Dagdag pa nito, pinapahalagahan ng CBCP ang values programs at guiding principles ng pagiging Katoliko.,“We are not in favor of this policy. We have a regular program regarding values formation and responsible relationships. As a Catholic institution, we value prog­rams and guiding principles,” giit nito.",,
11 bulagta sa Metro Manila,,"Patuloy at walang puknat ang mga nagaganap na patayan sa iba’t ibang lugar sa Maynila kung saan kamakalawa hanggang kahapon ay 11-katao ang naiulat na nasawi sa patuloy na drug operation ng Philippine National Police (PNP).,Sa Parañaque, isang barker at isang dating tulak ng droga ang nabaril at napatay. Kinilala ang barker na si Luis Bravante na pinagbabaril habang nagtatawag ng pasahero sa NAIA Road. Samantala, sa harap ng sariling bahay naman nabaril si Michael Angelo Torres na umano’y nanlaban sa mga aarestong pulis. Mahigpit na tinuligsa ng anak ni Torres na si Michael Jay, ang Parañaque Police dahil wala umanong baril ang kanyang ama.,Sa Maynila, magkakasunod na napatay ang limang hindi pa nakikilalang mga kalalakihan sa isinagawang drug operation ng mga tauhan ng Manila Police District (MPD) sa magkakahiwalay na lugar sa Maynila.,Samantala, apat na katao ang namatay sa Las Piñas at Pateros, gayundin sa Caloocan.",, 1 pa patay sa Pasay
Hajj passport sinuspinde muna,,"Kinumpirma ni Department of Foreign Affairs (DFA) Secretary Perfecto Yasay na pinasuspinde muna nito ang pag-iisyu ng Hajj passport sa mga Filipino dahil sa isyu ng 177 Indonesian na nabukong gumagamit ng Philippine passport upang makapunta sa Mecca.,Sa kanyang pagharap sa House committee on appropriations para idepensa ang P16.63B pondo ng DFA sa susunod na taon, sinabi ni Yasay na iniimbestigahan na nila ang nasabing anomalya.,“I have issued an order for the immediate suspension of the issuance of these Hajj passports pending the outcome of the investigation,” ani Yasay sa mga kongresista kahapon.,Isa ang isyung ito sa mga tinanong kay Yasay matapos maalarma ang karamihan sa mga mambabatas lalo na ang mga Muslim congressmen nang mabukong Philippine passport o Hajj passport para sa mga Filipino pilgrims ang pasaporteng hawak ng may 177 Indonesian noong Agosto 19, 2016 sa Ninoy Aquino International Airport (NAIA).,Pasakay na ang mga Indonesian sa Philippine Airlines (PAL) flight PR 8969 patungong Medina, Saudi Arabia nang masabat ng mga Immigration Officers kung saan hindi makapagsalita ang mga ito ng Tagalog at pawang nagpakilala na mga taga-Sulu.,Sinabi ni Yasay na lumabas umano sa inisyal na imbestigayon na ang mga Hajj passport na gamit ng 177 Indonesian ay inisyu sa Aseana Office ng DFA.",,
‘DI NILA AKO MATITIBAG!,,"Nanindigan kahapon si Sen. Leila de Lima na hindi siya susuko sa harap ng sangkaterbang harassment na ibinabato laban sa kanya.,“They’re trying to break my spirit but they will never succeed. That will not happen, trying to break my spirit. Marami ho silang ginagawang harassment ngayon.”,Ito ang isiniwalat ni De Lima nang hingan ng reaksyon sa reklamo ng isang abogado sa Senate committee on ethics.,Ayon sa senadora, hindi lang ang ethics complaint ang kinakaharap niyang harassment kundi marami pang iba na ayaw niya munang isiwalat.,“`Yung iba, hindi ko pa ho sinasabi sa inyo kasi ayaw ko na muna po. Ayaw ko na muna po. Tignan natin kung hanggang saang punto nila gagawin ang mga puwede nilang gawin sa akin,” palaban na pahayag ni De Lima.,Tiwala naman si De Lima sa committee on ethics na magiging patas sila sa pagtalakay ng reklamo.,“I leave it up to them. I’m sure pinag-aaralan din nila ‘yan. I respect them as my colleagues. I know that they know what to do,” ayon sa senador.,Solons dumistansya,Dumidistansya naman ngayon ang mga kongresista sa bangayan nina Pangulong Rodrigo Duterte at De Lima.,Ito ang obserbasyon ng Abante matapos magsipagtanggi ang mga mambabatas na magkomento sa ‘giyera’ ng dalawa.,“No comment tayo d’yan,” ayon sa isang minority congressman na hindi na papangalanan dahil personal na ayaw na umano ito nina Duterte at De Lima.,“Ayaw kong makialam d’yan, bahala sila d’yan,” komento naman ng isang mambabatas mula sa Visayas region.,Sa press conference naman ng Legitimate 8 sa Kamara kahapon, ayaw ring magkomento ng mga ito. Gayunman, inirekomenda ni Ifugao Rep. Teddy Baguilat na para hindi magkaroon ng isyu na pinepersonal ng Kamara si De Lima ay iimbestigahan na rin ang extrajudicial killings habang sa Senado naman ay isasama na sa kanilang imbestigasyon ang paglaganap ng droga sa NBP.",,
"Reward, saan huhugutin?",,"Hindi pa malinaw kung saan o anong partikular na parte ng budget huhugutin ang P2M pabuya na ipamumudmod sa mga tipster ng ninja cops.,Sa isang media briefing kahapon, sinabi ni presidential spokesperson Ernesto Abella na hindi pa klaro kung saan manggagaling ang reward money na ipamimigay.,Gayunpaman sinisiguro ng tagapagsalita ng palasyo na may pagkukunan ito.,“I don’t know about the details pero may pagkukuhanan ‘yun, may pagkukuhanan talaga ‘yun. On the other hand, ang pagkakasabi yata niya is… it is basically — ano ba ‘yun? — to reveal the names of those who you know are involved, okay. So ‘yung mga nag-reveal, ‘yun ang makakatanggap,” paliwanag ni Abella.,Nang tanungin ang palace official kung puwedeng makatanggap ang isang pulis kung ikakanta ang kasamahang ninja cop, sinabi ni Abella na kaklaruhin muna niya ang usapin na it.",,
Leni sasabak na rin sa ‘giyera’ ni PDU30,,"Tutulong na ang Office of the Vice President (OVP) sa anti-drug campaign ni Pangulong Rodrigo Duterte lalo na sa aspeto ng rehabilitation program sa mga sumurender na mga drug addict at pushers., Ito ang nabatid kay Vice President Leni Robredo kahapon upang matulungan ang mga drug addict na sumuko, gusto nang magbagong buhay at huwag nang bumalik sa kanilang ilegal na bisyo at trabaho.,“Tayo very supportive tayo sa kampanyang ginagawa ng Pangulo. Pinag-usapan na nga namin sa opisina, ano ba ang puwedeng maging role ng opisina namin to show support sa Pangulo,” ani Robredo.,Gagawin umano ito ng OVP upang tuluyang mapagtagumpayan ng gobyerno ang kampanya laban sa ilegal na droga sa bansa dahil sa ngayon ay kulang ng preparasyon ang anti-drug campaign ng gobyerno.,“Iyong nakita namin na parang kulang ngayon, iyong pagdating sa rehabilitation, parang doon may gap pa,” ani Robredo, kaya ito ang kanilang susubukang punan.,Inihalimbawa ni Robredo ang kaso ng suspek sa pagpatay at gumahasa diumano sa isang nurse sa St. Lukes’ na ginawa umano nito pagkatapos siyang sumurender dahil sa paggamit ng ilegal na droga.",,
Panibagong LPA namataan,,"Isang low pressure area (LPA) naman ang namataan malapit sa bansa, nasa Kanluran ito ng Batanes ngunit nasa labas pa rin naman ito ng Philippine Area of Res­ponsibility (PAR).,Samantala, makakaranas pa rin ng maulap na kondisyon hanggang sa paminsan-minsang malakas na ulan ang mga ilang mga lugar sa Luzon dahil pa rin ito sa pag-iral ng Habagat, ayon ito sa Philippine Atmospheric Geophysical and Astronomical Servi­ces Administration (PAGASA).,Maulap hanggang sa paminsang-minsang malakas na pag-uulan ang mararanasan sa mga lugar ng Ilocos Region, Batanes, Benguet, Zambales, Bataan at Babuyan Islands na posibleng maging sanhi ng flashfloods at landslides,Ang mga natitirang bahagi naman ng Luzon ay makakaranas ng maulap na may mahina hanggang katamtamang pag-uulan at pagkidlat-pagkulog habang sa mga natitirang bahagi ng bansa ay bahagyang magiging maulap hanggang maulap na may pulo-pulong pag-uulan na may kasamang pagkidlat-pagkulog.",,
"Indefinite ceasefire, amnesty sa GRP-NDF peace talks",,"Nakabalik na kahapon sa bansa ang mga mi­yembro ng peace panel ng gobyerno ng Pilipinas matapos tumulak sa Oslo, Norway para talakayin ang peace negotiations sa pagitan ng National De­mocratic Front (NDF).,Ayon kay Presidential Adviser on the Peace Advi­ser Jesus Dureza, kabilang sa mahahalagang napagkasunduan ng magkabilang panig ang pagpapatupad ng indefinite ceasefire.,Kasama rin sa tina­lakay ang pagkumpleto sa socio-economic deal sa loob ng anim na buwan.,Tinatrabaho na rin a­niya ng pamahalaan ang amnesty para sa mga komunistang rebelde na inaasahang dadaan sa kapasyahan at pag-apruba ng Kongreso.,Itinakda ang muling paghaharap ng peace negotiator ng magkabilang panig sa Oslo, Norway sa October 8-12.",,
"P4.7B para sa mga beterano, biyuda at military retirees",,"Good news para sa mga beterano, biyuda ng mga militar at retirado ng Armed Forces of the Philippines (AFP).,Personal na ibinalita ni Pangulong Rodrigo Duterte kasabay ng paggunita sa Araw ng mga Bayani kahapon ang pamamahagi ng multibilyong piso na laan sa mga kababayang nagserbisyo noong panahon ng giyera, gayundin sa kanilang mga mahal sa buhay at mga nagretirong miyembro ng militar.,Sa talumpati ni Pangulong Duterte sa National Heroes’ Day Ceremony sa Libingan ng mga Bayani, inihayag nito na umaabot sa kabuuang P4.7B ang pondong ilalaan para sa kapakinabangan ng war heroes, kanilang mga kaanak at gayundin sa AFP retirees.,“For those who were not paid by the previous administration, to the all of them for release is P4.7 billion for the payment of the total administrative liability…of widows of World War II veterans, and AFP retirees who are 80 years old and above. The amount is appropriated in 2016 budget but not released by Aquino…nakalagay ‘yung pangalan but never mind him, e dumaan na s’ya, it’s no longer his problem,” salaysay ni Pangulong Duterte.,Binanggit din nito na ang joint IRR (implementing rules and regulations) para sa pagpapatupad at pagre-release ng pondo ay pinirmahan nina Department of Budget and Ma­nagement Secretary Benjamin Diokno at National Defense Secretary Delfin Lorenzana.",,
P80M ‘pork’ ng solon sa 2017 budget pinaalis,,"Pork barrel ang turing ni Senador Panfilo Lacson sa tig-P80 milyon inilaang budget para sa proyekto ng mga kongresista na nakapaloob sa panukalang P3.35-trillion budget para sa susunod na taon.,Kaya naman nais ni Lacson na burahin o alisin ito dahil malinaw umano na hindi na pinapahintulutan ng batas ang pork barrel.,Iginiit ito ni senador kasabay ng pagsisimula ng deliberasyon ng Senado kaugnay sa 2017 proposed budget.,May hawak umano siya ng listahan ng mga proyekto at programa na bigay umano mismo ng isang kongresista na hindi naman niya tinukoy.,“I have a copy of the pro-form list of pro­jects, programs and activities. May congressman na nagbigay sa akin,” a­yon kay Lacson. Madalas umanong isini­ngit ito sa mga ahensiya tulad ng Department of Public Works and Highways (DPWH), Department of Health (DOH) at Department of Agriculture (DA).,“These appropriations are parked sa mga agencies. Mostly of course sa usual suspects. Naka-park sa DPWH, DA, DOH “, ayon pa kay Lacson.,Sinabi pa ng senador na aminado naman si Budget Sec. Benjamin Diokno na nagsumite ang mga kongresista ng kanilang mga proyekto.,Para kay Lacson, ang ginawa ng mga kongresista ay isang malinaw na pang hihimasok sa function ng executive branch na may malinaw na conflict of interest.,“Aminado si Sec. Diok­no na nag-submit ang congressmen. So, nag-encroach sila sa function ng executive branch, giit pa ni Lacson.,Dahil dito, ayon kay Lacson na kailangan maalis ito sa proposed budget.",,
"Abolisyon ng SK, umani ng suporta",,"Umani ng suporta ang plano ni House Speaker Pantaleon ‘Bebot’ Alvarez na buwagin na nang tuluyan ang Sangguniang Kabataan (SK) dahil wala naman umanong naitutulong ang mga ito sa kanilang barangay.,Ayon kay Eastern Samar Rep. Ben Evardone, sinusuportahan ng Eastern Visayas bloc sa Kamara ang planong ito ni Alvarez subalit tahimik ang mga ito kung pabor o hindi ang mga ito na buwagin din ang barangay kagawad na itinutulak din ng House Speaker.,“I fully support the a­bolition of SK. SK has not really contribu­ted to the development of the communities and the youth sector,” ani Evardone sa isang text message sa mga mamamahayag kahapon.,Sinabi ng mambabatas na hindi ang SK ang paraan upang mahubog ang mga kabataan na maging susunod na lider ng bansa dahil maagang nagagamit ang mga ito ng mga pulitiko sa kanilang lugar.,“SK candidates are also handpick of barangay captains, mayors, governors and congressmen. There should be other mechanisms where the voice of the youth should be heard, and on how to harness their talents,” ayon pay Evardone.,Sa kabilang dako, naniniwala naman si Senador Bam Aquino na isang malinaw na pagpigil sa bagong henerasyon ng mga kabataan na mahubog bilang mga bagong bayani ng bansa ang planong pagpapaliban ng SK elections.",,
‘8’ na plaka ibabawal sa gov’t officials,,"Seryoso si House Speaker Pantaleon Alvarez na tuluyan nang ipagbawal ang paggamit ng plakang 8 sa mga mambabatas kasabay ng pahayag na handa itong magsilbing co-author sa panukalang batas na magbabawal sa mga opisyal ng gobyerno na gumamit ng special plates o protocol plates.,Iginiit ni Alvarez na naabuso lamang ang paggamit ng mga protocol plates gaya ng plakang 8 ng mga mambabatas. Aniya, napepeke ito bukod pa sa security risk din dahil alam agad na kongresista ang may-ari ng sasakyan.,Inamin ng House Speaker na kahit minsan ay hindi ito gumamit ng protocol plate. Hindi naman umano kailangan pa ng ganitong pribilehiyo.,“Hindi pa pwedeng pantay-pantay na lamang ang lahat, pare-pareho ang plaka at kung may traffic violation ay hulihin,” pahayag ni Alvarez sa isang panayam sa kanya ng isang lokal na himpilan ng radyo.,Sa ngayon ay nakabinbin sa Kamara ang House Bill 413 ni Navotas Rep. Toby Tiangco kung saan layon ng nasabing panukala na ipagbawal na sa mga kongresista at iba pang opisyal ng gobyerno na gumamit ng espesyal na plaka para sa kani-kanilang sasakyan maliban lamang sa presidente at bise presidente.,Samantala, magbibigay umano ng report si Alvarez sa mga susunod na araw kung ilan ang magsasauli ng plakang 8 alinsunod sa kanyang ipinalabas na memorandum. Aniya, re-elected man bilang kongresista ay dapat din na magsauli ng plaka dahil kasama pa ito sa 16th Congress plates na pinare-recall.",,
P2M REWARD VS NINJA COPS,,"Para matigil na ang pamamayagpag at pag-recycle ng ilegal na droga ng mga tinaguriang “ninja cops” o mga miyembro ng Philippine National Police (PNP) na nagpoprotekta sa sindikato ng ipinagbabawal na gamot, gayundin ang mga nagbebenta ng mga nakukumpiskang droga, nagdesisyon na si Pangulong Rodrigo Duterte na patungan ng P2M reward ang kada ulo ng mga ito.,“So today, I might be inclined to place a reward on their head. The members of ninjas or members of the police who are then protecting the drug syndicates in this country. I’m placing per head P2M,” paghahayag ni Pangulong Rodrigo Duterte sa National Heroes’ Day ceremony sa Libingan ng mga Bayani kahapon.,Sinabi pa ng Pangulo na kailangan ng tulong militar sa kampanya laban sa ilegal na droga.,Dahil kung ipauubaya lang aniya sa mga pulis ay hindi kakayanin sapagkat talamak na ang problema ng droga sa bansa.,“You know if the military will not do its part and leave it to the police alone we cannot ever, ever suppress drug problem, it has infected every nook and corner of this country involving generals, mayors, governors, barangay captains and so many of the ninjas. We call them… these are the police who are into it,” ayon pa sa Pangulo.,Kaugnay nito, nanawagan ang Pangulo sa mga may impormasyon laban sa ninja cops na ilaglag na ang mga ito.,“…and even there you might want to, ipagbili mo na ‘yung mga kaibigan ninyo I want them, I want the police and the Armed Forces to destroy the drug apparatus in this country,” apela ni PDU30.,Samantala, hinikayat ng PNP ang taumbayan na sumama sa kanilang kampanya para linisin ang kanilang hanay.,Sinabi ni PNP spokesman C/Supt. Dionardo Carlos kahapon sa harap ng media na bukas ang pambansang kapulisan sa mga impormasyong makapagtuturo sa mga ‘narco cops’.,“We urge the people to rally behind this national campaign and help the PNP cleanse its ranks of members who have betrayed the public trust,” pahayag ni Carlos. “We see this as a bold initiative to once and for all rid the organization of errant personnel who are in cahoots with drug syndicates.”,Sinigurado naman ng PNP na dadaan sa masusing validation procedure ang mga confidential information na maaaring itawag sa 09178475757 na aktibo 24/7.,“We are fully aware of the alarming drug situation in the country such that we are giving this national campaign against drugs our complete and unqualified support,” dagdag pa ng PNP spokesperson.",,
"Mas matapang na FOI bill, ilalarga",,"Ilalarga na ng Senado ang pagtalakay sa mas matapang na FOI (FOI) bill ngayong Huwebes.,Ginawa ng Senate committee on public information and mass media ang hakbang sa kabila ng paglalabas ng Executive Order ni Pangulong Rodrigo Duterte sa FOI.,Ang EO sa FOI ni Pangulong Duterte ay naging malabnaw ang pagkatimpla matapos mabisto ang 166 exception kung bakit hindi puwedeng makuha ng publiko ang hihinging impormasyon o dokumento sa gobyerno.,Halos kalahati ng Senado o 13 senador ang nagsusulong ng pagsasabatas ng FOI kaysa sa EO ng Pangulo.,Ayon kay Sen. Juan Edgardo “Sonny” Angara, mawawalan ng silbi ang mga batas sa corruption kung hindi naman maisasabatas ang FOI bill.,“Anti-corruption statutes cannot be fully enforced if there are no disclosures and information statutes,” giit ni Angara.,Si Sen. Grace Poe ang chairperson ng information committee at siyang hahawak sa 13 panukala sa FOI.",,
"PDU30 kay De Lima: Magbigti, mag-resign ka!",,"Pinagbibigti, kundi man ay magbitiw na raw sa puwesto si Senadora Leila de Lima, ayon kay Pangulong Rodrigo Duterte.,Sinabi ng Presidente na araw-araw ay nakakaladkad sa kontrobersya ang pagkababae ng lady lawmaker kaya dapat na itong mag-resign.,“If I were De Lima, ladies and gentlemen I will hang myself…the innermost of your core of a female being serialized everyday, dapat ka mag-resign, you resign…ano ipakita mo sa mga babae? Follow me, sabihin mo this is how to be a woman of the world?” pagbibigay-diin ni Pangulong Digong kasunod ng ginawang pagbisita kay PO1 Nestor Villanueva sa St. Paul Hospital sa Tacloban City.,Muli ring binanggit ng Pangulo na ang dating drayber na diumano’y naging “lover” ni De Lima na si Ronnie Dayan ay kasali sa mga tinukoy na konektado sa operasyon ng ilegal na droga sa loob ng National Bilibid Prisons (NBP) alinsunod sa inilabas nitong drug matrix.,“Ang drayber n’ya nandoon sa matrix, secret of it all is ‘yung drayber n’ya, ang drayber n’ya is ‘yung may connection sa loob. That is why sa loob saan ka makakakita dito na preso na may night club, may banda, makabili ka ng babae, pwede papasukin lahat. Kung ako ang preso bakit pa ako lalabas, eh andyan na eh,” ayon kay Pangulong Digong.,“Explain to me, sabihin mo mag-explain ka muna to me ‘yung behavior mo sa pagkababae mo, as a senator,” sabi pa ng Presidente.,Samantala, aminado ang liderato ng Mababang Kapulungan ng Kongreso na wala silang magagawa kay Senador Leila de Lima kahit mapatunayan sa kanilang isasagawang imbestigasyon na may kinalaman ito sa paglaganap ng ilegal na droga sa NBP.,Ayon kay House Speaker Pantaleon ‘Bebot’ Alvarez, hanggang sa imbestigasyon lang ang kanilang magagawa dahil wala silang prosecutorial power sa nasabing isyu.",, 3 tinamaan
Paynor bagong ambassador sa US,,"Itinalaga ni Pangulong Rodrigo Duterte si Chief Protocol Officer Marciano Paynor bilang bagong ambassador ng Pilipinas sa Amerika.,Papalitan ni Paynor si Philippine Ambassador to US Jose Cuisia.,Si Paynor ay dati na ring naging ambassador ng Pilipinas sa Israel at Cyprus.,Naging protocol officer din nina dating pangulong Fidel Ramos at Gloria Macapagal-Arroyo si Paynor.,Si Paynor ay ipinanganak sa Baguio at naging miyembro ng Philippine Military Academy (PMA) class 1971.,Papalit naman sa pwesto ni Paynor si Robert Borje na dating news anchor ng ABS-CBN.,Si Borje, ay second secretary to the Permanent Mission of the Philippines sa United Nations (UN).",,
"Bata, ni-rape slay sa laguna",,"Blangko pa rin ang pulisya sa pagkakakilanlan sa bangkay ng isang batang babae na nadiskubre sa masukal na bahagi sa isang bakanteng lote sa feeder road ng Bgy. 4, Quinale sa bayan ng Paete, Laguna.,Base sa ipinalabas na ulat ni PSI Evelyn Jimenez, hepe ng pulisya ng Paete, tanging ang kasuotan ng biktima na maong na pantalon, kulay pulang T-Shirt na may puting bulaklak at may nakatatak na ‘Like You’, bracelet at singsing na silver at kulay asul na tsinelas, ang kanilang clue sa bangkay na nasa state of decomposition na ng matagpuan.,Ayon pa kay Jimenez, tinatayang nasa edad na 12-anyos ito pataas.,Wala umanong saplot sa ibaba ng ito ay matagpuan kaya hinihinalang ginahasa muna ito bago brutal na pinaslang ng hindi pa mabatid na bilang ng mga suspek na posible aniyang pawang mga bangag sa ipinagbabawal na droga.,Panawagan ng pulisya sa mga may nawawalang kaanak, kaibigan at ka­kilala na tumutugma sa diskripsyon ng biktima, na magtungo agad sa kanilang himpilan upang kilalanin ang bangkay.,Ayon pa sa pulisya, posibleng hindi taga-ba­yan ng Paete ang biktima at itinapon lamang doon ang bangkay upang iligaw ang imbestigasyon.,Ang mga damit ng ‘di pa nakikilalang bangkay ng isang dalagita na natagpuan sa isang bakanteng lote sa Paete, Laguna.",,
"Motorcycle rider Dela Riarte, sinalvage!",,"Iginiit ng pamilya ng pinaslang na motor­cycle rider na si John dela Riarte na biktima ito ng “summary execution”  sa loob ng patrol car ng Philippine National Police – Highway Patrol Group (PNP-HPG) na nagtangkang magdala sa kanya sa Camp Crame matapos ares­tuhin sa isang away trapiko sa Makati noong nakalipas na buwan.,Sa 14-pahinang sagot sa kontra salaysay na isinu­mite nina PO3 Jeremiah De Villa at PO2 Jonjie Manon-og, sinabi ni Robert, kapatid ni Dela Riarte na hindi aksidente ang pagkamatay ng kanyang kapatid .,“Victim John Dela Riarte died of multiple gunshot wounds fired at a close range near the heart, liver, and hips where large veins are located. Hence, the intent to kill was clearly manifested by the cause of his death. Res­pondents PO3 Jeremiah De Villa and PO2 Jonjie Manon-og cannot hide under the mantle of regularity in the performance of their sworn duties,” a­yon kay Robert.,Sinabi pa ni Robert na hindi maaaring magawa ni John na mang-agaw ng baril dahil ang kanyang mga kamay ay nakaposas sa likuran ng kanyang katawan.,Hindi umano magsisinungaling na ang mga tinamo nitong tama sa katawan ay ebidensiya na inatake ito ng mga respondents.",,
128 stranded OFWs darating ngayon,,"Nakatakdang bumalik sa bansa ngayong araw ang may 128 overseas Filipino workers (OFWs) na lumikas mula sa lungsod ng Al Khobar sa Kingdom of Saudi Arabia.,Ayon kay Department of Labor and Employment (DOLE) Sec. Silvestre Bello III, ang nasabing mga OFWs ay nanggaling sa Al Khobar partikular mula sa Mohamad-Almojil Group (MMG).,Inaasahang ganap na alas-11:00 ng umaga darating ang mga OFWs sakay ng PAL Flight No. 0683 sa Ninoy Aquino International Airport (NAIA) Terminal 2.,Sasalubungin ang naturang mga OFWs ng mga tauhan ng Philippine Overseas Employment Administration (POEA) at Overseas Workers Welfare Administration (OWWA) kung saan pagkakalooban ang mga ito ng kinakailangang tulong.,Una nang umapela ang DOLE at Department of Foreign Affairs (DFA) sa mga OFWs na naghihirap sa sitwasyon ng mga ito na umuwi na sa lalong madaling panahon.",,
"Labi ng 2 piloto, nakita na",,"Naibalik na sa kanilang pamilya ang bangkay ng dalawang piloto ng bumagsak na chopper na nasa seach, rescue at retrieval mission para sa anim na minerong nilamon ng tubig-baha sa tunnel sa Quezon Province noong nakaraang linggo makaraang matagpuan at marekober ang kanilang bangkay sa loob ng nawasak na helicopter sa Bgy. Kabayunan, Doña Remedios Trinidad (DRT), Bulacan kamakailan.,Ang bangkay ng dalawang pilotong sina ret. Col. Miguel Logronio at Jay Gregorio ay narekober ng miyembro ng 48 Infatry Battalion ng Philippine Army (PA) sa remote area ng Sitio Macua, Bgy. Kabayunan, DRT dakong alas-tres ng hapon noong Sabado matapos mawala sa radar at bumagsak ang kanilang sinasakyang chopper noong Agosto 22 habang nasa himpapawid patungong Gen. Nakar sa Quezon Province.,Magugunitang ang dalawang piloto ay kabilang sa nagsasagawa ng search, rescue at retrieval operation para sa mga minero ng construction firm na naipit sa tunnel nang bumigay ang cofferdam ng ginagawang Sumag River Diversion Project (SRDP) habang nasa kasagsagan ng malakas na pagbuhos ng ulan noong Agosto 13 at sa kabuuan ay anim na contruction wor­ker ang kumpirmadong nasawi sa pagkalunod.,Magugunitang ang chopper na sinasakyan ng da­lawang nasawing piloto ay nanggaling noon sa MWSS compound sa Bgy. Bigte, Norzagaray para sa search, rescue operation ngunit bigla na lamang itong nawalan ng koneksyon sa control tower ng Air Transportation Office matapos bumagsak dahil sa masamang panahon at matapos ang mahabang paghahanap sa nawawalang chopper ay nadiskubre itong bumagsak sa bisinidad ng DRT, Bulacan.",,
"Convicted drug lord sa Pasig, tuloy sa ‘negosyo’",,"Kinumiprma kahapon ng pamunuan ng Eas­tern Police District (EPD) na sa kabila ng pagkapiit sa New Bilibid Prison (NBP), tuloy pa rin at namumuno sa operasyon ng iligal na droga ang may-ari ng sinalakay na shabu tiangge sa Pasig City noong taong 2006.,Ito ay matapos ilabas ni Eastern Police District (EPD) Director, Chief Supt. Romulo Sapitula ang drug matrix kung saan si Amin Imam Boratong na convicted sa kaso ng droga ang nagmamando sa kanyang kapatid na si Ama Boratong hinggil sa operasyon ng droga sa Pasig City at mga kalapit na lugar.,Napag-alaman na nagsisilbing supplier at ga­lamay naman ni Ama ang kanyang pinsan na si Acsaimen Amir Boratong.,Nabunyag din na nagsisilbing drug dealer ang pamangkin na si Aleman Boratong habang ang anak ni Amin na si Datumanong Boratong ay tinukoy bilang hitman at isang nagngangalang Jaime alyas ‘Kalbo’ at isang Sa­lamodin Tomara ang kapwa tinukoy ding hitman.,Tinukoy naman bilang street pushers sina Joy Ong at Raul Alfonso sa Barangay Rosario, Pasig City; Christian Evagelista, Jeffrey Dizon at Luisito Salazar na pawang arestado na at ang operasyon ay sa Barangay Manggahan.,Sinabi ni Sapitula na umaabot sa Taguig at Taytay, Rizal ang operasyon ng droga ni Boratong.,Sa pinakahuling impormasyon ng pulisya, sinabi ni Sapitula na posibleng nagpapalamig muna sa Mindanao ang magkakamag-anak na Boratong kaya nakipag-ugnayan na rin sila sa Auto­nomous Region in Muslim Mindanao (ARMM) police upang maaresto ang mga ito.,Noong Hulyo 2009 nang ibaba ng Pasig Regional Trial Court (RTC) ang habambuhay na pagkakabilanggo kay Boratong at asawa nitong si Sheryl Molera-Boratong matapos mapatunayang guilty sa operasyon ng shabu tiangge sa F. Soriano Street sa Pasig City na hindi kalayuan sa Pasig City Hall.",,
35 patay sa airstrike,,"Aabot sa mahigit sa 35 sibilyan ang nasawi habang 50 iba pa ang sugatan sa airstrike na isi­nagawa sa bansang Syria.,Ayon sa ulat ng Agence France-Presse (AFP), pinaulanan ng airstrike ng Turkey for­ces ang pinaghihinalaang kuta ng te­roristang Islamic State Group (ISG) jiha­dists at Kurdish militia.,Sinabi ni Rami Abdel Rahman, ng Syrian Observatory for Human Rights, maliban sa airstrikes ay may artillery na isinagawa ang Turkey sa Jeb-el-Kussa.,Tinarget ng nasabing pag-atake ang dating kuta ng ISG  sa Jarabulus.",,
Bagets natetano sa kissmark ng gf,,"Patay ang isang binatilyo makaraang ma-stroke dahil sa sinasabing love bite o chikinini ng kanyang girlfriend.,Ayon sa Mexican media, inatake ng kombulsyon ang 17-anyos na si Julio Macias Gonzalez habang kumakain ng hapunan kasama ang kanyang pamilya.,Nagawa pang maisugod sa pagamutan ang biktima su­balit hindi na nasagip pa.,Pinaniniwalaan ng mga eksperto na namatay ang biktima dahil sa blood clot na namuo dahil sa chikinini na u­mabot sa utak dahilan ng kanyang pagkaka-stroke.,Matapos ang insidente ay hindi na nagpakita pa ang girlfriend na siya ngayong sinisisi ng pa­milya ng biktima.",,
13 sangkot sa droga nakalawit,,"Labingtatlo-katao na pawang sangkot umano sa ipinagbabawal na gamot ang naaresto kamakalawa sa isinagawang magkakahiwalay na operasyon ng mga awtoridad sa Lungsod ng Makati at Taguig.,Kinilala ng Taguig City Police ang mga nadakip na sina Lyne Fegueroa, 33; Jun-Jun Fegueroa, 29; Darwin Echano, 31; Rassel Uy, 24; Michael Jan Cunanan, 26; Ariston Base, 41; Antonio Olili, 36; Edurado Ocoy Jr., 23 at Wilhelm Diaz, 42.,Nadakip ang mga ito dakong alas-3:30 ng madaling-araw sa Block 12, Purok 6, Sitio Sangingan, Brgy. Upper Bicutan ng naturang lungsod matapos silang mahuli sa aktong nagdodroga.,Kasunod nito, alas-nuwebe naman ng umaga nang madakip si Dante Sangkupan, 30, ng mga nagpapatrolyang tauhan Taguig City Police sa kahabaan ng C5 Service Road, Brgy. Pinagsama Village, matapos itong kapkapan at mahulihan ng sachet ng hinihinalang shabu.,Ang mga suspek namang sina Jamil Manaois­, 38, at Renato Mendibel, 34, ay naaresto bandang alas-sais ng gabi sa Purok 2, SK Ramirez St., Brgy. Tuktukan, Taguig City habang isinasagawa ang “Oplan Tokhang”.,Narekober din mula sa kanila ang ilang sachet ng hinihinalang shabu.,Samantala, dakong alas-3:30 naman ng hapon nang madakip si Eric Millares alyas Derek, binata, at taga-Sec. 62, Manila South Cemetery, Kalayaan Ave., Brgy. Valenzuela, Makati City.",,
Dating police asset inasinta sa ulo,,"Malapitang binaril sa ulo ng ‘di kilalang suspek ang isang barker na dati umanong impormante ng mga pulis sa tapat ng isang gasolinahan sa Sta. Cruz, Maynila kahapon ng madaling-araw.,Dead on the spot ang biktimang si alyas Rommel Baba, isang bar­ker, nasa 20-30-anyos, nasa 5’6” ang taas, katamtaman ang katawan, nakaitim na T-shirt, itim na maong shorts at itim na tsinelas. Ito ay nagtamo ng isang bala sa kanyang ulo.,Samantala, mabilis namang tumakas lulan ng isang kuliglig ang ‘di kilalang suspek na inila­rawang nakadilaw na jacket, camouflage na short at itim na bull cap.,Sa ulat ni PO3 Ryan Jay Balagtas, ng Crimes Against Persons Investigation Section (CA­PIS) ng Manila Police District (MPD), alas-kuwatro ng madaling-araw nang maganap ang krimen sa harapan ng Caltex gasoline station sa P. Guevarra St., kanto ng Lacson St., sa Sta. Cruz.,Lumitaw na dating impormante ng pulis ang biktima kaya’t inaalam ngayon kung may kinalaman dito ang pagpatay sa kanya.",,
Pari tinaga habang nagmimisa,,"Sugatan ang isang pari matapos pagtatagain ng isang lalaki na nagtangka ring pasabugin ang dala nitong bomba habang nasa gitna ng pagmimisa sa bansang Indonesia.,Sa ulat, nagtamo ng sugat sa kamay ang biktimang si Rev. Albert Pandiangan, 60, matapos a­takihin ng 18-anyos na suspek.,Sa imbestigasyon, nangyari ang pag-atake sa Roman Catholic St. Yoseph Church sa Me­dan, ang capital ng North Sumatra province.,Sinasabing nakitang tumayo ang suspek mula sa upuan ng simbahan bago tumakbo papalapit sa biktima na agad nitong tinaga sa kamay.,Agad namang sumaklolo ang ilang nagsisimba hanggang sa mahuli ang suspek kung saan nang usisain ang dala nitong backpack ay nakita sa loob nito ang isang uri ng bomba.,Nagsasagawa ng mahigpit na pagbabantay ang pulisya sa Indonesia makaraang sabihin ng nasabing suspek na may kasama ito para magsagawa ng pag-atake.",,
"25 female mountaineers, nasagip",,"Makalipas ang halo­s 15 oras na rescue ope­ration, nailigtas na ng mga miyembro ng Talisay City Rescue and Disaster Assistance Network (RADIANT) ang 25 female mountaineers na nais­tranded sa kabundukang sakop ng Barangay Campuestuhan, Talisay City, Negros Occidental.,Sinabi ni Geoffrey Gutie­rrez, incident commander ng grupo, nahirapan ang mga rescuer dahil sa maputik at masukal na terrain.,Una nang inakya­t ng mga mountaineer na kasapi ng Philippine Women’s Mountaineers ang bundok pero dahil sa ulan at putik, isa sa mga ito ang nadulas at nabalian ng buto sa kaliwang hita sa lugar na tinatawag na ‘Kulukabayo’.,Dahil dito, halinhinang binuhat ng mga rescue team gamit ang stretcher pababa sa base camp ang biktimang si Noreen Grace Canasa, 33, tubong Cebu City. Bukod kay Canasa, wala namang idinaing na sakit ang iba pang kasama nitong mountaineers.",,
Illegal recruiter tumiba sa 200 aplikante,,"Tinutugis ngayon ng pamunuan ng Philippine Overseas Employment Administration (POEA) ang isang illegal recruiter na nakapambiktima ng mahi­git 200 aplikanteng overseas Filipino workers (OFW).,Sa inilabas na statement ni POEA Administrator Hans Leo Cacdac, malaking halaga ng salapi umano ang nakuha sa mga aplikanteng OFW ng illegal recruiter na kinilalang si Osmando Abilan, ng Banta­yog Travel and Tours.,Ayon sa report, inaalok ni Abilan ang kanyang mga biktima ng magandang trabaho na may mala­king suweldo sa ibang bansa at saka hihingi agad ng placement fee.,Ngunit kapag nakapagbigay na ng pera ang isang aplikante ay hindi naman nito napapaalis ng bansa hanggang sa tuluyan nang magtatago.",,
"PAGASA: Wet Christmas, asahan",,"Asahang makararanas ng wet Christmas season ang bansa.,Ito ay matapos ihayag ng Philippine Atmosphe­ric Geophysical and Astronomical Services Admi­nistration (PAGASA) na may posibilidad na magi­ging maulan ang `ber’ months hanggang pagsapit ng pagpasok nito sa bansa.,Ayon sa PAGASA, posibleng sumabay na rin ang panahon ng La Niña sa pagpasok ng buwan ng Set­yembre dahil sasabayan ito ng amihan na siyang nagdadala ng malamig na hangin.,Sinabi ng PAGASA na kadalasang tumatagal ng anim na buwan ang La Niña kaya asahan ang maulang Pasko.,Huling naranasan ang La Niña noong taong 2011 at 2012 kung saan mahigit 1,000 katao ang namatay sa pagtama ng bagyong Sendong.,Samantala, aasahan pa rin umano ang isolated thunderstorm sa Metro Manila at mga karatig na araw hanggang ngayong araw kahit nasa labas na ng teritor­yo ng Pilipinas ang bagyong Dindo.",,
"Ipo dam, magpapakawala ng tubig",,"Dahil sa mataas na level ng tubig, posibleng magpakawala ng tubig mula sa Ipo Dam sa Angat, Bulacan anumang oras.,Sa abiso ng Philippine Atmospheric Geophysical Astronomical Services Administration (PAGASA), alas-sais ng umaga kahapon, nasa 100.95m na ang antas ng tubig sa dam at inaasa­han pang lalong tataas dahil sa patuloy na nararanasang pag-ulan. Kaunti na lamang ay aabutin na nito ang spilling level na 101.00m.,Ayon sa PAGASA, ang management ng Ipo dam ay nakatakdang magpatupad ng spilling ope­ration kaya pinayuhan ang mga residente na nakatira sa mabababang lugar at nasa palibot ng Angat river sa Norzagaray, Angat, San Rafael, Bustos, Baliuag, Pulilan, Plaridel at Hagonoy na bantayan ang sitwasyon partikular ang pagtaas ng water level sa ilog.,Inihayag ng PAGASA na nananatili ang flood warning alert sa Central Luzon at mga karatig na lugar. Habang may inis­yal na ring mga pagbaha sa Tarlac at Pampanga.,Nakararanas din ang Metro Manila, kasama ang Bulacan, Rizal at Quezon ng mga big­laang pag-ulan dahil sa ha­nging habagat at thunderstorm.,Gayunman, nilinaw ng PAGASA na wala nang umiiral na bagyo sa loob ng Philippine area of responsibility (PAR).",,
"Turista, nalunod sa beach",,"Nauwi sa trahedya ang dapat sana’y masayang bakasyon ng isang 63-anyos na foreigner makaraang masawi sa pinuntahang beach resort sa bayan ng Calatagan Batangas sa insidenteng naganap kamakalawa ng umaga.,Sa nakalap na ulat sa Calatagan Municipal Police Station (MPS), alas-11:30 ng umaga nang madiskubre ang lumulutang na katawan ng biktimang si David Waite y Francis, American National, sa Villa Vicencia Beach Resort sa Bgy. Hukay Calatagan, Batangas.,Agad isinugod sa Calatagan Medicare Hospital ang biktima ngunit idineklara na itong dead-on-arrival dahil sa pagkapuno ng tubig sa baga nito sanhi ng pagkalunod.,Tinatayang may ilang minuto nang walang buhay ang foreign national bago pa man madiskubre ng kanyang mga kaanak kaya hindi na ito naisalba pa.",,
P10M COCAINE NASILAT SA FOREIGNER,,"Kalaboso ang isang dayuhan mula sa Dubai nang makumpiskahan ng dalawang kilo ng cocaine sa Clark International Airport, Angeles City, Pampanga.,Nakuha mula sa suspek na si Soo Hoo, 68, residente ng New York City, ang may dalawang kilo ng cocaine na nagkakahalagang P10 million.,Sa ulat na ipinarating sa Camp Crame, duma­ting sa Clark ang dayuhan galing Dubai, sakay ng Emirates flight EK388 nang matuklasan ng Clark airport sniffer dog na may dala itong illegal drugs sa secret compartment ng kanyang trave­ler’s bag.,Agad ininspeksyon ng mga awtoridad ang bagahe ni Hoo at dito nadiskubre ang cocaine., Napag-alaman na galing sa Amerika ang suspek na gamit ang US passport at nag-connecting flight ito sa Dubai bago lumapag sa bansa.,Nasa kustodiya na ngayon ng mga awtoridad ang dayuhang suspek.",,
400M ninanakaw sa ATM sa 1-taon,,"Tumataginting na P400 milyon ang nakulimbat ng mga sindikato ng Automated Teller Machines (ATM) sa loob lang ng isang taon partikular na noong 2012 hanggang 2013.,Ito ang nagtulak sa isang kongresista para ipanukala na atasan ang lahat ng mga bangko na ialerto ang mga ATM holders tuwing nagkakaroon ang mga ito ng transaksyon sa ATM machines.,“The Bangko Sentral ng Pilipinas confirmed that incidents of Automa­ted Teller Machines fraud have been on the rise the past few years. From 2012 to 2013, it was reported that bank depositors lost nearly P400 million from automated teller machines fraud,” ayon kay Masbate Rep. Scott Davies Laneta na naghain ng House Bill 1073 o An Act Mandating the banks to notify ATM owners by SMS o email of withdrawal from their accounts.,Marami na aniyang ginawa ang banking industry para protektahan ang mga ATM card holders tulad ng paglalagay ng CCTV camera at proteksyon para hindi mabasa ang mga pin number ng mga nagwi-withdraw subalit lumalabas na hindi epektibo dahil daan-daang milyon pa rin ang nana­nakaw.",,
"Puwesto ni Leni, papandayin ng Senado",,"Sisimulan nang pandayin ng Senado ang panukalang batas na magiging “bahay” ni Vice President Leni Robredo sa administrasyong Duterte.,Bukas ay tatalakayin ng Senate committee on urban planning, housing and resettlement ang apat na panukalang batas sa paglikha ng Department of Housing and Urban Development.,Si VP Robredo ang kasalukuyang chair ng Housing and Urban Development Coordinating Council (HUDCC) kung kaya’t siya rin ang numero unong kandidato para maging kalihim ng Department of Housing kapag ito’y tuluyang naisabatas.,Kung sino man ang mauupo sa lilikhaing Department of Housing, naniniwala si Sen. Loren Legarda na malaking responsibilidad ang nakaatang sa magiging kalihim ng kagawaran., “The country needs a more integrated approach in addressing housing needs and its related issues,” ani Legarda.",,
"8-buwang buntis, nag-suicide",," Isang ginang na walong buwang buntis ang natagpuan sa kanyang bahay sa Zamboanga City at sinasabing nagbaril sa sarili, a­yon sa kanyang kinakasama na isang konsehal ng barangay.,Sa ulat ng pulisya kahapon, sinabi ni Supt. Rogelio Alabata, ang regional police spokesman, na mismong si Kagawad Jovito Tabuena, 52, ang nagsabi sa kanyang kapitan na si Leon Tabuena ng Barangay Dulian na nagpakamatay ang live-in partner nitong si Angelie Santa Maria, 32.,Natagpuan umano ni Jovito ang kinakasama na duguan dahil sa tama ng bala sa dibdib mula sa .45-caliber pistol. Sinabi pa ni Jovito na rumesponde lamang ito sa isang sunog sa kapitbahay at nang bumalik ay natagpuan na lamang nito si Angelie na duguan at patay na.,Sinabi ni Alabata na isasailalim sa post mortem ang bangkay ng babae at paraffin test kay Jovito, gayun rin sa biktima.,Hindi pa mabatid ang dahilan ng pagpapatiwakal ng babae at wala naman nabanggit si Jovito kung may pinag-awayan ba sila ng kinakasama.",,
Dugo umagos sa Quiapo,,"Magkakasunod na napatay matapos na umano’y manlaban sa mga operatiba ng Manila Police District (MPD) sa isinagawang drug operation ang walong lalaking hinihinalang drug pushers sa serye ng drug ope­rations na inilunsad, kahapon ng madaling-araw sa Quiapo at iba pang magkakahiwalay na lugar sa Maynila.,Sa imbestigasyon ng MPD-homicide section, unang napatay ng mga tauhan ng MPD Station 7 ang mga suspek na sina Alexander Cuyugan, 40, at alyas ‘Jeje’ Reyes, kapwa residente ng Pilar Street, Barangay 199, Tondo sa isang buy-bust operation dakong ala-1:30 ng madaling-araw sa tahanan ng mga ito.,Bumili umano ng P300 halaga ng shabu ang isang police officer na umaktong buyer.,Gayunman bago pa man nadakip ang mga suspek ay nakahalata ang mga ito na pulis ang ka-transaksyon at nanlaban kaya’t napatay.,Sinabi ng ilang kaanak ni Cuyugan na matagal na nilang hinihikayat ang pamangkin na sumuko at itigil ang iligal na aktibidad pero tumatanggi ito at sa halip ay tinangka pa umanong gawing drug den ang kanilang tahanan.,Narekober mula sa mga suspek ang ilang plastic sachet ng shabu at dalawang .38 kalibre pistola.,Dakong alas-2:50 ng madaling-araw ikinasa ang buy-bust operation ng mga pulis ng Dagonoy Police Community Precinct (PCP) laban kay Ryan Eder, alyas ‘Buwaya’, 29, na umano’y No. 1 drug personality ng Barangay 767, Zone 83, sa Sta. Ana, Maynila at residente ng 1661 Estrada Street.,Bumili ang mga pulis ng P200 halaga ng shabu kay Eder ngunit nang aarestuhin na ito ay nanlaban at napatay.,Si Buwaya ay dati nang nakasuhan dahil sa pagnanakaw at tumanggi ring sumuko sa Oplan Tokhang kaya’t isinailalim na sa drug operation.,Narekober mula sa suspek ang pitong plastic sachet ng shabu, drug paraphernalia at isang .38 kalibre ng baril.,Samantala, limang lalaki naman ang magkakasunod na napatay ng mga pulis nang tangkain ng mga ito na tulungan ang isang drug pusher na kanilang kasama na unang napatay matapos na manlaban sa mga awtoridad dakong alas-6:45 ng umaga sa may Arlegui St. Quiapo, Maynila.,Nabatid kay Plaza Miranda PCP Police Chief Inspector John Guiagui, unang napatay ang suspek na nakilalang si Eddie Taruyan, 56, taga 919 Quezon Boulevard, Quiapo na kabilang sa drug watch list sa Barangay 385, ang siyang orihinal na target ng operasyon.,Nabatid na nanlaban ang suspek sa mga pulis kaya’t napatay ito sa loob ng kanyang tahanan.,Tinangka naman umano siyang tulungan ng apat pang suspek kung saan ang dalawa dito ay nakilalang sina Renato Diaz,  construction worker at Ronaldo Acebedo, ng Balagtas, Bulacan at 2 pa na hindi pa nakikilala na hinihinalang mga Muslim na sinasabing pawang kaanak rin ni Taruyan pero maging sila ay napatay ng mga awtoridad.,Nakuha ng mga awtoridad ang mga armas at apat na sachet ng shabu sa mga suspek.",,
Mga Kwentong OFWs: Hantingin ang mga illegal recruiters (Part 1),,"Nanawagan kahapon ang Blas F. Ople Policy Center, sa mga law enforcement agencies kabilang ang Department of Justice (DOJ), Department of Interior and Local Government (DILG) at Department of Labor and Employment (DOLE), na arestuhin ang mga illegal recruiters partikular na ang may mga pending na warrant-of-arrest.,Nauna nang magpasa si Susan Ople head ng Blas F. Ople Policy Center sa ­Philippine Overseas Employment Agency (POEA) at Criminal Investigation and Detection Group (CIDG) ng kasong may kinalaman sa mahigit 200 biktima ng illegal recruitment kung saan karamihan dito ay galing Davao City.,Pinangalanan din ni Ople ang mga illegal recruiters na matagal nang wanted sina Osmando Nivero Habilag ng Biwas, Tanza, Cavite, may-ari ng Bantayog Travel and Tours at Alejandro Navarro Jr., may-ari naman ng PADS Travel Consultancy.,“Isa sa mga hinihinalang recruiter na si Alejandro Navarro Jr., ay merong patung-patong na warrant of arrests, pinakamatagal dito ay nagmula pa noong Enero 9, 2007. Meron din siyang pen­ding na warrant-of-arrest dahil sa malakihang illegal recruitment na in-issue ng Caloocan City Regional Trial Court Branch No. 121 noong Pebrero 27, 2008,” sabi ni Ople. ",,
"Unang yugto ng kampanya vs droga, tagumpay — Palasyo",,"Idineklara ng Malakanyang na tagumpay ang “first phase” ng kampanya ng pamahalaan laban sa iligal na droga.,“Kung makikita po natin ‘yung first phase ng laban kontra droga ay nagwagi na tayo, ‘yung first phase po ito. Ito ‘yung susumahin natin ‘yung mahigit 700,000 na sumurrender or who turned themselves in para magpa-rehabilitate,” ayon kay Communications Secretary Martin Andanar.,Sa nakalap na data mula sa Philippine National Police (PNP) na inilabas noong Agosto 2, nabatid na umabot sa mahigit 600,000 drug users na ang sumuko.,Ayon kay Andanar, papunta na ang gobyerno sa ikalawang phase ng drug campaign na ipapaliwanag ni Pangulong Rodrigo Duterte sa mga susunod na araw.,“Ito’y ginagawa naman ng Pangulo sa mas lalong madaling panahon. Ang pangako ng ating Pangulong Duterte ay ito ay malinis, within three to six months, mga 70 to 80 percent ay malinis na ito,” ayon kay Andanar.",,
"Pag-atras sa barangay at SK polls, malabo",,"Walang inilaang pondo kaya malabong matuloy ang pagpapaliban ng barangay at Sangguniang Kabataan (SK) polls.,Ito’y ayon kay Senate Minority Leader Ralph Recto kasabay ng pagsasabing malabong matuloy ang pagpapaliban ng barangay at SK polls kung hindi rin naman dadagdagan ang budget ng Commission on Elections (Comelec) para sa susunod na taon.,Maaring nakalimutan umano ng kongreso na habang isinasapinal nito ang panukalang pagpapaliban ng halalan ay kailangan rin na paglaanan nito ng pondo ang naturang halalan sa ilalim ng 2017 national budget.,“As both houses of Congress finalize legislation that will postpone the October village polls, the missing link in the discussions, the need to appropriate funds for next year’s elections in the 2017 national budget,” ayon kay Recto.,Tinukoy ni Recto, na mula sa P16.2 bilyong budget ng Comelec ngayong taon, ito’y babagsak sa P3.3 bilyon na lamang sa sususnod na taon dahil na rin sa inaasahang pagpapaliban ng halalan sa susunod na taon.",,
"Pulis, sundalo modern day heroes",,"Kung ang mga bayani sa ating kasaysayan ay lumaban sa mga pananakop, sa kasalukuyan ay ibang laban ang hamon sa ating bansa. Sa mahirap na laban kontra sa droga, kriminalidad at banta ng terrorista ay mga sundalo, pulis ang maituturing na makabagong bayani.,Ayon kay Sen. Alan Peter Cayetano sa mahabang panahon ay malaya at lumawak ang operasyon ng mga drug lord, sa mahabang panahon din ay walang nagawa ang mga nakalipas na administrasyon kaya naman ang ginagawang pagtututok ng Duterte administration sa malaking salot na ito ng bansa ay dapat lamang na suportahan at papurihan.,“Lapu-Lapu, Jose Rizal, Andres Bonifacio, and Ninoy Aquino patriots heeded the call to fight for nationhood against colonizers and tyrants,Today, we are at a crossroad as a nation and as a people. The challenge is to fight and liberate ourselves against modern-day colonizers and tyrants. These are the drug lords, the criminal syndicates, the corrupt, and the oligarchs,” pahayag ni Cayetano.,Iginiit ng senador na hindi madali ang nasimulang laban kontra sa droga, sariling buhay ang nakataya para makamit ang inaasahan na kaayusan kaya naman sa sakripisyo ng mga law enforcers ay dapat din na suklian.,Patuloy namang iginigiit ng mga militanteng mambabatas sa Mababang Kapulungan ng Kongreso na kilalanin na bilang unang Pangulo ng Pilipinas si Andress Bonifacio at hindi si Emilio Aguinaldo.,Ayon kay Bayan Muna party-list Rep. Carlos Zarate, panahon na para ipasa ng Kongreso ang kanilang resolusyon na kumikilala kay Bonifacio na siyang legal na unang Pangulo ng bansa.",,
House leader kay Espino: Magbakasyon ka muna!,,"Pinayuhan ng isang mataas na lider ng Mababang Kapulungan ng Kongreso si Pangasinan Rep. Amado Espino na magbakasyon muna para linisin ang kanyang pangalan.,Ginawa ni House deputy speaker Fred Castro ang payo kay Espino matapos maisama ang kanyang pangalan sa drug matrix na inilabas ni Pangulong Rodrigo Duterte ukol sa drug transaction umano sa New Bilibid Prison (NBP).,“The best thing that he should do is to take a leave of absence from the House of Representatives to clear his name,” ani Castro upang hindi umano maakusahan ang mambabatas na ginagamit nito ang kanyang posisyon para linisin ang kanyang pangalan kapag hindi siya nag-leave of absence.,Sinabi pa ng House leader na kapag nagbakasyon muna si Espino ay hindi umano mapapabayaan ang kanilang mga constituent dahil tiyak na magtatalaga si House Speaker Pantaleon ‘Bebot’ Alvarez na mangangalaga sa kanilang distrito habang wala siya.,“The moment that he clears his name, and prove that he was not involved, his constituents and the entire country will not accuse him if using his position as a House member to defend or shield himself from accusations against him,” pahayag ni Castro.",,
De Lima: Wala akong dapat na ipaliwanag!,,"Tulad na naunang pinaninidigan ni Senador Leila de Lima, wala umano siyang dapat na ipaliwanag kaugnay sa pagdadawit sa kanya ni Pangulong  Rodrigo Duterte sa illegal drug trade sa loob ng New Bilibid Prison (NBP).,Kaalinsunod na rin ito sa hamon na naman ni House Speaker Pantaleon Alvarez sa senadora na sagutin ang lahat ng mga ibinabatong alegasyon sa kanya tungkol sa illegal drug trade sa pamamagitan ng pagharap sa isasagawang inquiry sa mababang kapulungan ng Kongreso.,“No, why should I? Wala akong dapat na ipaliwanag, I don’t have to go there to prove my innocence, I know that I’m 100% innocent,” giit ni De Lima.,Gayunpaman, dahil sa umiiral pa rin na inter-chamber courtesy ay hindi naman maaring obligahin ang senadora na padaluhin sa naturang pagdinig ng Kamara.,Samantala, bukas ay tatalakayin na rin ng ethics committee ang reklamo laban sa senadora. Ito’y makaraang magsampa ng reklamo sa komite ang isang abogado laban pa rin sa pagkakasangkot ng senadora sa droga.,Ayon kay Senate Majority Leader Vicente Sotto III, chairman ng komite, magpapatawag siya ng organizational meeting upang talakayin ang naturang reklamo.,Tiniyak naman ni Sotto na magiging patas ang imbestigasyon.",,
"CAAP HEAD, UMAYAW NA KAY PDU30",,"May apat na araw pa lamang matapos na panumpain sa kanyang tungkulin ni Pangulong Rodrigo Duterte bilang head ng Civil Aviation Authority of the Philippines (CAAP) si Antonio Buendia ay nagbitiw na ito sa kanyang tungkulin.,Ang pagbibitiw ni Buendia ay inianunsiyo ni Transportation Undersecretary for Aviation and Airports Roberto Lim sa ginanap na flag-raising ceremony noong Agosto 22.,Hindi naman sinabi ni Lim ang dahilan ng pagbibitiw ni Buendia noong Agosto 19.,Sinabi naman ni CAAP spokesperson Eric Apolonio na itinalaga ni Lim bilang officer in charge si CAAP deputy director for operations Jim Sydiongco hanggang hindi pa nakakahanap si Pangulong Duterte ng kapalit ni Buendia.,Habang si Manuel Antonio Tamayo, deputy director for administration muna ang hahalili kay Sydiongco.,Nabatid na si Buendia ay kabilang sa mga naunang ini-appoint ni Pangulong Duterte.,Nabatid na may 43 taon na siyang may karanasan sa civil aviation. Naging presidente rin siya ng Asian Spirit at ng Philippine Aerospace Development Corp., bago hinikayat na magtrabaho sa gobyerno.",,
"‘Bato’ nag-disguise, nag-wig sa Boracay",,"Matapos ang pagbabakasyon sa Boracay sa Aklan, sumabak muli sa trabaho si Philippine National Police (PNP) Chief Director General Ronald ‘Bato’ dela Rosa.,Napag-alaman na ilang araw na nagpahinga kasama ang kanyang pamilya si Dela Rosa sa isla ng Boracay kung saan naging confidential ang itinerary nito sa pagtawid sa isla kung saan ay nag-disguise pa ito sa pamamagitan ng pagsusuot ng wig.,Sinabi ni Sr. Insp. Jess Baylon, hepe ng Boracay Tourist Assistance Center (BTAC), kahit nagkubli pa si Dela Rosa ay nabisto rin ito dahil nakilala pa rin at inabangan ng maraming Aklanon at turistang umiidolo sa kanya pagda­ting sa Boracay.,Sa pananatili ni Dela Rosa kasama ang pamilya, napa-wow ito sa magandang sunset at sunrise ng Boracay gayundin sa maputi at pinung-pinong buhangin sa resort.",,
16 patay sa atake ng Saudi-led coalition,,"Umatake ang Saudi-led coalition sa bansang Yemen laban sa rebeldeng grupo na ikinasawi ng siyam na mga miyembro nito at pitong sibilyan.,Ayon sa ulat, tinarget ng airstrikes ang tatlong sasakyan ng Huthi rebels sa Mafraq Sharab junction sa labas ng timog-kanluran ng siyudad ng Taez.,Isinugod sa ospital ang nasawing mga sibilyan habang nasa 14 iba pa ang sugatan.,Isinagawa ang pag-atake sa tulong ng bansang Iran at puwersa ni President Abedrabbo Mansour Hadi.,Patuloy ang isinasagawang pag-atake ng Saudi-coalition sa loob ng tatlong buwan sa nasabing bansa.,Sa tala ng United Nations (UN) aabot na sa mahigit sa 6,600-katao na karamihan ay sibilyan ang nasasawi simula noong Marso 2015.",,
"SUSPECTED BIG TIME DRUG LORD, MISIS INILIGPIT",,"Halos isang lingg­o matapos kusang magprisinta ng sarili kay Department of Interior and Local Govern­ment (DILG) Secretary Ismael Sueño para linisin umano ang pa­ngalan sa pagkakasangkot sa iligal na droga, tinambangan at napatay ang mag-asawang negosyanteng sina Melvin at Miriam Odicta kahapon ng madaling-araw sa pantalan ng Caticlan Jetty Port, Aklan.,Napag-alaman na ang mag-asawang Odicta, ang itinuturong mga drug lord sa probinsya ng Iloilo.,Ayon kay Aklan Police Provincial Director, Sr. Supt. John Jamili, ga­ling sa Maynila nang pagbabarilin ang mag-asa­wang Odicta matapos bumaba mula sa sinakyang Roll off/Roll on (RoRo) sa pantalan ng Ca­ticlan bandang ala-1:30 ng madaling-araw.,Unang bumagsak si Miriam dahil sa mara­ming tama ng punglo sa katawan at sumunod namang bumagsak si Melvin. Sinikap pang isugod ng mga rumes­pondeng pulis ang mag-asawa sa Municipal District Hospital sa Malay, Aklan pero idineklarang dead on arrival.,Matatandaan na nagtungo ang mag-asawan­g Odicta sa Camp Crame noong Huwebes at naki­pag-usap kay Sueño upang linisin umano ang kanilang pangalan at mariing itinanggi na sila ay konektado sa operasyon ng iligal na droga sa Iloilo.,Samantala, tumanggi munang magbigay ng pahayag sa media ang abogado ng mag-asawa na si Atty. Raymund Fortun pero sinabi nito na mabait ang mag-asawa kasabay ng apela sa media na tutukan ang kaso ng pagpatay sa kanila. Ang pangalan ni Odicta ay kabilang sa nasa listahan ng pinaghihinalaang drug persona­lities ng Philippine Drug Enforcement Agency (PDEA) sa Region 6.,Inihayag naman ng Philippine National Police-Criminal Investigation and Detection Group-Major Crime Investigation Unit (PNP-CIDG-MCIU) na wala pang ibinunyag na drug matrix ang mag-asawang Odicta sa kanilang pagtungo sa CIDG noong nakaraang linggo bagkus ay itinanggi lamang nila na wala silang kinalaman sa operasyon ng iligal na droga sa Iloilo.,Una nang napaulat na maglalabas ng drug matrix ang mag-asawang Odicta kung saan may mga senador, congressmen at ilang local officials na sangkot dito.",,
"Ilocos, Cordillera, MM uulanin pa rin",,"Kahit nakalabas na ng Philippine Area of Responsibility (PAR) ang bagyong ‘Dindo’ makararanas pa rin ng pag-ulan ang ilang bahagi ng bansa.,Sa report ng Philippine Atmospheric Geophysical and Astronomical Services Administration (PAGASA), may mga pag-ulan pa rin sa ilang bahagi ng bansa gaya ng Ilocos, Cordillera regions at mga lalawigan ng Zambales at Bataan.,Maging sa Metro Manila at karatig lalalawigan ay makararanas ng pulu-pulong pag-ulan., Inaasahan naman ang mahina hanggang katamtamang pag-uulan sa kanlurang bahagi ng Kabisayaan at nalalabing bahagi ng Luzon.,Pinag-iingat rin ang mamamayang naninirahan sa mga nasabing lugar dahil sa saturated na umano ang lupa dahil na rin sa ilang araw nang nakakaranas ng pag-uulan, hindi na umano na-absorb ng lupa ang tubig kaya prone sa landslide at flashflood ang mga nasabing lugar.,Bukas pa umano  bubuti ang lagay ng panahon. Wala pa namang namamataang bagong bagyo o low pressure area.",,
Pilipinas pang-20 pinakamasayang bansa,,"Nalagay sa ika-20 ang Pilipinas sa tinaguriang ‘happiest place’ sa buong mundo, batay sa Happy Planet Index o HPI report ng think tank New Economic Foundation o NEF.,Base sa naturang report, ang Pilipinas ay nakakuha ng 35.0 na HPI score.,Sinasabing ang HPI score ng Pilipinas ay nakamit batay sa well-being kung saan lima ang score ng Pilipinas; life expectancy, 67.9 taon; inequality of outcomes, 26 porsiyento; at ecological footprint ng mga mamamayan at 1.1 global hectares per person.,Nabatid na ang HPI report na para sa taong kasalukuyan ay kinabibilangan ng 140 bansa.,Samantala, muling itinanghal na happiest place on Earth ang Costa Rica, na mayrooong 44.7 HPI score.,Taong 2009 at 2012 nang unang makamit at ideklarang happiest place on Earth ang Costa Rica.,Habang ang nasa rank 2 to 10 namang mga bansa ay Mexico, Colombia, Vanuatu, Vietnam, Panama, Nicaragua, Bangladesh, Thailand, Ecuador, Jamaica, Norway, Albania, Uruguay, Spain, Indonesia at El Salvador.,Nakasaad pa sa report na bagama’t ang mga mayayamang western countries ay karaniwang binabansagang ‘standards of success’, hindi naman mataas ang rankings ng mga ito sa Happy Planet Index.",,
16 patay sa sunog,,"Umabot na sa 16 ang bilang ng mga nasasawing migrant workers dahil sa sunog na sumiklab sa isang warehouse sa Moscow.,Ayon sa ulat ng AFP, sinabi ni Moscow branch emergency ministry head Ilya Denisov, ang mga biktima ng sunog ay migrant workers mula sa Kyrgyzstan.,Base sa ulat, pag-aari umano ng isang local printing company ang nasunog na apat na palapag na gusali.,Posibleng ang nabasag na ilaw sa silid na naglalaman ng flammable liquids at paper products ang sanhi ng sunog.,“The fire spread from the first floor through the elevator shaft to the room in which the people were killed,” ani Denisov.",,
Bangkay sa kalye,,"Nakapiring ang mga mata at nakagapos ang mga kamay at paa na may mga tama ng baril sa katawan ang bangkay ng isang lalaking natagpuan noong Biyernes ng umaga sa Kalye Vicente, Purok 6, Brgy. Sumacab Norte, Cabanatuan City.,Sa ulat ni P/Supt. Ponciano Zafra, ang di kilalang bangkay ay natagpuan ni Randy Estares Sale, 61-anyos na bantay bayan member at residente ng Purok 5, Brgy. Sumacab Norte, Cabanatuan City.,Lumitaw sa imbestigasyon ni PO3 Erwin Gonzales na dakong alas-6:30 ng umaga noong matagpuan ang bangkay na sinabitan pa ng cardboard na may nakasulat na “MAGNANAKAW AKO WAG TULURAN!”,Dinala ang bangkay sa RBN Funeral Parlor para sa imbestigasyon at pagsasagawa ng awtopsiya.",,
Turkey airport pinaulanan ng rockets,,"Pinaulanan ng hinihinalang miyembro ng Kurdish militants ng apat na rockets ang paliparan sa Diyarbakir, Turkey.,Ayon sa AFP, masuwerteng wala naman nasawi o sugatan sa naturang pangyayari at pagpapasabog.,Sa imbestigasyon, tumama umano ang mga rockets sa isang bakanteng lugar malapit sa isang police control post sa airport.,Sa lakas ng mga pagsabog, dinig ang ingay nito sa buong lungsod at nagdulot pa nang pagkabasag ng ilang salamin at bintana.,Magugunita na ang ang Kurdistan Workers Party (PKK) umano ang pasimuno ng pag­lunsad ng mga rockets sa nasabing bansa.,Base pa sa report kaagad na sinara ang daanan papuntang airport at kinansela na rin ang mga flights matapos ang natu­rang pangyayari.,Ang southeast ng Turkey ay ginulantang ng iba’t ibang uri ng karahasan magmula noong summer ng 2015 matapos mag-collapse ang dalawang taon at kalahati na PKK ceasefire.",,
Pailaw at paputok tagilid sa ulan,,"Hindi inaalis ang posibilidad na magkaroon ng maagang pagsabog sa mga bodega ng paputok at pailaw sa Bulacan, itinuturing na Firecrackers Capital ng bansa, makaraang makumpirmang nasa kasagsagan na ngayon ng paggawa ng paputok at firework design partikular ang mga kolorum at small scale manufacturers at tagilid ito sakaling mabasa dahil sa patuloy na pagbuhos ng ulan.,Ayon sa source ng Abante, bagamat may bantang total ban ang pamahalaang Duterte sa paggamit ng paputok at pailaw tuwing maghihiwalay ang taon at magpapabagsak sa bilyong pisong industriya ng paputok sa Bulacan, nakumpirmang patuloy ang paggawa at produksyon ng pailaw at paputok lalo na sa bayan ng Bocaue, Sta. Maria at Baliwag, at tinatago ang mga finished product sa mga bodega na hindi ligtas kapag nagkaroon ng matinding baha sanhi ng habagat at bagyo.,Mismong mga opisyal at miyembro ng Philippine Pyrotechnics Manufacturers and Dealers Association Inc(PPMDAI)na nakabase sa Bulacan ay humiling kay Pangulong Rodrigo Duterte na huwag ipatupad ang total ban sa paputok.",,
Nalunod sa pagsasalba sa bankang panghanapbuhay,,"Patay ang isang lalaki matapos malunod nang tangkang isalba ang kanyang bangkang panghanapbuhay sa Lucena City port, Barangay Dalahican, Lucena City kamakalawa.,Kinilala ng Lucena Police ang nasawi na si Serafin Ricafrente, 45-anyos.,Batay sa report ng pulisya, nakawala sa pagkakatali ang bangka dahil sa malakas na agos ng tubig at tinatangay nang palayo sa pantalan.,Sa paghahangad na makuha ang papalayong bangka, tumalon sa may walong piye na lalim ng tubig ang biktima subalit nawala na rin ito sa agos ng tubig.,Makaraan ang ilang oras, nakita na lamang ang wala ng buhay na katawan nito na sumadsad sa breakwater ng nasabing pantalan.",,
"Nang-hostage na preso, patay",,"Isang inmate sa Misamis Oriental provincial jail ang nasawi matapos gawing hostage ang kapwa inmate nito sa Cagayan de Oro City.,Nabatid na binaril ng assault team ng Cagayan de Oro Police ang suspek na si Jomar Itong, 36 na mula sa Cabanglasan, Bukidnon.,Ayon kay Chief Insp. Christian Caballes, Scene of the Crime Operatives (SOCO) team leader, limang tama ng punglo ang tinamo ni Itong sa kanyang dibdib at balikat na naging dahilan ng pagkamatay nito.,Ang kanyang binihag na si Vicente Libona, 59, na mula sa Lagonglong, Misamis, ay napag-alaman na miyembro ng New People’s Army (NPA).,Si Itong ay humaharap sa kasong serious illegal detention habang si Libona naman ay nakakulong dahil sa robbery with homicide.,Ayon naman sa jail warden na si Dominador Tagarda, posibleng may sakit sa pag-iisip si Itong kung kaya hinostage nito ang kapwa inmate.,Si Tagarda naman ang nakipag-negosasyon kay Itong bago pa ito mapatay ng pulisya.",,
2 drug suspect laglag sa Cavite,,"Sabay sa malakas na buhos ng ulan, pasado alas-12 ng madaling-araw kahapon, sabay na sinalakay ng mga operatiba ng Cavite Criminal Investigation and Detection Group (CIDG) sa pangunguna ni Police Inspector Freddie Zorilla ang dalawang magkumpareng suspek sa Brgy. Palico 2, Imus City, Cavite.,Naaresto sa buy-bust operation sa bisa ng search warrat sina Erwin Satombo y Toto at target ng search warrant na si Dennis Jose y Togue, matapos magkasabwat na nagbenta ng halagang P1,000 shabu, na tumitimbang ng .4 gramo sa undercover agent ng CIDG.,Agad dinakma ang dalawa at sabay na ring inihain ang search warrant laban kay Dennis na kabilang sa High Value Target ng Cavite Police Provincial Office (PPO), na itinuturo ng mga sumuko sa Oplan Tokhang bilang source ng droga sa kanilang barangay. Nabatid rin na minsan nang nakulong ang suspek sa kaparehong kaso na may kinalaman sa droga.,Sa proseso ng paghahalughog sa bahay nito ay narekober ang isang caliber .45 armscor na walang kaukulang dokumento, dalawang magazine at 10 live ammo, nakumpiska rin ang hindi pa naidispose na .7 gramo ng shabu, weighing scale at drug paraphernalia.",,
P1.2M shabu nakumpiska sa babaeng half–Chinese,,"Isang half-Chinese na babae ang inaresto ng mga awtoridad sa isinagawang buy-bust operation kung saan ay nakuha sa pangangalaga nito ang nasa mahigit P1.2M halaga ng methamphetamine hydrochloride o mas kilala sa tawag na shabu sa Quezon City kahapon ng madaling-araw.,Kinilala ni Quezon City Police District (QCPD) – Station Anti-Illegal Drugs – Special Operation Task Group (SAID-SOTG) Sr./Supt. Guillermo Eleazar ang suspek na si Jennifer Hong, 30-anyos na sinasabing isa umanong high value target dahil sa may direktang access umano ito sa ilang mga malalaking drug syndicate.,Ganap na alas-dos pasado ng madaling-araw nang magsagawa ng buy-bust operation ang mga tauhan ng QCPD SAID-SOTG sa Barangay Claro, Project 2 ng nasabing lungsod, matagal na umano silang nagsasagawa ng surveillance sa suspek at nang magkaabutan na nga ng items at halagang P6,000 na halaga ng marked money ay doon na ito inaresto.,Nasa kalahating kilo na may 1.2 milyong pisong street value ng shabu ang nakumpiska sa kanya, gayundin ang marked money na ginamit ng pulisya at dalawang mga cellular phones na pagmamay-ari ng suspek.,Ayon pa sa pulisya ay inamin mismo umano ni Hong na supplier umano siya ng ipinagbabawal na gamot simula pa umano noong Hunyo ng taong kasalukuyan ngunit ayaw naman nitong sabihin kung kanino siya kumukuha ng supply na kanyang itinitinda.",,
"21 Sayyaf, tumba",,"Umakyat sa da­la­wam­pu’t  isa  ang napatay na miyembro ng Abu Sayyaf Group  (ASG) sa naganap na bakbakan sa pagitan ng tropa ng militar at bandidong grupo sa Patikul, Sulu noong Biyernes.,Ito ang kinumpirma ng Armed Forces of the Philippines (AFP) sa pamamagitan ni Brig. Gen. Restituto Padilla.,Sampung katawan ang narekober ng security forces dahilan para pumalo sa 21 ang napatay na Abu Sayyaf.,Ayon pa kay Padilla, ilan pang miyembro ng bandidong grupo ang nasugatan sa naganap na bakbakan.,Nakuha rin aniya sa mga Abu Sayyaf ang limang matataas na kalibre ng baril.,Pumutok ang naturang bakbakan isang araw matapos ipag-utos ni Pangulong Rodrigo Duterte na buwagin at durugin ang Abu Sayyaf Group kasunod ng pagpugot sa ulo ng labing walong taong gulang na bihag ng bandidong grupo. Sa ngayon, bihag pa rin ng ASG ang aabot sa labing anim na dayuhan.,Kabilang na rito ang Norweigan na si Kjartan Sikkengstad, isang Malaysian at Indonesian nationals.",,
"Pumatay sa 2 madre, arestado",,"Arestado ang isang lalaki at sinampahan ng dalawang counts ng capital murder kaugnay sa pagkamatay ng dalawang madre sa Mississippi.,Ayon kay Mississippi Department of Public Safety spokesman Warren Strain nabatid na si Rodney Earl Sanders, 46,ng Kosciusko ay kinasuhan dahil sa pagpatay kina Sister Margaret Held at Sister Paula Merrill, kapwa 68, noong Biyernes ng gabi.,Natagpuan ang bangkay ng mga biktima matapos nilang mabigo na pumunta sa kanilang trabaho sa isang klinika sa Lexington, Mississippi, 10 milya ang layo mula sa kanilang tinitirhan.,Inabandona rin ang ninakaw na kotse ng suspek isang milya ang layo sa kanilang bahay.,Umani ng batikos sa lugar ang ginawa ng suspek na ngayon ay nakadetine at naghihintay sa pagdinig ng kanyang kaso.,Hindi pa matukoy ang motibo ng pagpaslang sa dalawang madre at hindi pa rin idinetalye kung papaano pinatay ang dalawang madre.",,
Bagong silang na baby ibinasura,,"Isang bagong silang na sanggol ang agaw-buhay ngayon matapos itapon ng isang walang pusong ina nito sa tambak ng barusa sa Lungsod ng Valenzuela kamakalawa ng hapon.,Ganap na alas-4:30 ng hapon nang makita ng isang lalaki na magtatapon lamang sana ng basura, ang sanggol na nakasilid sa loob ng isang plastic bag na puno rin ng basura at nakabalot ang buong katawan ng plastic sa Barangay Marulas ng nasabing lungsod.,Nang maramdamang buhay pa ay agad na humingi ng saklolo sa isang babaeng residente rin ng lugar ang lalaki at mabilis nilang isinugod ang sanggol sa Valenzuela City Medical Center na nasa ilalim na nga­yon ng pangangalaga ng Department of Social Welfare and Development (DSWD).,Bagamat naagapan ang sanggol ay nasa alanga­ning lagay pa rin ito ngayon matapos na makitaan ng mga pamumuo ng dugo sa kanyang ulo na dulot marahil ng pagkakatama nito sa matigas na bagay nang basta na lamang ito ihagis sa basurahan.,Sa ngayon ay nakikipag-ugnayan na rin ang DSWD sa Valenzuela City Police upang agad na makapagsagawa ng imbestigasyon hinggil sa pagkakakilanlan ng iresponsableng magulang o ina ng sanggol na nagtapon dito.",,
2 pang bihag na pulis pinalaya,,"Dalawa sa pitong miyembro ng Philippine National Police (PNP) na binihag ng mga rebeldeng New People’s Army (NPA) sa magkakahiwalay na lugar at magkakaibang buwan ang tuluyan nang pinalaya nitong Biyernes sa Tandag City.,Kabilang sa mga pinalaya ay sina Chief Insp. Arnold Ongachen, ng Gov. Generoso, Davao Oriental at si PO1 Michael Grande ng Banaybanay, Davao Oriental.,Lumilitaw na binihag ng mga rebeldeng NPA si Chief/Insp. Ongachen noong Mayo 29 ng kasa­lakuyang taon, habang si PO1 Grande naman ay dinukot noong Hunyo 19 sa Lupon, Davao Oriental.,Unang pinalaya ng rebeldeng NPA ang isa pang pulis na si PO1 Richard Yu sa Barangay Awayan, Tandag City, Surigao del Sur noong Biyernes, matapos ang mahigit isang buwang pagkakabihag ng mga rebeldeng grupo mula ng sapilitan itong dukutin noong Hulyo 5 ng kasalukuyan taon.,Ayon kay Supt. Arvin Montenegro, Acting Chief ng Tandag Police Station, si PO1 Yu ay nakatalaga sa Carmen Municipal Police Station sa Surigao del Sur.,Bukod sa tatlong mga kusang pinalayang mga pulis ay kasalukuyan parin umanong bihag ng mga NPA sina SPO3 Santiago Lamanilao ng Surigao City Police Station, PO2 Caleb Sinaca, PO3 Jayroll Bagayas at isang civilian police employee na si Rodrigo Angub ng Malimono Police Station Surigao del Norte, su­balit posible rin umanong palayain na ang mga ito anumang araw.,Ang mga nabanggit na mga pulis ay dinukot ng mga rebeldeng (NPA)nang paghinalaang mga sangkot sa illegal drug trade sa kani-kanilang lugar na nasasakupan.",,
Anti-wiretapping law kakalkalin,,"Interesado ang palasyo ng Malacañang na rebisahin ang Anti-Wiretapping Law para mapakinaba­ngan sa paghahabol sa mga malalaking isda na sangkot sa kalakaran ng ilegal na droga at iba pang uri ng krimen gayundin sa katiwalian.,Naniniwala si Chief Presidential Legal Counsel Salvador Panelo na bukod sa palasyo ay may mga mambabatas rin ang pabor na rebisahin ang nasabing batas.,“Palagay ko hindi lang ang Duterte administration ang interesadong tingnan ulit, ‘yan may mga mi­yembro ng Kongreso na ibig kalkalin, ‘yan para mabigyan ng solusyon ang illegality ng wiretapping, siguro in certain cases ganun din ang gobyerno, puwedeng makialam d’yan,” pahayag ni Panelo.,Samantala, sinisiguro naman ni Panelo na walang sisinuhin at pagugulungin ang kaso laban sa mga matataas na opisyal na napangalanan ni Pangulong Rodrigo Duterte sa operasyon ng ilegal na droga sa bansa.,“Definitely the next step there would be filing of cases, ayon kay DOJ Secretary Vitaliano Aguirre nangangalap na sila ng mga ebidensya ng mga testigo, papunta na sila roon,  napanood ko s’ya may sinasabi pa nga silang apat na bagong testigo, ibig sabihin may dati na silang testigo so ‘yun na ang susunod d’yan, filing of case,” dagdag nito.",,
Malakas na ulan sa paglisan ni ‘Dindo’,,"Sa ulat ng Philippine Atmospheric Geophysical and Astronomical Services Administration (PAGASA) ay asahan pa rin umano ang malakas na pag-uulan na mararanasan sa ilang bahagi ng bansa sa paglabas ng typhoon Dindo.,Bahagya na umanong humina ang typhoon Dindo habang kumikilos ito patungo sa east northeast sa Philippine Sea.,Sa kabila nito ay nagtataglay pa rin umano ng hanging may lakas na 150 kilometers per hour at may pagbugsong 185 kph.,Ang nasabing bagyo ay namataan sa 1,200 kilometers east-northeast ng Itbayat, Batanes na kumikilos ng 9kph east northeast.",,
WPS island bilang tourist destination,,"Magiging special ecological tourism zone ang Pag-asa Island sa West Philippine Sea kapag naaprubahan ang panukala sa Senado.,Hangad ni Sen. Juan Edgardo Angara na i-develop ang Pag-asa Island at mga katabing isla bilang tourist destination at para mapangalaan din ang yamang dagat ng lugar.,“With its impeccable beauty, the island is an ideal tourist destination. The government should provide the necessary support to promote the island’s rich biodiversity and Philippine heritage that our country should be proud of,” giit ni Angara.,Sa Senate Bill 944 , lilikhain dito ang Pag-asa Island Ecotourism Cluster Governing Board at makikipag-ugnayan sa Tourism Infrastructure and Enterprise Zone Authority (TIEZA), upang mabalangkas ang ecotourism master plan para maisakatuparan ang tourism promotion, employment generation, livelihood development at proteksyon ng kalikasan at yamang dagat ng lugar.,Ang Pag-asa island at mga katabing isla ng Parola, Kota at Panata ay sakop ng Municipality of Kalayaan sa lalawigan ng Palawan.",,
PDU30 pabor iatras ang bgy. polls,,"Nakumbinsi na rin si Pangulong Rodrigo Duterte ng mga nagtutulak na ipagpaliban ang halalang pambarangay sa Oktubre 31, 2016 sa takot na magamit sa eleksyon ang drug money ngayong mainit ang kampanya ng gobyerno kontra ilegal na droga.,Ang pagpapaliban sa barangay election ay kinumpirma kamakalawa ng gabi ni Pangulong Duterte nang magtalum­pati sa 10th anniversary ng Eastern Mindanao Command kung saan ito tumayong guest speaker.,Ngayon ay kumbinsido na aniya siya (Duterte) sa hirit ng ilang mambabatas na i-postpone ang barangay election.,Katulad ng pangamba ng ilan, nababahala rin si PDU30 na hindi mala­yong magamit ang drug money sa barangay election dahil sa pagnanais ng mga drug lords na mapuwesto ang kanilang mga susuportahang kandidato at maipagpatuloy ang kanilang operasyon.,Kapag ganito ani PDU30 ang mangyayari ay malaking sakit ng ulo ang sasapitin ng kanyang gobyerno at maaring humantong sa pagdedeklara n’ya ng martial law na hin­ding-hindi n’ya gagawin.,Isa pang dahilan ani Duterte ng pag-atras sa barangay election ay ang malaking budget na kakailanganin sa halalan.,Dahil sa mungkahing pagpapaliban sa barangay election ay maaari na aniyang magamit sa pagpapatayo ng rehabilitation centers ang pondong dapat ay gagamitin sa barangay eleksyon.,Nauna rito ay nagpahayag ng pagtutol si Pangulong  Duterte na ipagpaliban ang barangay election dahil matagal na raw nakaupo ang mga opisyal ng barangay na sangkot sa ilegal na droga.",,
"Ceasefire sa NPA, giyera sa ASG",,"Ngayong may umiiral ng ceasefire ang gobyerno sa rebeldeng komunista, maaari nang ibuhos ng pamahalaan ang buong puwersa ng Armed Forces of the Philippines (AFP) sa pagdurog sa Abu Sayyaf Group (ASG).,Ayon kay Senate minority leader Ralph Recto, maaari nang matupad ang pangako ni Pangulong Rodrigo Duterte sa pagdurog sa ASG kung ibubuhos ng AFP ang buo nilang pu­wersa sa pakikipaglaban sa teroristang grupo.,“If the truce with the New People’s Army (NPA) will relieve the military of fighting a war in one front, then perhaps they can concentrate in finishing off the Abu Sayyaf,” ani Recto.,Nitong nagdaang araw lamang ay pinugutan ng ASG ang 18-anyos na estudyante sa Sulu., Sa mga nakalipas na buwan, dalawang Canadian national ang pinugutan ng ulo matapos na hindi makapagbayad ng P300 milyong ransom.,Ang ikatlong dayuhan na kasama sa dinukot sa Samal Island noong nakaraang taon ay hindi pa rin pinapalaya kahit binayaran na ang ASG ng P50 milyon.,“These terrorists have been beheading people for 25 years now. If the President will defeat them, only then does he deserve the moniker ‘The Punisher’,” ani Recto.",,
Sked ni PDigong kanselado sa migraine,,"Hindi nasipot ni Pa­­ngu­long Rodrigo Duterte ang dalawang nakalinyang aktibidad kahapon dahil sa pagsakit ng kanyang ulo bunga ng pag-atake ng kanyang migraine taliwas sa ulat ng palasyo ng Malacañang na gusto lamang nitong magkaroon ng personal na oras.,Kabilang sa hindi napuntahang aktibidad ni PDU30 nitong Biyernes ay ang burol ni PO1 Gary Cabaguing, ang pulis na napatay sa anti-drug operation sa Samar at pagbisita sa iba pang pulis at sundalo na nasugatan habang tinutupad ang kanilang tungkulin.,Ayon kay Pangulong Duterte gustung-gusto niyang personal na makausap ang mga sugatang pulis at sundalo gayundin ang namatay na pulis para saluduhan at ipaabot ang pasasala­mat dahil sa kanilang patuloy na serbisyo sa bayan.,Pero hindi aniya niya kinaya dahil nagsuka siya bunga ng pag-atake ng sakit na migraine.,“I had this terrible headache. This is because of the misaligned somewhere in my spine when I met an accident when I was 67 years old in a motorcycle spill,” ani Duterte.,Nadis-align umano ang kanyang spine at ito ang dahilan ng sobrang pananakit ng kanyang ulo kapag umaatake ang kanyang migraine.,Matatandaang naantala ng halos apat na oras ang pagdalo ni Pa­ngulong Duterte bilang guest speaker ng 10th Anniversary ng Eastern Mindanao Command  na ginanap sa Panacan, Davao City kamakalawa.",,
CAAP: MGA CONDO SANHI NG AIR TRAFFIC!,,"Duda ang isang senador kung mareresolba ng gobyerno ang air traffic sa Ninoy Aquino International Airport (NAIA) kung patuloy ang pagtatayo ng nag­lalakihang gusali sa paligid ng paliparan.,Ang mga gusaling ito ang siyang nagiging obstruction sa paglipad at paglapag ng mga eroplano sa NAIA at nagi­ging sanhi ng air traffic.,Ang pagdududa na ginawa ni  Sen. JV Ejercito ay ang itinatayong condominium tower na tumutumbok sa flight path ng landing aircrafts.,“A condominium tower which is at the flight path of landing aircrafts. Why was this given clearance or permit?” tanong ni Ejercito.,Ayon sa Civil Aviation Authority of the Philippines (CAAP), ang mga matataas na condominium tower ay nakakapagdulot ng problema sa Instrument Landing System (ILS) na nakalinya sa runway ng NAIA.,Kung magkaroon ng problema sa main runway, hindi lubusang mapakinabangan ang runway sa domestic airport dahil sa mga obstruction.,Nauna nang ipinairal ng CAAP na ang mga gusali na nasa 5-mile radius ng dulo ng runway 13 ay hindi dapat lumagpas sa 150 feet.,Subalit sadyang may mga pasaway talaga nang itayo ang mga condominium na umabot sa 215 feet sa 5-mile radius.,Maging ang mga nagkukumpulan na condominium sa Bonifacio Global City (BGC) sa Taguig City ay inireklamo rin dahil sa sobrang taas.",,
SUICIDE SA CRAME!,,"Marahil dahil sa kahihiyan ay hindi na nahintay ng isang miyembro ng Philippine National Police-Highway Patrol Group (PNP-HPG) kung ano man ang magiging hatol ng korte kaugnay sa kasong pagpatay sa isang motorista na sangkot sa isang banggaan sa EDSA kamakailan, matapos na umano’y mag-suicide ito sa pamamagitan ng pagtalon mula sa bubungan ng 4-storey PNP Building sa loob mismo ng Headquarters sa Camp Crame, Quezon City, kahapon ng umaga.,Alas-nuwebe kahapon ng umaga, halos nabulabog ang mga naka-duty na mga pulis sa loob mismo ng nasabing headquarters nang makitang naka­bulagta sa sementadong kalsada at tigbak ng dugo ang biktima na si PO3 Jeremiah De Villa, nakatalaga sa PNP-Highway Patrol Group (HPG).,Mabilis pa itong sinaklolohan at isinugod sa PNP General Hospital sa Camp Crame subalit idineklara din itong dead on arrival.,Nitong Biyernes ay dumalo pa ng preliminary investigation sa DOJ si De Villa kaugnay sa kanyang kasong kinakaharap.,Ayon naman kay PAO Chief Atty. Persida Acosta, abogado ng pamilya Dela Riarte, sinabi nitong noong Biyernes ay napansin na nitong balisa si PO3 De Villa at parang walang tulog.,Si PO3 De Villa, ay isa sa dalawang suspek na nakasuhan ng murder at robbery dahil sa pagpatay sa motorcycle rider na si John Dela Riarte, 27, sa EDSA-Estrella sa Makati City.,Kasama sa nakasuhan si PO2 Jonjie Mano­nog kung saan pareho silang isinailalim sa restrictive custody.,Matatandaan na si Dela Riarte ay nasangkot sa isang vehicular accident sa Makati noong Hulyo 29 at nang umangal sa mga pulis ay pinagbubugbog ng mga miyembro ng HPG at MMDA. Isinakay ito sa patrol car at doon ay nanlaban umano sa mga pulis habang naka-posas sa likod kung kaya’t binaril hanggang sa mapatay.,Kaugnay nito ay nag pahayag naman ng sobrang kalungkutan si PNP Director General Ronald ‘Bato’ dela Rosa, na kasaluku­yang nasa Visayas matapos na makarating sa kanyang kaalaman ang malagim na sinapit ng isa sa kanyang pulis na si PO3 De Villa.",,
Teknikalidad ‘wag iharang sa Hacienda Luisita,,"Nanawagan ang simbahang Katolika na huwag nang idaan pa sa teknikalidad ang pamamahagi ng lupain sa Hacienda Luisita.,Ito ang pinakiusap ni Bishop Enrique Macaraeg, ng Diocese of Tarlac sa pamunuan ng Cojuangco controlled Tarlac Development Corporation (TADECO) matapos ipag-utos ni Department of Agrarian Reform (DAR) secretary Rafael Mariano ang pamamahagi ng 358-hektaryang lupain sa Barangay Cutcut at Balete sa loob ng Hacienda Luisita.,Iginiit ni Macaraeg na dapat nang ibigay sa mga magsasaka ang lupang sakahan na matagal na nilang pinaghihirapan.,Hinimok ni Bishop Macaraeg ang TADECO sundin ang Darco Resolution M-S 1608-234 na nilagdaan ni Mariano na nag-aatas na ipamahagi na ang lupa sa mga farmer beneficiary.,Umaasa si Bishop Macaraeg na huwag ng gumamit ng kung anu-anong teknikalidad ang TADECO para maantala na naman ang distribusyon ng lupang sakahan sa mga magsasaka.,Hinimok naman ng Obispo ang mga magsasaka na patuloy na ipaglaban ang kanilang karapatan sa lupang agraryo.",,
P200K shabu nasamsam sa Laguna,,"Nasa halagang P222,000.00 ng shabu ang nakumpiska ng Laguna PNP sa magkakasabay na implementasyon ng search warrant sa mga bayan ng Sta. Cruz, Pagsanjan, Kala­yaan, Paete at Lumban kamakalawa.,Ayon kay Laguna Police Director Senior Superintendent Joel Pernito, tinarget ng operasyon ang notorious na drug group sa bayan ng Lumban na  Manambit drug group at Rana-Papera drug group na kapwa nag-ooperate sa ikalawa, ikatlo at ikaapat na distrito ng Lalawigan.,Nakumpiska sa nasabing raid ang nasa 120 gramo ng shabu.,Nagpositibo at natimbog din ng mga otoridad ang dalawang di pa pinangalanang miyembro ng PNP na  naka-duty pa nang hainan ng search warrant dahil sa koneksyon ng mga ito sa Manambit Drug Group.,Inihahanda na ang kasong kriminal at administratibo laban sa dalawang police.,Bukong sa dalawa, lima pang indibidwal ang inaresto dahil sa pagkakasangkot pa rin sa iligal na droga.",,
"HERBERT, HERO HINABLA!",,"Dahil umano sa kabiguan na resolbahin ang laganap na ilegal na droga sa kanilang nasasakupan, kinasuhan ng Vo­lunteers Against Crime and Corruption (VACC) ang magka­patid na sina Quezon City Mayor Herbert at Councilor Hero Bautista sa Office of the Ombudsman.,Bunsod nito, patung-patong na reklamo ang inihain ng VACC laban sa magkapatid kabilang na ang paglabag sa Executive Order 292 o Administrative Code for dishonesty, neglect of duty, misconduct, and conduct prejudicial to the best interest of service as public official, paglabag sa Republic Act 9165 o Comprehensive Dangerous Drugs Act at pagpapabaya sa tungkulin base sa itinatakda ng Revised Penal Code, paglabag sa Ordinance Adopting the Anti-Drug Abuse and Rehabilitation Program, Ordinance Implementing The Drug-Free Workplace at paglabag sa Revised Rules on Administrative Cases in the Civil Service.,Sinabi ni VACC Chairman Dante Jimenez na dahil bigo ang alkalde na solusyunan ang problema sa droga sa Quezon City, ito rin ang dapat na sisihin sa laganap na summary killings na nagaganap sa nasabing lungsod.,Binatikos pa ng anti-crime group ang pagiging “miron” lamang ng alkalde sa paggamit ng ilegal na droga ng kanyang kapatid na si Hero na matatandaang nagpositibo sa drug test., Hinamon din ng VACC si Hero na agad nang magbitiw sa pwesto alang-alang sa delicadeza. Ani Jimenez, wala naman sa batas ang leave of absence for public officials sanhi ng substance abuse.,Ang alkalde ay kasalukuyang nasa Oslo, Norway kasama ang government peace panel habang ang batang kapatid na si Hero ay naka-one month leave matapos magpositibo sa drug test at sabihing biktima ito ng drug menace.",,
"Nakipaglamay, nilalamayan na!",,"Hindi sukat akalain ng isang 61-anyos na lolo na siya na ang susunod na paglalamayan ng mga kaibigang kasama pang nag-inuman sa pinuntahan nitong lamay ng patay sa bayan ng Malvar, Batangas.,Ito ay matapos magkaroon ng mainitang pagtatalo sa pagitan ng biktimang si Danilo De Chavez  y Unera ng Calabite St., Laloma, Quezon City at suspek na si Fredie Santos y Custodio, 40-anyos ng Brgy. San Pedro 2, Malvar, Batangas, sa lamay ng isa nilang kaibigan sa Brgy. San Pedro 2, dakong alas-tres ng madaling-araw kahapon.,Nagawang payapain ng mga kasama ang komprontasyon ng dalawang panig, ngunit sinundan pa rin ng suspek ang pauwing biktima at pinagtataga sa ulo na agad nitong ikinamatay, sinubukan pang isugod ng mga kaanak sa ospital ang una ngunit deklarado na rin itong dead-on-arrival.,Agad namang nakatakas ang suspek bitbit ang murder weapon at sentro ngayon ng manhunt operation ng Malvar Municipal Police Station.",,
Pusher bulagta sa sementeryo,,"Natagpuang bangkay na at may mga tama ng bala sa iba’t ibang bahagi ng katawan sa loob ng pampublikong sementeryo, ang isang kilalang pusher ng iligal na droga sa kanilang lugar sa Cavite City.,Sa inisyal na imbestigasyon ng Cavite City Component Police Station (CPS), bandang alas-singko ng hapon kamakalawa ng matuklasan ang labi ng biktimang si Regner Crespo y Candosoa ng Barangay 49M, San Antonio sa nabanggit na lungsod.,Nakahandusay sa loob ng Cavite City Public Cemetery ang biktima, na ilang dipa lang ang layo sa inuuwian nitong bahay. Nakuha sa kanang bulsa nito ang dalawang plastic sachet ng shabu at isang cherry mobile cellphone.",,
Parak sabit sa pambubugbog ng driver,,"Nasa hot water nga­yon ang isang miyembro ng Philippine National Police (PNP) na nakita sa viral video na nambugbog sa isang truck driver at pahinante nito dahil lang sa umano’y simpleng traffic violation sa Barangay Looc, Mandaue City.,Isang Danica Njela Mier Alcontin ang nag-post sa Facebook ng insidente kung saan makikita ang dalawang lalaki na nagpakilalang mga pulis habang binubugbog ang truck driver at pahinante sa Barangay Looc.,Ayon kay Alcontin, sobra umano siyang nahabag sa hindi pa kila­lang truck driver at pahinante nito na walang a­wang sinaktan ng dalawang kalalakihan na nagpaki­lalang mga pulis kung kaya’t ipinost niya sa FB ang video sa pag-asang makilala ng netizens ang dalawang suspek.,Sinasabing basta na lang sinita ng mga suspek na kapwa umano mga la­ngo sa alak ang truck dri­ver sa hindi malamang violation nito. Makikita rin sa video na ang lalaking nakasuot ng kulay orange na t-shirt ay may hawak na baril habang walang awang binubugbog ang mga biktima.,Ayon kay Alcontin, nangyari ito noong Biyernes sa Mandaue-Mactan bridge nang mag-overtake sa kabilang lane ang truck at halos limang metro pa lang itong nakakatakbo ay agad itong pinara ng mga suspek at pinababa ng sasakyan hanggang sa makita na lang na binubugbog nila ang driver at ang pahinante.,Napanood ni Mandaue City Mayor Gabriel Luis Quisumbing ang nasabing video at sinabi nitong kilala niya ang isang suspek na pulis. Ipi­nadala na ng alkalde sa Mandaue City Police Office ang kopya ng video at mga larawan ng insidente para maimbestigahan ang nasabing pulis.,Nangako rin si Ma­yor Quisumbing na pananagutin niya ang mapapatunayang nagkasala sa insidente.",,
Sinibak sa kapabayaan vs illegal drug,," Sinibak ang provincial police director ng Aurora province dahil “zero accomplishment” sa droga.,Ayon kay PC/Supt. Aaron Aquino ang pagsibak kay PS/Supt. Danilo Florentino ay ginawa dahil sa pagiging “inutil” sa anti-drug campaign. Hinalinhan si Florentino ni PS/Supt. Fidel Drapesa.,Makaraang dumalo sa pagpapasinaya ng NEPPO Bahay Pangarap dito kamakalawa, sinabi ni Aquino na kulelat si Florentino sa mga PD sa buong Central Luzon sa pagpapatupad ng “Oplan Tokhang”.,Nabigo pa umano si Florentino na agarang i-report ang encounter ng mga rebeldeng New People’s Army (NPA) at sundalong army sa gawing Dingalan. “When the incident happened, I tried to contact him once in the morning, once in the afternoon and once in the evening but I have not gotten any report from him. It turned out he was not in Aurora at the time it happened, He was straying somewhere,” pagdidiin ni Aquino.",,
"3K stranded OFWs sa Saudi, tinulungan",,"Campsites sa Saudi Arabia ang natulungan na ng Department of Social Welfare and Development (DSWD) – Humanitarian team at sa mga susunod na araw ay mga overseas Filipino workers (OFWs) naman na naninirahan sa labas ng Saudi Oger at Bin Laden Camps ang sunod na bibigyan ng humanitarian aid.,Ang DSWD team sa pangunguna ni Undersecretary Vilma Cabrera ay tumulak noong nakaraang Linggong patungong Saudi kasama ang grupo ng Department of Foreign Affairs (DFA) alinsunod sa direktiba ni Pangulong Rodrigo Duterte na agad tugunan ang pangangailangang medikal at pagkain ng mga stranded OFWs habang isinasaayos pa ang biyahe nito pabalik ng bansa.,“As of August 22, of the 3,193 reported OFWs in 21 campsites in Kingdom of Saudi Arabia, the three DSWD teams were able to provide assistance and debriefing and counseling services to 1,802 OFWs in Riyadh, 1,062 in Al Khobar/Dammam, and 329 in Jeddah. The DSWD team also provided food and hygiene packs amounting to Saudi Riyals (SAR) 180,654.38 or $48,174.50 to the distressed OFWs” ayon kay Cabrera.,Ayon sa ahensya sa mga OFWs na kanilang nabibigyan ng tulong ay marami pa rin sa mga ito ang nagnanais na manatili sa Saudi at muling subukan ang kanilang swerte abroad habang may 1,575 ang nais nang umuwi ng Pilipinas.",,
200 helmet sa motorcycle riders ng PNP,,"Nasa 200 pirasong multi-purpose helmet ang pinagkaloob ng Filipino Chinese Chamber of Commerce and Industry (FCCCI) sa tactical motorcycle Riders Unit ng Natio­nal Capital Region Police Office (NCRPO) kahapon.,Personal naman tinanggap ni NCRPO Director Chief Supt. Oscar Alba­yalde ang mga helmet mula sa mga kinatawan ng FCCCI sa ginanap na pagpupulong sa NCRPO Headquarters sa Camp Bagong Diwa, Taguig City.,Ayon kay Albayalde, malaking tulong sa kanila ang donasyon upang matiyak na lahat ng mga nagpapatrolyang pulis ay may suot na helmet at ligtas.,Bukod sa Tactical Mo­torcycle Reaction Unit (TMRU), maaaring magamit ang mga helmet sa civil disturbance ma­nagement gaya ng mga pagresponde ng mga pulis sa rally.,Sinabi pa ni Albayalde na bukod sa NCRPO, target din ng grupo ng mga negosyante na makapagdonate ng mga helmet sa iba pang District Police Office ng Philippine National Police (PNP).,“Nagpapasalamat po ako sa FCCCI sa mga donasyon na binigay nilang helmet. Ito po ay malaki ang maitutulong sa ating mga kapulisan at ito ay kanilang magagamit sa mga pagresponde upang matiyak ang kanilang kaligtasan,” dagdag pa ng opisyal.",,
Chain smoker inatake habang nagmamaneho,,"Sa loob ng kanyang pinapasadang jeep binawian ng buhay ang isang 69-anyos na lolo matapos tuluyang atakihin sa puso sanhi ng pagiging “chain smoker”, kamakalawa ng umaga sa Paco, Maynila.,Kinilala ni SPO2 Jona­than Bautista, imbes­tigador ng Manila Police District-homicide section (MPD-HS) ang biktimang si Gregorio Cabahug, huling nanirahan sa 2769 Edsa Street, Parañaque City.,Nabatid na dakong alas-9:15 ng umaga nang madiskubre ni Glen Bulatao, 29, cook, ang bangkay ng biktima sa loob ng ipinapasada niyang jeepney sa 1616 Benitez Street, Paco, Maynila, na ginawa na rin niyang tulugan.,Hihiram sana umano ng papel de liha si Bulatao sa biktima pero nagtaka nang hindi ito kumikilos at laking pagkagulat nang madiskubreng patay na ito.,Nalaman kay Francisco Bautista, operator ng pinapasadang jeepney ng biktima, na bago natagpuang patay ay dalawang araw nang idinadaing ng biktima ang pananakit ng kanyang dibdib.,Aminado naman si Francisco na bagamat hindi umiinom ng alak ay kilala namang chain smoker ang biktima, na posibleng dahilan umano ng pagkamatay nito.",,
Kakaibang lindol na-detect ng Japan scientists,,"Naka-detect umano sa kauna-unahang pagkakataon nang kakaibang lindol ang mga scientists sa Japan na nagsasagawa ng pag-aaral kaugnay sa lindol  nagaganap sa bansa at na trace ang kinalalagyan nito na  malapit sa pinagyarihan ng isang sama ng panahon.,Ang na detect na tremors ay tinawag na ‘S wave microseism’ na iba sa P waves at S waves.,Nabatid na ang P waves o primary wave microseisms ay nadi-detect kapag nagkaroon ng major hurricane, mabilis ang paggalaw nito at nararamdaman ito ng mga hayup bago pa man magkaroon ng lindol.,Habang ang S wave o secondary wave ay mas mabagal at gumagalaw sa bato at nararamdaman ng mga tao.,Ang microseism S waves ay gumagalaw sa 0.05 to 0.5 Hz frequency range.,Nabatid na makakatulong umano sa isinasagawang pag-aaral ng mga eksperto ang na-detect na tremors sa isinasagawang pag-aaral sa ilalim ng mundo para ma-improve ang pag-detect sa lindol at ‘oceanic’ storms.",,
1 tulak patay sa riding in tandem sa Valenzuela,,"Isa na namang sangkot sa iligal na kalakal ng ipinagbabawal na gamot ang patay matapos na pagbabarilin ng dalawang kalalakihang lulan ng isang motorsiklo sa Lungsod ng Valenzuela kahapon ng madaling-araw.,Ayon sa isang saksi, alas -2:30 ng madaling-araw habang kasalukuyan siyang naglalakad sa East Service Road, Barangay Paso de Blas nang makarinig siya ng sunud-sunod na putok ng baril at nang tumakbo sa kabilang kalye ay nakita ang nakasubsob sa gilid ng kalsada na si Rodrigo Penollar, walang trabaho, ilang metro lang ang layo sa tinitirahan nito, na binawian agad ng buhay sa apat na tama ng bala sa ulo at katawan nito.,Samantala, isa pang hinihinalang drug pusher at user na nakilalang si Ryan Mariano, 35, ng 258 Verget St., Pasay City, ang napatay nang pagbabarilin ng hindi pa nakikilalang salarin habang nakatayo ang biktima sa kanilang bahay kahapon.",,
"Mga Kwentong OFWs: Illegal recruiters, arestuhin",,"Nanawagan kahapon ang Blas F. Ople Policy Center, sa mga law enforcement agencies kabilang ang Department of Justice (DOJ), Department of Interior and Local Government (DILG) at Department of Labor and Employment (DOLE), na arestuhin ang mga illegal recruiters partikular na ang may mga pending na warrant of arrest.,Nauna nang magpasa si Susan Ople head ng Blas F.Ople Policy Center sa Philippine Overseas Employment Agency (POEA) at Criminal Investigation and Detection Group (CIDG) ng kasong may kinalaman sa mahigit 200 biktima ng illegal recruitment kung saan karamihan dito ay galing Davao City.,Pinangalanan din ni Ople ang mga illegal recruiters na matagal nang wanted sina Osmando Nivero Habilag ng Biwas, Tanza, Cavite, may-ari ng Bantayog Travel and Tours at Alejandro Navarro Jr, may-ari naman ng PADS Travel Consultancy.,“Isa sa mga hinihinalang recruiter na si Alejandro Navarro Jr., ay merong patong-patong na warrant of arrests, pinakamatagal dito ay nagmula pa noong Enero 9, 2007. Meron din siyang pending na warrant of arrest dahil sa malakihang illegal recruitment na inissue ng Caloocan City Regional Trial Court Branch No. 121 noong Pebrero 27, 2008,” sabi ni Ople.,Bukod pa dito nanawagan din si Ople sa ilan pang nabiktima ni Navarro at PADS Travel Consultancy na makipag-ugnayan sa POEA at sa CIDG upang masampahan ng kaso laban dito.,Hinahanting din ang isa pang illegal recruiter na si Osmando Nivero social media umano ang ginagamit nito upang mag-post ng mga bakanteng trabaho sa Australia, New Zealand, Germany at Japan.,Sinabi ni Ople, nakakakolekta si Nivero ng perang nagkakahalaga ng P70,000, P300,000 galing sa kanyang mga nabibiktima.,“Itong mga illegal recruiter nakaka-travel sakay ng mga air-conditioned na SUV samantalang ‘yung mga nabiktima nila dumadaan sa matinding mental at emotional breakdown. Nagtatago rin sila sa mga inutangan nila at ngayo’y naghahanap ng hustisya galing sa mga ahensya ng gobyerno,” ani ni Ople.,Karamihan sa mga nabiktima ni Nivero ay galing ng Davao City dahil nagawa nitong mag-post sa Facebook group na ginawa ng mga biktimang nagtatrabaho sa katayan ng karne.,Matapos makuha ang bayad ay ituturo niya ang mga ito sa kanyang pinsan na si Navarro na nagmamay-ari naman ng PADS Travel Consultancy at sinasabing inaayos na nito ang mga kailangang papeles.,Dagdag pa ni Ople, dumarami ang biktima ng illegal recruitment dahil sa social media ngunit kaunti lamang sa mga nambibiktima ang napapatawan ng parusa.,Naglabas din ng datos si Ople galing POEA kung saan 31 lamang sa mahigit 700 na kaso ng illegal recruitment ang naparusahan ng DOJ sa nakalipas ng limang taon. (w/Ge­nevieve Javier)",,
"Bus naaksidente, 6 nadale",,"Isa ang patay habang lima pa ang sugatan makaraang araruhin ng isang bus na nawalan ng preno ang isang tricycle at isang van sa Bgy. Binutas ­Calauag, Quezon kamakalawa., Kinilala ang nasawi na si Tomas Menor Jr., 51- anyos, driver ng tricycle.,Batay sa imbestigasyon ng Calauag Police, tinatahak ng galing Bicol na CUL Passenger Bus (EVP 805) na minamaneho ni Felix Bastistil Balondo ang bahagi ng isang mahabang pababa at under repair na kalsada nang makasalubong nito sa isahang lane ang Istana Van (UMB 545) na minamaneho ni Joel Samonte Delos Reyes.,Agad nagpreno ang bus subalit dahil sa pababa at mabilis na takbo ay bumigay ang preno nito kaya walang nagawa ang driver kundi kabigin ito paka­liwa upang maiwasan ang salpukan. Subalit natumbok naman nito ang tricycle ni Menor.,Sa lakas ng impact, agad nasawi si Menor habang tuluyan pang bumangga ang bus sa van at nasugatan ang limang sakay nito. Sumuko naman sa pulisya ang driver ng bus.",,
"Teenager tumalon sa condo, patay",,"May ilang oras pang nakipaglaban kay kamatayan ang isang 17-an­yos na estudyante bago ito binawian ng buhay dahil sa matinding pinsalang ti­namo ng ulo at katawan matapos tumalon sa ika-apat na palapag ng isang condominium, kamakalawa ng umaga sa Ermita, Maynila.,Sa imbestigasyon ni SPO2 Bernardo Ca­yabyab ng Manila Police District – homicide section (MPD-HS), naganap umano ang pagtalon ng biktimang si Remelyn Saria, taga-292 Alapan 2nd Imus, Cavite dakong alas-8:20 ng umaga sa Robinson’s Place Re­sidency Tower 2 sa may Padre Faura St. Ermita, Maynila.,Isinugod umano sa Philippine General Hospital (PGH), ang biktima pero idineklarang patay dakong alas-2:30 ng hapon.,Sa imbestigasyon ng pulisya, sa mga kaibi­gan ng biktima na si Pauline Lusuegro ,19, at Ariane Gilboy, 19, mayroon umanong problema ang biktima sa kanyang pa­milya partikular na sa lola nito kung saan mali­mit pagalitan at mag-away ang dalawa.,Bago lumundag sa condominium, nakitang humahagulgol at nagtatakbo ang biktima, tinangka umano itong habulin ni Lusuegro pero hindi umano ito nakita nang sundan at nang makita ay nakahandusay na ito sa ground floor ng condominium.",,
LGBT help desk itatatag  ,,"Sa hangarin na matu­tukan ang mga pang-­aabuso at diskriminasyon laban sa Lesbian, Gay, Bisexual at Transgender (LGBT), ipinapanukala ni Batangas Rep. Vilma Santos na maglagay ng LGBT help desk sa mga police station.,Sa inihaing House Bill 2592, sinabi ni ­Recto na hindi maitatanggi na kadalasang target ng diskriminasyon, harassment at karahasan ang LGBT community kaya naman malaki ang maitutulong kung alam nilang mayroon silang ­malalapitan para magsumbong na alam din nilang tututok sa kanilang mga reklamo at hinaing.,Dahil wala umanong mekanismo ang gobyerno para direktang tugu­nan ang reklamo ng LGBT kaya madalas pinipili ng mga ­biktima na huwag nang mag­report.,Sa panukala ni ­Recto, inaatasan din ang ­Philippine National Police (PNP) na tiyakin ang gender neutrality sa pagkuha ng mga tauhan na sa ila­lagay sa LGBT help desk.,Ang panukala ni ­Recto ay aamyenda umano sa Republic Act No 8551 o PNP Reform and Reorganization Act of 1998 na nagtatag naman sa Womens and Childrens Desk sa mga police station.",,
PDU30 off’ls nganga sa traffic crisis,,"Nabisto ng Senado na wala pang malinaw na plano ang administrasyon ni Pangulong Rodrigo Duterte kung paano so­so­lusyunan ang problema ng trapik sa Metro Manila at iba pang panig ng bansa.,Ito’y matapos idaos ng Senate committee on public services nitong Huwebes ang ikalawang pagdinig sa panukalang batas para pagkalooban ng emergency power si Pangulong Duterte upang solusyunan ang traffic crisis.,Nadismaya tuloy si Sen. Grace Poe, chairperson ng komite, dahil nakadalawang beses na silang nagdaos ng public hearing. Parang mga “pipi’t bingi” ang mga opisyal ng administrasyon kung ano talaga ang tamang diskarte para mabawasan ang traffic sa EDSA at sa iba pang kalsada sa Metro Manila.,“Kaya nga po. Na­ngangapa rin po sila, iyun nga ang ‘di ko maintindihan. Kung meron kang gusto talaga, passionate ka tungkol dito. Kahit hindi pa kumpleto ang plano mo, masasabi na ito talaga ‘yung problema namin ngayon. Ito ‘yung kailangan namin, ito ‘yung plano namin. Pero parang mga pipi na hindi masabi pa kung anu-ano iyon,” himutok ni Poe.",,
Protocol plate no. 8 pinababawi,,"Hindi kuntento ang isang mambabatas sa Mababang Kapulungan ng Kongreso na tanging ang mga plakang 8 na inisyu noong 16th Congress pababa ang ipa-recall bagkus ay nais nito na maging ang mga inisyu ngayong 17th Congress ay dapat umanong bawiin.,Ayon kay Navotas Rep. Toby Tiangco, walang dahilan para gumamit ang mga kongresista ng protocol plate dahil kahit si Pangulong Rodrigo Duterte ay hindi umano ginagamit ang kanyang plaka na No.1.,“Kung si Pangulong Duterte nga hindi ginagamit ‘yung unong plaka eh bakit naman ginagamit ang otso?” ani Tiangco, kaya nais nito na amyendahan ang memorandum na inilabas ng House Secretary General office para isama ang mga plakang 8 na inisyu ngayong 17th Congress sa ipa-recall.,Sa memorandum na inilabas ni House Secretary General Cesar Pareja, mayroon umano silang natanggap na impormasyon na isang sasakyan na may plakang 8 ang naispatan sa isang ‘indecent place’ o nasangkot sa ‘crime related activities’ kaya lahat ng mga protocol plate na ito na inisyu noong 16th Congress pababa ay ipinasusurender sa kanyang tanggapan.,Subalit ayon kay Tiangco, kailangan isama ang 17th Congress para masiguro na wala nang sasakyan na mabigyan ng pribilehiyo sa mga lansa­ngan sa Metro Manila.,Hindi lang ang mga netizens ang pabor na tanggalin na sa mga lansangan ang mga plakang “8” na ginagamit ng mga kongresista at mga staff ng mga ito kundi mismong ang mga mambabatas.",,
Personal na laban ko ito!,,"Tahasang sinabi ni Senador Leila de Lima na personal nitong laban ang kasalukuyang kontrobersiyang kanyang kinakaharap partikular ang pagdidiin sa kanya sa illegal drug trade sa loob ng National Bilibid Prison (NBP) ni Pangulong Rodrigo Duterte.,Kaya naman, labas na umano rito ang liderato ng Senado.,Tugon pa rin ito ng senadora sa tanong kung humingi siya ng saklolo o suporta mula sa lide­rato ng Senado kaugnay sa kinakaharap niyang kontrobersya.,Ayon kay De Lima, personal niya itong laban kung kaya’t wala umanong dahilan upang makialam dito ang liderato.,“I took this as perso­nal,” ayon pa sa senadora.,Una na ring sinabi ni Senate President Aquilino Pimentel na kayang-kaya na umano ng senadora na ipagtanggol ang kanyang sarili kaugnay sa kinasasangkutan nitong kontrobersiya ngayon.",,
"System loss sa kuryente, pinabubura",,"Upang mabawasan ang bayarin ng mga consumers sa kanilang kuryente, hindi lamang sa mga lugar na sakop ng Manila Electric Company (Meralco) kundi sa mga probinsya na sinusuplayan ng mga electric cooperatives, hiniling na ipagbawal na ipasa ng mga power distributors ang kuryenteng ninanakaw ng ilang tiwaling customers.,Sa ilalim ng House Bill 2297 na inakda ni Cagayan de Oro City Rep. Maximo Rodriguez, panahon na aniya para tanggalin sa electric bill ng mga consumers ang systems loss na ikinakarga sa kanila ng mga power distributors.,Aniya, napatunayan ng iba’t ibang think tank at international agencies na ang systems loss ang isa sa mga nagpapataas ng bayarin ng kuryente ng mga consumers sa Pilipinas dahil pinapatawan pa aniya nito ng 12% value added tax (VAT) ang kuryenteng hindi naman nila nagamit.",,
"Illegal drugs, pinalulusot ng China?",,"Sa higpit ng security system ng China, nakapagtataka na nakakalu­sot ang ilegal na droga para maibagsak sa Pilipinas.,Ito ang tanong ni Sen. Richard Gordon, dahil sa higpit ng security system ng China, madali lang nilang mahuli ang kanilang mga kababayan na gumagawa at naglalabas ng ilegal na droga patungo sa ating bansa.,“…pag pumasok ang Pilipino diyan, nahuhuli ninyo, isang daan ang nakukulong na Pilipino sa China, binibitay ninyo, pagkatapos sa inyo, pinalalabas ninyo ‘yung tao rito para pumasok, magtinda ng droga, gumawa ng droga diyan sa China, hanggang sa preso nagagawa,” patutsada ni Gordon.,Isa umano ito sa dapat itanong ni Foreign Affairs Secretary Perfecto Yasay sa oras na makausap na niya ang Ambassador ng China. Pumayag na si Yasay sa kahilingan ni Gordon na magpadala ng note verbale dahil sa ginawang pagpupuslit ng China ng ilegal na droga sa Pilipinas.",,
PNoy nilinis sa droga,,"Tila nilinis na ng Kamara si dating Pangulong Benigno Aquino III sa illegal drugs kasunod na ihayag ng isang solon na hindi na aabot sa  Malacañang partikular noong nakaraang administrasyon ang isasagawang imbes­tigasyon ng Mababang Kapulungan ng Kongreso sa droga sa National Bilibid Prison (NBP).,Ito ang nabatid kay House deputy speaker Raneo Abu ng Batangas City na isa sa mga author sa House Resolution (HR) 105 para imbestigahan ang paglaganap ng droga sa Bilibid noong panahon ni Sen. Leila de Lima sa Department of Justice (DOJ).,Sa isang ambush interview kay Abu, tinanong ito kung gaano kalawak ang gagawing imbestigasyon o kung lalagpas ba sa Justice department ang kakalkalin hanggang sa makarating sa palasyo noong panahon ni Aquino.,“Hindi naman, hindi aabot dun (Malacañang),” ani Abu, dahil sa mga mababang puwesto sa DOJ noong panahon ni De Lima ay marami na umano silang inaasa­hang makikita sa imbestigasyon.,“Sa baba lang, marami ka ng makikita sa baba eh. Hintayin natin, sigurado may kakanta doon,” ayon sa mambabatas.,Samantala, nalulungkot naman umano si Ifugao Rep. Teddy Brawner Baguilat na hindi lang extra judicial killings ang nauuso ngayon kundi extra judicial prosecution.,“Uso na ang extrajudicial prosecution. Trial by publicity,” ani Baguilat.,Ginawa ng mambabatas ang pahayag dahil bukod kay De Lima ay isinama sa drug matrix ang isa sa kanilang kasamahan sa Kamara na si Pangasi­nan Rep. Amado Espino.",,
Barko nirapido,,"Sugatan ang tatlo katao na lulan ng isang ­maliit na barko matapos itong paulanan ng bala ng apat na hindi pa kilalang lalaki na nakasakay sa bangkang de motor kamakalawa sa karagatang sakop ng ­Claveria, Masbate.,Kinilala ang mga biktima na sina Raul Francis Gomez, 28, nagtamo ng tama ng bala sa ulo at katawan; Lilian Asoque Suplito, 27, pawang mga pasahero ng barko at Rakim Abayata, 23, pahinante ng barko.,Samantala mabilis namang nagsitakas ang apat na suspek na nakatakip ng balabal sa kanilang ulo upang hindi sila makilala sakay ng kanilang bangkang de motor.,Sa ulat ng pulisya, pasado alas-kwatro ng hapon habang naglalayag ang barkong Princess AJ na patungo sana ng Masbate City nang bigla na lang itong harangin ng mga armadong suspek sa karagatang sakop ng Sitio Lapu-Lapu Bgy. Quezon ng nasabing bayan at saka walang sabi-sabing pinaulanan ng bala ang barko dahilan upang tamaan ang mga biktima.,Sa kasalukuyan ay blangko pa rin ang pulisya kung ano ang motibo ng mga suspek sa pamamaril habang patuloy na nagsasagawa ng follow up operation upang matukoy ang mga suspek.",,
"Milyong party drugs, nakumpiska",,"Umaabot sa P1.4 mil­yong halaga ng party drugs ang nakumpiska ng mga tauhan ng Philippine Drug Enforcement Agency (PDEA) mula sa dala­wang hinihinalang drug pushers sa pagsalakay sa isang condominium unit sa Mandaluyong City.,Kinilala ang mga dinakip na sina Jervy Lee at Ronald Fronda, ng Barangay Addition Highway Hills, Mandaluyong City. Nakumpiska mula sa condo unit ang iba’t ibang party drugs na kinabibilangan ng mga ecstasy, cocaine, valium at marijuana.,Sa isinagawang interogasyon, mariing itinanggi ng mga suspek na pusher sila ng party drugs, habang sinabi ni Lee na isa siyang HIV positive at nagpapahinga lamang sa nasabing condo unit nang arestuhin.,Malaki naman ang teorya ng PDEA na may kaugnayan ang sinalakay nilang condo unit at ang mga naarestong suspek sa pagsusuplay ng party drugs sa naganap na Forever Summer concert sa Mall of Asia sa Pasay City.",,
"GRAFT, IKASA NA!",,"Siniguro ng palasyo ng Malacañang na may kakaharaping kaso ang mga nangungunang perso­nalidad sa Bilibid matrix sa operasyon ng ilegal na droga na naunang ibinunyag ni Pangulong Rodrigo Duterte.,Sa katunayan, sinabi ni presidential spokesperson Ernesto Abella sa press briefing kahapon na inihahanda na ng gobyerno ang isasampang kaso laban sa mga ito partikular ang kasong graft.,Gayunman, tumanggi si Abella na pangalanan ang mga kakasuhan ma­liban sa pahayag na ang kasong inihahanda ng pamahalaan ay isasampa laban sa mga nangungunang personalidad.,Matatandaang ang pi­na­­ngalanan ni Pangulong Duterte sa tinawag nitong Bilibid drug matrix na iprinisinta sa media noong Huwebes ay ilang personalidad kabilang sina Sen. Leila de Lima, Justice Usec. Francisco Baraan at Pangasinan Rep. Amado Espino Jr.,Samantala, ipinabubusisi na ni PNP chief Director General Ronald dela Rosa sa kaukulang tanggapan ng Pambansang Pulisya ang ipinalabas na drug matrix ni Pangulong Duterte.,Ayon kay PNP spokesman Sr. Supt. Dionardo Carlos, nangangalap na ng mas maraming ebidensya ang kanilang mga tauhan laban sa mga personalidad na tinukoy sa drug matrix.,Kaugnay nito, handa umano si Rep. Espino Jr. na humarap sa anumang imbestigasyon na gagawin ng pamahalaan kaugnay  sa nasabing isyu.",,
Bultong droga natisod sa Bilibid,,"Sinalakay ng mga tauhan ng National Capi­tal Region Police Office (NCRPO) ang Medium Security Compound at limang preso ang nakumpiskahan ng limang bulto na hinihinalang shabu sa isinagawang buy-bust operation sa loob ng kanilang piitan sa New Bilibid Prison (NBP) kamakalawa ng hapon sa Muntinlupa City.,Dakong alas-5:30 ng hapon nang isagawa ang buy-bust operation ng isang confidential agent sa loob ng selda ng limang preso.,Ayon kay Bureau of Correction (BuCor) Officer In Charge Roland Asuncion, ang limang presong nakumpiskahan ng limang bulto ng droga at nagkakahalaga ng P60,000 ay may mga kasong Robbery at Theft at madadag­dagan ang kanilang kinakaharap na kaso.,Kasong paglabag sa Section 5 ng Republic Act 9165 (Comprehensive Dangerous Drugs Act of 2002) ang isasampa sa Muntinlupa Pro­secutor’s Office laban sa limang inmates na sina Valeriano Amitus; Voltaire Ed Batay; Marlon Abata; Marlon Motoc Jr. at Raymond Bongabong, pawang may kasong Robbery at Theft.,Dahil sa insidente, ginalugad ng mga awtoridad ang Medium Security Compound kung saan iba’t ibang uri ng kontrabando na naman ang nakumpiska sa mga ito.,Sinabi pa ni Asuncion, ang limang preso ay pansamantalang ililipat sa Maximum Security Compound mula sa Medium Security Compound.,Aniya, patuloy silang nagsasagawa ngayon ng follow-up operations upang matukoy kung sino ang source ng mga drogang nakumpiska mula sa mga preso.,Samantala, ayon naman kay NCRPO Director Chief Supt. Oscar D. Albayalde, maaaring marami pang nakatagong kontrabando sa sulok-sulok ng compound.",,
"Van lumusong sa bangin: pulis, dentista natodas",," Namatay ang magkamag-anak na isang dentista at isang pulis ­habang malubhang nasugatan ang isa pa matapos mahulog ang ­sinasakyan nilang ­Toyota Hilux (CSU 444) sa ­tinatayang 150 metrong lalim na bangin sa bahagi ng Caliking, Atok ­Benguet kahapon ng madaling-araw.,Nakilala ang mga namatay na sina SPO1 Clifford Valdez, ­36-anyos na naka-assign sa Camp Dangwa, na siyang nagmaneho ng sasakyan at  Dr. Estelita Valdez-Sanchez, isang dentista at nasugatan si Bradley Valdez, ­29-anyos, na kapatid ng pulis.,Sa imbestigasyon ng mga awtoridad dito, nanggaling sa isang lamayan sa Buguias, Benguet ang mga biktima at pauwi na umano sa lungsod na ito nang mangyari ang insidente.,Posible umanong nakaidlip ang driver kaya bumulusok sa bangin ang kanilang sasakyan., Sa Rural Health Unit (RHU) sa Atok, Benguet idiniretso ang mga bangkay habang isinugod at ginagamot na si ­Bradley sa Benguet General Hospital.",,
Pulis naisahan ng detainee,,"Naisahan ng isa sa limang detainee ang mga nakatalagang pulis, na nagsama sa kanila sa Health Center upang ma-check ang kanilang me­dical status, makaraang pumuga nang hindi namalayan ng mga awtoridad.,Sa naantalang ulat ng Tanza Municipal Police Station (MPS), kasama ang detainee na si Keith Chalan sa lima ka­taong dinala sa Tanza Rural Health Center sa Bgy. Punta 1 Tanza Cavite, dakong alas-tres ng hapon nito lamang nakalipas na Miyerkules.,Nagdahilan umano ang suspek na kukunin niya ang gamot sa loob ng Health Center ngunit dire-diretso itong umeskapo sa likurang pintuan ng gusali at naglahong parang bula nang hindi agad napansin ng mga kasamang pulis at kapwa detainee.,Napag-alaman na nakulong ang pugante sa kasong paglabag sa Sec. 5 Art. 2 ng RA 9165 o mas kilala sa batas bilang Anti Illegal Drug Act Law, kasalukuyan nang ina­alam ang posibleng pag­lunggaan ng nagtatagong preso.",,
Batanes nakaalerto na kay ‘Dindo’,,"Nakaalerto ngayon ang pamahalaang lalawigan ng Batanes dahil sa ulat na pananalasa ng bagyong Dindo.,Base sa pinakahuling weather bulletin ng ­Philippine Atmospheric Geophysical and Astrono­mical Services Administration (PAGASA), ­huling ­namataan ang bagyo sa 985 kilometers East ­Northeast ng Itbayat, Batanes habang mabagal pa ring kumi­kilos sa direksyong Northeast.,Taglay nito ang lakas ng hanging aabot sa 160 kilo­meters kada oras at pagbugsong aabot sa 195 kilometers kada oras na kumikilos sa direksyong Northeast sa bilis na 7 kilometers kada oras.,Sa pagtaya ng PAG­ASA, ngayong ­umaga, nasa 1,140 ­kilometers East Northeast ng ­Itba­yat, Batanes ang bagyong Dindo at nasa 1,520 kilometers East Northeast ng Itbayat sa Linggo ng umaga, o nasa labas na ng Philippine Area of Responsibility (PAR).,Todo naman ang pagbibigay ng ayuda ng NDRRMC sa mga resi­denteng naapektuhan ng bagyo katuwang ang DSWD.",,
"Mayor Espinosa, sa presinto na nag-oopisina",,"Matapos humirit ng protective custody sa pa­ngamba sa kanyang seguridad, pansamantalang nag-oopisina si Albuera, Leyte Mayor Rolando Espinosa sa police station sa nasabing bayan.,Ito ang kinumpirma kahapon ni Chief ­Insp. Jovie Espenido, hepe ng Albuera Police, makaraang humiling ng protective custody ang alkalde matapos siyang magsumite ng affidavit.,Sinabi ni Espenido na ginagamit na opisina ng alkalde ang investigation room ng police station kung saan naglaan din ng mga dagdag na upuan at lamesa para sa pansamantalang tanggapan ni Espinosa.,Sa isinumiteng affidavit ng alkalde, nakapaloob dito ang mga pangalan ng mga umano’y protektor ng illegal drug trade sa Eastern Visayas.,Dito, tiniyak ni Espenido na ligtas ang alkalde sa loob ng police station sa ilalim ng kanyang hurisdiksyon.",,
"Pumugang inmate, nabistay",,"Isa sa tatlong inmates na nakapuga mula sa Cotabato Provincial Jail ang napatay ng mga awtoridad sa naganap na engkuwentro sa Pikit, North Cotabato.,Sa ulat na nakara­ting sa Camp Crame, nakipagbarilan sa mga pulis ang puganteng si Mama Mandagia Makalati alyas ‘Marco’, ng Barangay Lanuon Carmen, North Cotabato.,Si Makalati ay isa sa tatlong preso na tumakas sa Cotabato Provincial Jail sa Barangay Amas, Kidapawan City kamakailan.,Napag-alaman na namataan ng pulisya ang suspek sa isang abandonadong bahay sa Barangay Tinutulan, Pikit, North Cotabato kaya agad na nagsagawa ng operasyon.,Nang makatunog na mga pulis ang paparating ay agad nagpaputok ang suspek dahilan para gumanti ng putok ang mga awtoridad at napatay ito.,Samantala, tinutugis pa ng pulisya ang dalawa pang pugante na kasamang tumakas ng nasawi na sina Teng Puti Mustapha at Esmael Nasser, alyas Derbi.,Sa ulat ng pulisya, nilagari ng tatlong preso ang rehas ng selda sa loob ng Cotabato Provincial Jail at tumakas kasabay ng malakas na buhos ng ulan.",,
"P50M ransom sa ASG, ‘di galing sa gobyerno",,"To the rescue ang Palasyo ng Malakanyang para magpaliwanag sa naunang pahayag ni Pangulong Rodrigo Duterte na may nagbayad ng P50 milyon sa bandidong Abu Sayyaf Group (ASG) kapalit ng kalayaan ng dinukot na Norwegian national.,Binigyang-diin ni Presidential Spokesperson Ernesto Abella na ang P50 milyon ransom na ibinayad sa ASG kapalit ng kalayaan ng Norwegian na si Kjartan Sekkingstad ay hindi galing sa gobyerno.,“I’m not privy to that. But it was, I think it was also raised by third parties, not from the government. Ransom not from the government,” paliwanag ni Abella sa press briefing kahapon.,Matatandaang nadulas si Pangulong Duterte nang banggitin nito sa isang panayam sa Davao City na may nagbayad ng P50 milyon sa bandidong grupo para mapalaya si Sekkingstad na pakakawalan pa lamang ng mga kidnappers.,Pero sa kabila ng naging pahayag ni Duterte ay nilinaw ni Abella na pinananatili ng pamahalaan ang “no ransom policy” at iginiit na hindi ini-encourage ng pamahalaan ang mga biktima ng ASG na magbayad ng ransom.,“We don’t encourage. If they make (negotiation), that is their negotiation,” dagdag ni Abella.,Aminado rin ang opisyal ng Malakanyang na matahimik na kumikilos ang pamahalaan para mabawi ang dinukot na Norwegian sa kamay ng bandidong grupo matapos ang ginawang pagpugot ng ulo sa 18-anyos na si Patrick James Almodovar na dinukot ng Ajang-Ajang na faction ng ASG sa Jolo.",,
"Piskal na nakakakubra ng P600M kada taon, tatalupan",,"Isinailalim na ngayon sa imbestigasyon ang isang piskal na natuklasang tumatanggap ng P600 milyong kada taon mula sa droga.,Ito ang ibinunyag ni Philippine National Police (PNP) Chief Director General Ronald ‘Bato’ dela Rosa sa presentation ng 1,200 drug personalities na kusang loob na sumuko sa PNP sa Bacolod City.,Ayon kay Dela Rosa, habang patuloy na luma­lakas ang impluwensiya ng mga drug lord ay lalo namang naghihirap at nasisira ang buhay ng mga mahihirap na pinagkakakitaan nila.,“Sa lawak ng kapangyarihan ng mga drug lords ay nagawa pa nilang takutin ang isang justice kahit na sila ay nakakulong sa Bilibid,” pahayag ni Dela Rosa.,Sinabi ni PNP Chief na dahil sa golden opportunity na binigay ng Pangulong Rodrigo Duterte na wakasan ang iligal na droga sa bansa ay may paglalagyan ang mga drug lords na ito.",,
"Bihag na parak, pinalaya na",,"Makalipas ang halos isang buwan, pinalaya na ng kanyang mga abductors ang isang rookie police kahapon sa Tandag, Surigao del Sur.,Ayon kay Supt. Arvin Montenegro, Ac­ting Chief of Police ng Tandag Police, bandang alas-11:15 ng umaga nang pakawalan si PO1 Richard Yu, sa Barangay Awasyan, Tandag, Surigao del Sur kung saan mismong mga NPA pa ang naghatid.,Si PO1 Yu, tauhan ng Carmen Municipal Police Station sa Surigao del Sur ay dinukot ng mga rebeldeng New People’s Army (NPA) noong Hulyo 5 sa Barangay San Vicente, Carmen, Surigao del Sur dahil umano sa pagkakasangkot nito sa iligal na droga.,Sa ngayon ay nasa A­dela Memorial Hospital sa Tandag si Yu at nasa mabuti nang kalagayan.",,
WADS link laglag sa droga,,"Arestado ng mga ahente ng ­National ­Bureau of Investigation (NBI), ang asawa ng isang nakakulong na miyembro ng West African Drug Syndicate (WADS) sa isinagawang drug buy-bust operation, kamaka­lawa ng gabi hanggang kahapon ng madaling-araw sa Silang Cavite.,Iprinisinta ni NBI Anti-­Illegal Drugs Division, Chief Atty. Joel Tovera sa mga mamamaha­yag ang naarestong suspek na si Daisy ­Felipe, 27, residente ng Saya St., Bgy. Biga 1, Silang, Cavite kung saan nakuha sa kanya ang limang transparent plastic sachets na nagla­laman ng high grade shabu at drugs paraphernalias.,Nalaman kay ­Tovera nang maaresto ng NBI ang asawa nito na si Sa­muel Duruibe noong 2014 at kasalukuyang nakakulong sa Cavite Provincial Jail pero tuloy pa rin ang drug operation nito sa pamamagitan ng suspek.,Bahagi ng modus operandi ni Felipe sa pagbebenta ng droga ang magpa-book sa mga hotel para sa kanyang kliyente at doon iniiwan sa instant noodles ang shabu at idadaan sa courier ang kabayaran sa order na shabu.",,
Online registration sa Pinoy seafarers,,"Simula sa buwan ng Setyembre ay magpapa­tupad na ang Philippine Overseas Employment Administration (POEA) ng online registration system para sa mga Filipino seafarers.,Ito ang sinabi ni Department of Labor and Employment (DOLE) Secretary Silvestre H. Bello III na layon ay ma­bigyan ng mabilis at maayos na serbisyo ang mga kliyente partikular ang ating mga overseas Filipino workers (OFWs.),Aniya ­inaprubahan ng POEA Governing Board Resolution No. 13 ­series of 2016 ang pagpapa­tupad ng online registration.,Nakasaad sa resolu­syon ng POEA na palitan ang Seafarers Registration Certificates (SRC) ng online seafarers’ re­gistration.,Sinabi ni Bello na ang online SRC system ay naaayon sa direktiba ni Pangulong Rodrigo R. Duterte sa lahat ng opisina ng pamahalaan na mu­ling pag-aralan ang mga sistema upang maiwasan ang duplikasyon ng gawain, alisin ang mga pila, at a­yusin ang pagbibigay ng serbisyo sa publiko.,Makikinabang ­umano sa online registry ang may 50,000 ­aplikanteng SRC kada taon, at mata­tanggal ang mahahabang pila sa mga opisina ng POEA.,Ang online ­seafarer registry ay magiging daan sa pagbubuo at pagpapatupad ng universal identification system para sa mga Filipino seafarers.,Nilalayon umano nito na magkaroon ng universal ID system para sa lahat ng seafarers na kikila­lanin ng lahat ng ahensya ng pamahalaan at sa mga port states batay sa ILO Convention No. 185 o ang Seafarer’s Identity Document Convention.,Inaatasan ng Board ang POEA na makipag-ugnayan sa Maritime Industry Authority (MARINA) upang tingnan ang posibilidad ng pagbabahaginan ng mga impormasyon at ang pagbubuo ng universal ID system para sa mga seafarers.",,
Malaysia nilindol,,"Niyanig ng magnitude 4.0 na lindol ang Mount Kinabalu area sa bansang Malaysia.,Ayon sa Malaysian Meteorological Department website, natukoy ang sentro ng lindol sa layong 16 ­kilometro kanluran ng Ranau kung saan nangyari ito dakong alas-9:39 kahapon ng umaga.,Naramdaman ang lindol sa loob ng tatlong segundo na naramdaman sa Ranau, Kota Kinabalu, Penampang at Tuaran.,Sa ulat, ilang mountaineers ang nangamba sa buhay ng mga ito dahil sa takot na matabunan ng mga bato at lupa.,Ayon kay Mollonius Tingdal, isang mountai­neer guide, naramdaman ng mga ito ang lindol habang pababa ang mga ito sa nasabing bundok.,Nagtakbuhan naman ang ilang emple­yado ng isang hotel na nasa paanan ng bundok sa takot na gumuho ito sa sandaling masundan pa ang nasabing lindol.,Wala namang napaulat na nasira o nasaktan sa naganap na lindol.",,
Anti-drug cops ikinalat na sa BGC,,"Magsisimula nang magpakalat ng mga pulis sa Bonifacio Global City (BGC) sa Taguig matapos na pumayag ang mga high-end bar owners dito.,Ang mga ipakakalat na mga pulis ay pa­wang mga nakasibilyan para magbantay sa mga sindikato na ngbebenta ng mga party drugs.,Una nang tinukoy ng Philippine National Police (PNP) na talamak ang bentahan ng droga sa mga high-end bars na pangunahing parokyano ang mga anak ng mga mayayamang pamilya at maging ng mga showbiz celebrities.,Kamakalawa ng gabi isinagawa ang pagpupulong na pinanguna­han mismo ni PNP Chief Director General Ronald ‘Bato’ dela Rosa, kasama si NCRPO Director, Chief Supt. Oscar Albayalde, at mga local government exe­cutives.,Isinusulong ng PNP na makakuha ng suporta sa mga may-ari ng mga bars at mga gimikan sa BGC sa kanilang kampanya laban sa iligal na droga.,Napagkasunduan na dalawa hanggang tatlong police personnel ang itata­laga ng PNP sa mga nasabing mga establi­syemento para magsagawa ng surveillance sa loob at labas ng mga bars.,Ang hakbang ay naaayon pa rin sa “Project Double Barrel” ng PNP na naglalayon na maibaba ang level ng pagkalat ng droga sa bansa sa loob ng anim na buwan.",,
"“As a woman, very offensive!”",,"Sa iba pang detalyeng inilatag ni Pangulong Rodrigo Duterte sa panibagong pag-atake sa kanya, partikular sa isa pang ‘Warren’ na muli nitong ini-link bilang ‘lover’, napailing na lang si Sen. Leila de Lima at sinabing, “very malicious, very offensive”.,“As a woman, it’s very offensive. Ayoko talaga nagta-touch sa personal na buhay ko. Personal na buhay is personal na buhay. Sagrado po para sa akin ‘yan. You can only start prying into my private life ‘yung nakikita niyo na that is affecting the performance of my work,” diin ni De Lima.,Kinumpirma nito na isa niyang security staff ang bagong lalaking iniintriga sa kanya ng Pangulo na nagngangalang ‘Warren’ pero hindi niya ito boyfriend o lover gaya ng paratang ng pinakamataas na opisyal ng bansa. “He’s part of my staff. He’s part of my security,” anang senadora.,Nang tanungin ng isang mamamahayag si Pa­ngulong Duterte kung sangkot din sa drug connection si ‘Warren’ ay sumagot ito nang, “Wala.”",, 2 pa tumba
Bagyong ‘Dindo’ lamyerda mode lang,,"Halos hindi gumagalaw sa kanyang puwesto ang bagong pasok na bagyong ‘Dindo’. Sa takbong 7 kilometro bawat oras, para lang itong naglalamyerda sa mga dinadaanang bahagi ng Pilipinas.,Ayon sa PAGASA, huling namataan ang sentro ng bagyo sa layong 1,005 km silangan-hilagang silangan ng Itbayat, Batanes.,Taglay ni Dindo ang lakas ng hangin na aabot sa 160 kph malapit sa gitna at pabugsong 195 kph.,Isinusulat ang balitang ito ay wala pang nakataas na anumang tropical cyclone signal warning sa alinmang bahagi ng bansa subalit ibi­nabalang asahan ang makulimlim na panahon sa malaking bahagi ng Luzon, partikular na sa Metro Manila, dahil sa hanging habagat na hinahatak ng bagyo.",,
Sereno: Tutukod tayo sa karapatang pantao,,"Umaasa si Supreme Court (SC) Chief Justice Maria Lourdes Sereno na susuportahan ng mamamayan ang kagustuhan ng judiciary na ma­ging tunay na independent.,Ang pahayag ay ginawa ni Sereno sa ginanap nitong “Meet the Press” sa Intramuros, Manila.,Sa naturang okasyon, sinabi rin ni Sereno na kinakailangan ng hudikatura na magkaroon ng mabuting relasyon sa executive department matapos niyang tanggapin ang “sorry” ni Pangulong Rodrigo Duterte.,Pero muli nitong sini­guro na titiyakin ng hudikatura na marerespeto ang karapatang pantao ng bawat mamamayan sa lahat ng pagkakataon.,Nang tanungin naman si Sereno kung ang isang abogado ba ay magiging isang mabuting pangulo ng bansa, sinabi ni Sereno na ito ay depende sa karakter ng isang tao.",,
‘Di tayo pinasusweldo para mag-Pokemon Go,,"Pinaalalahanan ng Civil Service Commission (CSC) ang lahat ng empleyado ng gobyerno na iwasang maglaro ng Pokemon Go sa oras ng kanilang trabaho kung ayaw ng mga ito na magkaproblema.,Sa mensahe ng tanggapan ni CSC chairperson Alicia dela Rosa-Bala sa may 1.8 milyong empleyado ng pamahalaan, hindi umano binabayaran ang mga ito ng taumbayan para lang maglaro sa oras ng trabaho.,“Government official time is paid for by the public and it should be devoted only to the provision of continuous and quality public service,” pahayag ni Bala kaya dapat umanong pagtrabahuhan nila ito sa pamamagitan ng pagsisilbi sa mga taxpayers.,Dahil dito, pinababantayan ng opisyal sa mga department heads ang mga empleyado na nasa ilalim ng kanilang tanggapan  para masiguro na hindi naglalaro ang mga ito ng Pokemon Go.",,
Jobless kumubra ng P82.3M,,"Isang jobless ang pinakabagong milyonaryo nang mahagip ang P82.3 milyong jackpot sa Super Lotto 6/49 draw noong Agosto 16.,Kinubra ng 29-anyos na lalaki, may-asawa at taga-Zambales, nitong Agosto 24 sa tanggapan ni PCSO General Manager Atty. Jose Ferdinand Rojas II sa Mandaluyong City ang tseke na nagkakahalaga ng P82,316,564 matapos matumbok ang winning combination na 05-09-11-14-22-29.,Kwento nito kay GM Rojas, tumaya siya ng halagang P60 gamit ang birth date ng mga miyembro ng pamilya.,Plano ng solo winner na magnegosyo, bumili ng bahay at lupa at isubi ang matitira para sa kinabukasan ng nag-iisa niyang anak.",,
PDU30 hinindian sa alok na puwesto,,"Sa ikalawang pagkakataon, muling tinanggihan ni dating Defense Sec. Gilbert Teodoro ang alok ni Pangulong Rodrigo Duterte na muling pamunuan ang nasabing kagawaran.,Inilahad ni Pangulong Duterte na muli niyang tinawagan si Teodoro noong Miyerkules ng gabi pero tinanggihan ang kanyang alok na magsilbi sa kanyang gabinete.,“So wala akong… si Gibo, talagang naghugas kamay. These are the guys siguro who had a… who had some…,” anang Pangulo sa isang press conference sa Davao City kahapon ng madaling-araw.,Nang matanong kung bakit ayaw na ni Teodoro na magtrabaho sa gobyerno, sinabi ni Duterte na “he was the Secretary of Defense. Maybe ‘disenchanted’ would be the word. You know, he ran for president.”,Inayawan din ni DND Sec. Delfin Lorenzana na magtrabaho bilang Philippine Ambassador to the United States dahil sa matanda na raw siya para magtrabaho sa ibang bansa.,“Ayaw niya (Lorenzana) eh, ayaw rin ni Gibo, ibig sabihin, maghanap tayo ng iba,” pahayag ng Pangulo.",,
"TEENER KINATAY, PINUGUTAN",," Kinumpirma kahapon ng militar na pinugutan ng ulo ng Abu Sayyaf Group (ASG) ang isang 18-anyos na bihag ng Abu Sayyaf sa lalawigan ng Sulu matapos na mabigo ang kanyang pamilya na magbayad ng ransom.,Si Patrick James Almodovar, na dinukot noong nakaraang buwan sa bayan ng Jolo, ay brutal na pinaslang noong Miyerkules ng hapon – ang deadline na ibinigay ng Abu Sayyaf sa pamil­ya upang bayaran ang P1 milyong ransom.,Sinabi ng Western Mindanao Command na natagpuan na ang ulo ni Almodovar kinagabihan matapos itong itapon ng 3 lala­king nakasakay sa motorsiklo sa Barangay Kadjatan sa ba­yan ng Indanan. Nakabalot ang ulo sa isang plastic bag, ngunit hindi pa matagpuan ang katawan nito.,Noong nakaraang linggo ay naglabas ng video ang Abu Sayyaf na kung saan ay makikita si Almodovar na humihingi ng tulong sa pamahalaan upang bayaran ang ransom. Ngunit mahigpit ang no-ransom policy ng pamahalaang Duterte.,Pinangalanan naman ng militar ang grupo ni Abu Sayyaf sub-leader Muammar Askali na siyang nasa  likod ng pagpatay sa bihag.,Noong nakaraang buwan ay dinukot rin ng Abu Sayyaf ang 3 sibil­yan na sina Shariff Julhasan Abirin, Levi Gonzales at asawang buntis na si Daniela Taruc sa bayan ng Patikul. Si Gonzales ay technician umano ng Globe Telecom at P1 milyon ransom rin ang hinihingi nito.,Samantala, muling i­nulit ni Pangulong Rodrigo Duterte ang utos na durugin ang ASG sa lalong madaling panahon.",,
Bagong Duterte matrix,,"Inilabas ni Pangulong Rodrigo Duterte ang “matrix” na nagpapakita ng koneksyon ni Sen. Leila de Lima at iba pa sa drug trade sa National Bilibid Prison (NBP).,Sa nasabing matrix, nakalista ang pangalan ni De Lima; dati niyang driver na si Ronnie Palisoc Dayan; dating Justice Undersec. Francis Baraan; Urbiztondo Pangasinan Mayor Raul Sison; Pangasinan provincial administrator Rafael Baraan; dating Pangasinan governor at ngayon ay Rep. Amado Espino at dating Bureau of Corrections (BuCor) chief Franklin Bucayo.,Si Dayan, na sa kwento ng Pangulo ay boyfriend diumano ni De Lima mula pa noong nanilbihan itong chairperson ng Commission on Human Rights (CHR), ay tumatanggap umano ng buwanang pa­yola mula kay Bucayo sa pamamagitan ng isang SPO1 Palisoc.,Nakasaad pa sa matrix na si Bucayo umano ang nag-uugnay kina De Lima at Espino habang si Rafael Baraan ang protektor ng ilegal na aktibidad ng dating gobernador.,“De Lima is undergoing a nightmare now,” diin ni Pangulong Duterte bago iprisinta ang matrix sa media kahapon ng madaling-araw.,Kasunod ng mga pagbubunyag ng Pangulo, bumuo na ng isang probe team ang Philippine National Police (PNP) para imbestigahan si De Lima at ang anim pang pinangalanan sa Duterte matrix.,Ayon kay PNP chief Director General Ro­nald ‘Bato’ dela Rosa, pamumunuan ni Ilocos Region police director Chief Supt. Gregorio Pimentel ang team.",,
"Testigo vs De Lima, 6 na — DOJ",,"May anim na testigong ihaharap ang Department of Justice (DOJ) para patunayan ang pagkakasangkot ni Sen. Leila de Lima sa “drug trade” sa loob ng National Bilibid Prison (NBP) noong panahon ng kanyang panunungkulan sa nasabing ahensya.,Sinabi ni Justice Sec. Vitaliano Aguirre na kabilang sa mga testigo na magpapatunay ng pagkakasangkot ni De Lima ay mismong bilanggo sa NBP, prison guards at maging kaibigan ni De Lima na magpapatotoo na tumatanggap ito ng drug money.,“We are taking their statements. We hope to take at least six witness affidavits, and they will be presented during the House investigations on the proliferation of illegal drugs at the NBP,” ayon kay Aguirre.,Kung masusuportahan ng matibay na ebidensya at testimonya ang alegasyon, sinabi ni Aguirre na maaaring masampahan ng kasong graft at paglabag sa anti-illegal drugs law si De Lima.,Bida pa ng kalihim, bumabaha umano ang mga boluntaryong nagbibigay ng impormasyon hinggil sa sinasabing ‘drug link’ diumano ni De Lima “sa loob” ng national penitentiary.,Mula naman sa Kamara kung saan pormal nang sisimulan ang imbestigasyon sa NBP drug connection, sinabi ni House Speaker Bebot Alvarez na walang pamemersonal sa kanilang aksyon at lalong hindi umano nila pipilitin o oobligahin si Sen. De Lima na dumalo sa congressional hearing.",,
WAR VERSUS DE LIMA!,,"Emosyonal man ang birthday wish ni Sen. Leila de Lima, walang tanda ng pag-atras ang palabang senadora kahit pa muling umapoy ang upak sa kanya ni Pangulong Rodrigo Duterte dahil ang bagong matrix nito ng anti-drug war ay nakasentro sa kanya at sa tinukoy ng Pangulo na kanyang dri­ver-lover.,“Ang feeling ko po sa sunud-sunod na tirada sa akin, no let up, para bagang wala na siyang (Pangulong Duterte) ginagawa kundi mangalap ng tsismis. Nagpalabas nga ng matrix, tila bagang itong war against drugs ay napupunta na lang sa war versus De Lima.,Parang he is bent on destroying me. Sana po ay tigilan na,” pahayag kahapon ng senadora.,Bagama’t may pagkakataong nakipagtawanan at biruan sa harapan ng mga mamamahayag sa ipinatawag niyang press briefing, may ilang sanda­ling nagiging emosyonal si De Lima kapag ang usapan ay ukol na sa pagsasangkot sa kanya ngayon sa illegal drug trade.,Lalong hindi na napigilan ng senadora ang kanyang emosyon nang hingan siya ng birthday wish.,“This is my number one wish at the moment. Sana po tigilan na po ako ng Pangulo. Sana po he puts an end very soon to this whole madness. Hindi po para sa sarili ko, not for my sake but especially for the sake of the country,” ayon pa sa senadora na halos mangiyak-ngiyak.,Punto pa nito, “Tingnan po niyo ang matrix na ginawa nila na maski 12 years old na bata ay kayang i-drawing. Lahat po ng arrow, palabas sa pangalan ko. Wala pong tumuturo papunta sa akin. Kayo na po humusga.”,Pangalawa namang wish ng senador ay, “Sana may lovelife ako ngayon”, para naman umano may kabalikat at may katuwang siyang harapin ang kanyang pinagdaanan.,Huling mensahe ng senadora sa Pangulo, “Please, Mr. President. I will be celebrating my birthday this Saturday. I will be 57 years old. I’m still young, so sana doon sa matitira kong taon dito sa mundo, mahaba-haba pa naman siguro ‘yun, God willing, makabuluhan naman ang aking gagawin rather than dito na napipilitan akong sumasagot sa mga kabulastugan na ito (pagdawit sa kanya sa droga at pagkalikot sa kanyang personal na buhay). Nagsasayang lang ng oras dito. Mas maraming dapat gawin ang Pangulo. Ako rin po gusto ko na po mag-concentrate sa pinakatunay ko na trabaho (bilang halal na senador).”",,
"Barangay at SK polls postponement, pipilitin",,"Malaki ang posibilidad na maipagpaliban ang Barangay at Sangguniang Kabataan (SK) elections na nakatakda sa darating na Oktubre 31.,Ito’y ayon kay Senador Sonny Angara, chairman ng Senate committee on Local Government matapos ang pagdinig kahapon ng komite kaugnay sa panukalang postponement ng barangay at SK elections o Senate Bill 1049.,Sa pagdinig ay suportado ng halos lahat ng mga resource persons sa pangunguna ng Department of Interior and Local Government (DILG) gayundin ang local go­vernment units (LGUs) ang panukala.,“I think, it is very likely na mapo-postpone given the overwhelming support, after hearing the resource persons pati ang executive department, si DILG Sec. Ismael Sueno, the alter ego of the President ay nagsabi na favor sila sa postponement,” ayon kay Angara.,Sa ilalim ng panukala, nakapaloob na ipagpa­liban o i-reset muna ang barangay at SK elections mula sa original na sche­dule na Oktubre 31 nga­yong taon at gagawin ito sa huling Lunes ng Oktubre ng 2018.,Gayunpaman, sa panig ng Comelec, binigyan ang Senado ng hanggang katapusan ng buwang kasalukuyan upang ipaalam sa kanila ang pinal na desis­yon ukol sa panukala.",,
Kaya na niya ‘yan!,,"Ito naman ang sinabi ni Senate President Aquilino “Koko” Pimentel para kay Senador Leila de Lima na isinasangkot ngayon sa illegal drug activities.,Kasunod na rin ito sa mungkahi ng ilang senador na dapat magkaisa ang Senado para suportahan at ipagtanggol ang senadora sa pamamagitan na rin ng pagpapatibay ng resolusyon.,Ngunit giit ni Pimentel, hindi na ito kailangan dahil kayang-kaya na umano ng senadora na ipagtanggol ang kanyang sarili.,Kasabay nito, nilinaw ni Pimentel na hindi naman maaaring obligahin ng Kamara si De Lima para padaluhin sa gagawin nitong imbestigasyon kaugnay sa naturang pagkakasangkot sa illegal drug activities.,Tinukoy ni Pimentel ang umiiral na inter-chamber courtesy ng dalawang kapulungan ng Kongreso na kung saa’y maaaring imbitahan lang ang mi­yembro ng Kapulungan ngunit hindi ito maaaring obligahing dumalo.,Una na ring sinabi ni De Lima na hindi niya sisiputin ang pagdinig ng Kamara.,Samantala, nanindigan kahapon si Senador De Lima na malaking kasinungalingan ang sinabi ni Pangulong Rodrigo Duterte na sangkot siya sa drug operation sa National Bilibid Prisons (NBP) sa Muntinlupa.,“…I say it again, those accusations against my alleged drug links are complete falsehood and absolute lie,” diin nito.,Reaksyon ito ni De Lima sa sinabi ni Pangulong Duterte na maglalabas siya ng matrix para ikonekta ang koneksyon ni De Lima sa drug lord na nakakulong sa NBP.",,
BGY. OFFICIALS NEXT NA!,,"Marami sa mga opisyal ng barangay ang sangkot sa ilegal na operasyon ng droga at susunod nang papangalanan ni Pangulong Rodrigo Duterte, ayon kay Sen. Juan Miguel Zubiri.,Sinabi ni Zubiri na base sa nakita niyang listahan ni Duterte, sangkatutak ang pangalan ng mga opisyal ng barangay na sangkot sa operasyon ng ilegal na droga.,“Mahaba ‘yung listahan, marami sila pati na ‘yung barangay officials sa Metro Manila,” paglalahad ng senador.,Dahil dito, hiningi ni Zubiri ang posisyon ng Department of Interior and Local Government (DILG) kung ano ang gagawin sa mga opisyal ng barangay na dawit sa drug trade sa bansa.,Giit ng senador, isuspinde muna ang barangay elections ngayong Oktubre hangga’t hindi nasisipa ang mga opisyal na sangkot sa illegal drug operations.,Kung matutuloy umano ang halalan, sinabi ni Zubiri na tiyak na mahahalal muli ang mga barangay officials na may koneksyon sa droga dahil sa popondohan ng drug lord ang kanilang reelection.,Sa unang narco list na inilabas ni Pangulong Duterte, umabot sa 159 na personalidad ang kanyang binanggit na kinabibilangan ng mga judge, congressman, mayor at mga pulis.,Sa pagdinig ng Senate committee on justice and human rights noong Martes, sinabi ni Philippine National Police (PNP) chief Director General Ronald dela Rosa na ang impormasyon nila hinggil sa mga drug pusher at user ay kinukuha nila sa barangay anti-drug abuse council bago isinusumite sa chief of police.,Ibineberipika naman ng chief of police ang listahang isinumite ng barangay upang malaman kung binabawasan ang bilang ng drug pusher at user sa kanilang lugar.",,
34 COP sinibak sa Bicol,," Sinibak sa puwesto ang 34 na Chief of Police (COP) sa Bicol region dahil sa “below performance” nilang trabaho sa pinaigting na kampaya kontra iligal na droga ng Philippine Natio­nal Police (PNP) ayon sa ta­gapagsalita ng Police Regional Office (PRO) 5.,Ayon kay Bicol Region PNP Spokes­person chief Insp. Malu Calu­baquib, simula ­kahapon ay ipinag-utos na ni Chief Supt. Melvin Bue­nafe, Bicol police Director ang pagsibak sa puwesto ng mga nasabing COP dahil sa mababang performance nila sa Oplan Double Barrel at Oplan Tokhang na pinamumunuan ni PNP Chief Gen. Ronald “Bato” Dela Rosa.,Ayon naman kay Buenafe bagama’t napakaraming sumusukong drug personalities sa rehiyon ay hindi nakuha ang target ng Bicol PNP na mapasuko ang mara­ming top 10 drug perso­nalities sa iba’t  ibang ba­yan bukod sa ang ilan umano sa mga ito ay sangkot sa illegal drug trade.,Sa 34 na sinibak na COP sa Bicol ­region kabilang sa kanila ay nag­mula sa Albay na may bilang na anim; tig lima naman sa mga lalawigan ng Camarines Sur; Camarines Norte; Masbate at Sorsogon habang dalawang hepe naman ang mula sa Naga City.",,
"Tulong sa 170,000 Pinoy sa Italy tiniyak",,"Nasa ligtas na kondisyon ang mahigit sa 170,000 Filipino na nasa bansang Italy matapos ang nangyaring magnitude 6.2 na lindol.,Ito ang sinabi ni Department of Foreign Affairs (DFA) Asst. Secretary Charles Jose base sa ipinadalang impormasyon ng Philippine Embassy sa Rome kung saan bagama’t may 21 Filipino ang nananatili sa evacuation centers ay maayos naman ang kondisyon ng mga ito.,Patuloy pa rin aniya ang monitoring ng embahada sa sitwasyon ng mga Filipino sa nasabing bansa sa pamamagitan ng pagpapadala ng team sa mga apektadong lugar upang tingnan ang kalagayan ng mga kababayan.,Sakali aniyang kakailanganin ng tulong, handa ang embahada na magbigay ng suporta sa mga Filipino doon., “So far wala pong report na may nadamay sa lindol sa Italy sa 170,000 Filipino natin doon lahat ligtas, at ang embassy natin sa Roma patuloy ang monitoring sa sitwasyon ng ating mga kababa­yan, nagpadala ng team ang ating embassy sa affected areas para tingnan ang ating mga kababayan at mag-extend ng assistance kung kakailanganin po,” sabi pa ni Jose.,Inaasahang tataas pa ang bilang ng 247 na kumpirmadong nasawi sa lindol na tumama sa Central Italy partikular na sa Amatrice, Accu­moli at Arquata del Tronto.",,
4 patay sa Myanmar quake,,"Niyanig ng malakas na paglindol ang bansang Myanmar na nagresulta sa pagkasawi ng apat-katao at maraming iba pa ang iniulat na nasugatan.,Ayon sa ulat, naitala ang lindol sa lakas na magnitude 6.8 na natukoy ang sentro sa kanlurang bahagi ng Bagan, Myanmar.,Maliban sa apat na nasawi, may mga ­nasira ring mga gusali at mga ancient monuments na may edad na 10th at 14th centuries dahil sa malakas na lindol.,Gumuho rin ang ilang bahagi ng Buddhist pagodas at ang 200 templo na kilalang puntahan ng mga turista.,Ang malakas na pag­yanig ay tumama sa Myanmar ilang oras ma­tapos namang maitala ang magnitude 6.2 na lindol sa Italy na ikinasawi na ng nasa 247-katao.,Nakiramay naman si United Nations (UN) Secretary-General Ban Ki-moon sa mga naiulat na nasawi dahil sa lindol.,Nakikipag-ugnayan naman ang UN Office for the Coordination of Humanitarian Affairs sa mga awto­ridad sa Myanmar upang maipadala ang tulong sa mga naapektuhang pamil­ya.",,
‘Di nag-rebyu sa exam sinaksak ng ama,,"Patay ang isang 12-anyos na estudyante makaraang pagsasaksakin ng sariling ama nito dahil sa hindi pag-aaral sa entrance exam sa bansang Japan.,Sa ulat ng AFP, ina­min ng suspek na nakilalang si Kengo Satake, 48-anyos na hindi nito ­sinasadyang masaksak ang kanyang 12-anyos na anak na si Ryota maka­raan silang magtalo.,Sinasabing ang eksamin na kukunin ng anak nito ay magiging daan upang makapasok sa isang elite private school.,Nasawi ang biktima dahil sa pagkaubos ng kanyang dugo habang dinadala sa ospital dahil sa saksak sa dibdib mula sa kitchen knife.,Hindi matanggap ng suspek na bigong makapasok sa Japan’s Aichi prefecture ang biktima kung saan lumalabas  na alumnus ang una kung kaya’t nais nitong makapasok ang huli.",,
"3 high-risk inmates, nakatakas sa Cotabato",,"Nakapuga mula sa North Cotabato Reformatory Center ang tatlong high risk inmates na nahaharap sa kasong illegal possession of explosives at drugs noong Miyerkules ng umaga, ayon sa naantalang ulat kahapon.,Kinilala ni Supt. Erwin Ronqillo, chief ng Bureau of Jail Management and Penology (BJMP) North Cotabato ang mga nakapugang preso na sina Mama Mandagia Makalati, alyas ‘Marco,’ Musanip Saplidan Kusin, at Esmael Nasser, alyas ‘Derbi.’,Nakatakas ang mga ito matapos sirain ang padlock ng kanilang selda bandang alas-kwatro ng madaling-araw ng Miyerkules.,Sinabi ni Ronquillo, si Esmael Nasser ay ikinokonsiderang delikadong preso dahil sa pagiging responsable sa mga serye ng insidente ng pamamaril at pagpapasabog sa bayan ng Kabacan.,“They are really dangerous that is why we are appealing to their relatives and those who cuddled them to surrender these inmates in order not to face sanctions if caught by the authorities,” wika ni Ronquillo,Sa rekord, sinabi ni Ronquillo na si Nas­ser ay responsable naman sa pananambang at pagpatay kay Kabacan town Vice Mayor Pol Dulay.",,
Ex-N. Ecija mayor 18 taong kulong sa graft,,"Labintatlo hanggang 18 taong pagkakakulong ang ipinataw na parusa ng Sandiganbayan laban sa dating alkalde ng Villa­verde Nueva Ecija matapos mapatunayang guilty sa kasong malversation.,Aabot sa P4.3M ang cash advance mula 1993 hanggang 2001 ang hindi umano ma-account ni dating Villaverde mayor Rodrigo Tabita, Sr.,Ayon sa prosekyu­syon, may 87 vouchers na magpapatunay na natanggap ni Tabita ang nasabing pondo mula sa munisipalidad ngunit depensa ng dating alkalde nakaga­wian na sa kanyang tanggapan na madalas itong pumirma sa blank forms kaya posibleng hindi niya natanggap ang pondong kinukuwestiyon.,Hindi naman kinatigan ng Sandiganbayan ang argumento ni Tabita na wala umanong kaakibat na documentary at testimonial evidence.",,
98 alien fugitives ipinatapon ng BI,,"Ipinatapon pabalik sa kani-kanilang bansa ng Bureau of Immig­ration (BI) ang may 98 dayuhan na napatunayang ginagawang taguan ang ­Pilipinas sa kasong kinakaharap ng mga ito.,Ayon kay Immigration Commissioner Jaime Morente, ang nasabing mga dayuhan ay kabilang sa mga foreign fugitives na naaresto sa magkakahiwalay na pagkakataon mula ­Enero hanggang Agosto sa kasalukuyang taon.,Aniya mas mataas ito sa naitalang bilang noong nakalipas na taon na 43 dayuhan na wan­ted at naipatapon palabas ng bansa.,Paliwanag pa nito na prayoridad ng kasalukuyang administrasyon na hanapin ang mga dayuhang nagtatago sa iba’t ibang panig ng bansa.,“They should not be hiding here. We should deport them back to their country where they should languish in jail after being tried, convicted and sentenced for their crimes,” sabi ni Morente.,Sa datos ng BI, nangu­nguna sa listahan ng mga nadakip na dayuhan ay mga South Koreans na umabot sa 61 at sinusundan ng 16 Chinese nationals, 15 Americans, tatlong Taiwanese, isang German, Canadian, Australian, Bangladeshi, at isang Pakistani.,Malaking tulong sa operasyon ng BI ang Interpol at police atta­ches ng iba’t ibang foreign missions sa Manila para mahanap ang mga wanted na dayuhan.,Sa nasabing bilang ng mga naaresto ay 55 ang wanted sa kasong cybercrimes habang ang 27 iba pa ay may kaugnayan sa fraud at economic crimes.,Samantala, siyam na dayuhan ay pedophiles na wanted sa kasong sex offenses habang ang iba pa ay sangkot sa kasong pagpatay, smuggling, identity theft, drug pushing, robbery, at human trafficking.",,
Bagong scam? Online paluwagan pina-NBI na!,,"May 20 indibiduwal na nagoyo ng milyong piso ang dumulog sa National Bureau of Investigation (NBI) para ireklamo ang isang modus na Online – Paluwagan.,Ang mga biktima ay nagtungo sa tanggapan ni NBI Cyber Crime Division Atty. Ronald Aguto para ireklamo ang ilang sindikatong nagpadala ng imbitasyon sa Facebook para sa online paluwagan.,Nag-aalok umano ang sindikato dahil sa madali umanong lumago ang ihuhulog na pera na kung saan may mga give aways pa umanong ibinibigay tulad ng gadgets, kotse at alahas kapag malaking halaga ang kanilang paluwagan.,Isa sa 20 kataong nagreklamo sa NBI na hindi pinangalanan ay natangayan ng mahigit P3 milyon.,Sanhi nito pinayuhan ng NBI ang publiko na mag-ingat sa mga inaalok na paluwagan sa social media.,Nakatakdang sampahan ng kasong syndicated estafa ang walong nasa likod ng nasabing modus na ngayon ay tinutugis na ng NBI na hindi muna pina­ngalanan ng NBI.",,
Paslit nadadamay sa EJK,,"Nagagalit na ang mga babaing mambabatas sa Mababang ­Kapulungan ng Kongreso sa mga summary ­executions dahil maging ang mga walang muwang na mga bata ay nadadamay at napapatay na ng mga vigilantes.,Ayon sa grupong Gabriela na kinakatawan nina Reps. Emmi de Jesus at Arlene Brosas, sinusuportahan umano nila ang kampanya ng Duterte administration laban sa iligal na droga subalit hindi katanggap-tanggap na pati ang mga bata ay idi­nadamay sa pagpatay.,Inihalimbawa ng mga nabanggit na mambabatas ang kaso ng ­5-anyos na si Danica May ng Bgy. Myombo, Dagupan City sa Pangasinan na namatay matapos ratratin ng hindi nakikilalang sa­larin ang kanyang lolo na si Maximo Garcia.,“Nakakapanlambot, nakakagalit na makita ang larawan ng isang limang taong gulang na batang babae na nawalan ng buhay sa gitna ng nagpapa­tuloy at tumitinding mga operasyon-lehitimo man o hindi laban sa iligal na droga,” Ani De Jesus.",,
Tulong sa nasawi sa Riyadh fire tiniyak,,"Inatasan ni Labor and Employment Secretary Silvestre H. Bello III ang Overseas ­Workers Welfare Administration (OWWA) na madaliin ang pagsasaayos ng doku­mento para sa pagpapalabas ng death ­benefits at iba pang tulong sa pa­milya ng mga nasawing overseas Filipino ­workers (OFWs) sa sunog sa ­Sulaimania District sa ­Riyadh, Saudi Arabia.,Pagtitiyak ng kalihim, na umuupo bilang chairman ng OWWA Board of Trustees na agad na matatanggap ng mga naulilang pamilya ng mga nasabing OFWs ang lahat ng benepisyo ng mga ito dahil sa pagiging legal na manggagawa sa ibang bansa.,“My heart goes out to the deceased OFWs who died in a foreign land and also to their families,” pahayag ng kalihim.,Kabilang sa benepisyong ipagkakaloob sa mga naulilang pamilya ng bawat OFWs ang insurance at unpaid wages mula sa mga employers ng mga ito.,Makakatanggap ang naulilang pamilya na miyembro ng OWWA ng P200,000 bilang death benefits kung nasawi dahil sa aksidente habang P100,000 naman kung nasawi dahil sa natural death gayundin ng P20,000 para sa funeral expenses.,Makakatanggap din ang OWWA members’ dependents ng elementary at secondary education subsidies, scholarships sa state colleges at universities, at livelihood programs.,Samantalang ang mga non-OWWA members ay maaaring makatanggap ng tulong mula sa National Reintegration Center for OFWs.,Base sa naunang mga ulat, nakilala ang mga nasawing OFWs na sina Sahara Mapandi, 46-anyos; Rema Mapandi, ­8-anyos; Ryan Mapandi, 7-anyos; Dodio Guiamat, Karen Anne Guiamat, 31-anyos at Aneeka Guiamat, 1-taon at tatlong buwang gulang.,Sinasabing si Karen Anne, na nagtatrabaho bilang nurse sa Riyadh Military Hospital ay apat na buwang nagdadalang-tao nang mangyari ang trahedya.",,
2 kaanak ni De Lima dinakma sa droga,,"Arestado ang apat na lalaki dalawa sa mga ito ay kumpirmadong kaanak ni Senador Leila De Lima matapos maaktuhang nagpo-pot session ng mga pulis sa loob ng isang bahay Martes ng gabi sa bayan ng Baao, Camarines Sur.,Kinilala ang mga nadakip na suspek na sina Alexander Colarina De Lima, 39, kapatid nitong si Richard, 37, residente ng Bgy. San Agustin, Iriga City; William Catangui, 28, at Zaldy Botin, 31, residente naman ng bayan ng Baao.,Ayon sa ulat ng pulisya, dakong alas-sais ng gabi habang nagsasagawa ng Oplan Tokhang ang mga tauhan ng Baao Municipal Police Station (MPS) sa Bgy. San Juan ng makatanggap sila ng isang tip mula sa concerned citizen na mayroon umanong isinasagawang pot session sa isa sa mga bahay doon.,Dahil dito agad na tinungo ng awtoridad ang itinurong bahay at hindi na nakapalag ang apat na suspek ng maaktuhan silang gumagamit ng shabu ng kapulisan at nakuha sa kanilang pag-ii­ngat ang dalawang sachet ng hinihinalang shabu at mga paraphernalia sa pagsinghot ng nasabing iligal na droga.,Samantala, kinumpirma naman ni Barangay Kagawad Elma Gaspi, pinsan ni Senadora De Lima na kamag-anak nga ng huli ang dalawa sa mga nadakip na suspek at ayon pa dito na hindi ito ang unang pagkakataon na nadakip ang mga ito dahil sa paggamit ng iligal na droga.,Sa ngayon ay naka­kulong na sa Baao ­Philippine National Police (PNP) ang mga suspek habang sinampahan na ng kaukulang kaso laban sa mga ito.",,
"Galing ni Bato, susubukan ni Lacson",,"Matapos ang hamon ni Senator Panfilo Lacson na gagawa siya ng paraan para makapagpasok ng cellphone sa New Bilibid Prisons (NBP), inalerto agad ni Philippine National Police (PNP) chief Director General Ronald dela Rosa ang mga tauhan ng Special Action Force (SAF) na nakatalaga sa nasabing bilangguan sa Muntinlupa City.,Ayon kay Dela Rosa, hindi ito natatakot sa ha­mon ng senador dahil nakatitiyak siyang nakaalerto at mahigpit ang ipina­tutupad na pagbabantay at seguridad sa NBP.,Una nang hinamon ni Lacson na gagawa siya ng paraan para makapagpuslit papasok ng cellphone sa Bilibid para lamang masubok kung talagang cellphone-free na o hindi na nakapapasok pa sa bilangguan ang anumang communication gadget dahil sa higpit ng SAF.,“Mahigpit pong ­bilin sa kanila na dapat hindi ma­ging kampante ang SAF sa NBP at huwag magpa-relax lang,” wika ng chief PNP.,Aminado naman si Dela Rosa na ­sadyang magaling si Senator ­Lacson at hindi na siya magugulat o magtataka kung malusutan nga sila nito at makapagpasok ng cellphone sa Bilibid kung sakali.,Dahil dito, pinayuhan nito ang SAF na seryosohin ang pagbabantay sa Bilibid upang masigurong hindi na makagagawa pa ng anumang transaksyon ang mga druglord sa Bilibid gamit ang cellphones at internet.",,
Binatilyo patay nang pagtripan ng lasing,,"Hindi na umabot pa ng buhay sa pinaka malapit na pagamutan ang isang binatilyo dahil sa mala­lang pinsalang dulot ng pambubugbog sa kanya ng isang lasing na lala­king napagtripan lamang siyang gulpihin sa Lungsod ng Caloocan kamakalawa ng gabi.,Sa ulat ng Caloocan City Police Sub – Station IV partikular na sa ulat nina PO1 Jayson Hertiz at PO1 Gigi Limqueco ng Caloocan City Police Sub – Station 6, dakong alas-sais ng gabi nang hara­ngin umano ng suspek na isang lasing na nakilalang si Jemsy Dela Cruz Jr., alyas Burnok, tindero, at residente ng Blk. 12, Gumamela St., Meltrocor Almar Subdivision, Brgy. 177, Camarin ng nasabing lungsod ang biktimang kinilalang si Jesus Dagsaan, 18, residente ng Sunflower St. ng nasabi ring lugar at gulpihin.,Naabutan ng mga pulis ang biktima na duguan at namimilipit sa sakit ng buong katawan partikular na ng kanyang tiyan, agad nila itong isinugod sa Dr. Jose Rodriguez Memorial Hospital ngunit hindi na rin ito pinalad pang mabuhay.,Agad namang binitbit ng mga pulis ang lasing na lasing na suspek at ngayon ay nahaharap sa kasong murder.,Lumalabas naman sa imbestigasyon ng mga awtoridad na hindi naman umano magkakilala ang biktima at suspek at marahil dahil sa matinding kalasi­ngan ay napagtripan lamang nitong bugbugin ang biktima.",,
P3M ecstacy nasabat,,"Nasabat ng mga tauhan ng Bureau of Customs (BoC) sa Ninoy Aquino International Airport (NAIA) ang may 2,000 pirasong tabletas ng ecstacy o party drugs na nagkakaha­laga ng 3 milyong piso.,Ayon kay Lt. Sherwin Andrada, Customs Anti-Illegal Drugs Task Force (CAIDTF) Executive Officer for Operations, naharang ang dalawang parcels na dumating noong Mayo 7 mula Recklinghausen, Germany sa tulong ng K-9 sa Central Mail Exchange Center (CMEC).,Sa inisyal na imbestigasyon ang nasabing kargamento ay ipinadala ng Legion Athletics Ltd. kung saan tinatayang aabot sa mahigit sa 2,000 piraso ng ecstacy na may timbang na humigit-kumulang sa 500 gramo na idineklarang mga vitamins nang duma­ting sa bansa.,Nagsasagawa na ng imbestigasyon ang CAIDTF at ng Philippine Drug Enforcement Agency (PDEA) sa consignee ng kargamento na nakapangalan sa isang Darwin S. Bernardino, residente ng 36 D Jamaica St., Forrest Hill Subd., Brgy. Gulod, Novaliches, Quezon City.,Nahaharap ito sa kasong paglabag sa Tariff and Customs Code of the ­Philippines (TCCP) at Republic Act 9165 o Comprehensive Dangerous Drugs Act of 2002.",,
"Mga Kwentong OFWs: Ayuda sa OFWs sa Saudi, patuloy",,"Naglaan ng kalaha­ting bilyong piso ang Overseas Welfare and Workers Administration (OWWA) upang pang-ayuda sa mga distress at na-stranded na mga overseas Filipino wor­kers (OFW) sa Saudi Arabia dulot ng paghina ng ekonomiya sa naturang bansa.,Ayon kay Reynaldo Tayag, Officer In Charge Chief ng Regional Operation Coordination Servi­ces ng OWWA nasa P500 milyon ang kanila nang naibibigay sa mga OFWs na na-stranded at nawalan ng trabaho sa Riyadh, Jeddah at Alkubar sa bansang Saudi Arabia.,Sinabi ni Tayag, ang nasabing pondo ay nasa katumbas ng P194 milyon na OFWs ang nabiyayaan na nito mula sa relief assistance program ng ahensya.,Ang mga nakinabang nito ay ang mga apektadong OFW na tumanggap ng pinansyal na tulong kabilang ang naiwan nilang pamilya.,Bukod sa tulong pinansyal, namigay rin ang OWWA ng mga pagkain o food packs at hygiene kits o mga pangangailangan ng mga manggagawang Pinoy. Ayon sa OWWA mula Agosto 1 hanggang Agosto 18 ay umaabot na sa 10,134 OFW at kanilang pamilya ang natulungan nila sa ilalim ng relief assistance program.,Sa naturang bilang ay kasama ang 4,556 na nasa trabaho habang ang kabuan naman napauwi ay umaabot sa 773.,Siyam na kompanya ang pinapasukan ng mga OFWs na binubuo ng mga welders, electricians, fabricators at mason.,Sinabi ni Tayag na nasa P20,000 ang natanggap ng pamilya ng isang OFW habang P6,000 naman sa mga dependents.,Sa gitna nang nararanasang krisis sa naturang bansa, marami pa rin sa mga OFWs ang tumatanggi na magpa-repatriate o umuwi dahil sa pagnanais na tapusin ang kanilang kontrata o kaya ay umaasa pa ring magbabago ang kondisyon ng pagtatrabaho sa Saudi Arabia.,Samantala, aabot sa P3.352 milyon pesos ang naipamigay na ng OWWA Region 1 na financial assistance sa mga pamilya at dependents ng OFWs na apektado din ng krisis sa nasabing bansa, ayon kay Sergio Borgeta, officer in charge ng OWWA Region 1 base sa pakikipagtulungan ng OWWA Kingdom of Saudi Arabia Relief Program.,Nauna nang inihayag na siyam na kompanya ang bumagsak sa bansang Saudi kung saan naaapektuhan ang trabaho at suweldo ng mga manggagawa nito.,Minsan nang ikinuwento ng isang overseas Filipino worker (OFWs) na nakilalang si Lito Lanuza ang kalagayan ng mga Pinoy na stranded ngayon sa Saudi Arabia dahil nawalan ng trabaho bunsod ang pagbaba ng presyo ng mga produktong petrolyo.,Sa pahayag ni Dr. Roel Anicas na isang Academic Manager at editor sa nasabing bansa, sinabi nitong may siyam na kumpanyang nagsara at pinagbawalang kumuha at mag-employ ng mga manggagawa.,Dahi dito, umabot sa 31,000 OFWs ang hindi nabigyan ng sweldo sa loob ng anim hanggang walong buwan dahil sa pagka-ban ng mga kumpanya.,Isa sa mga nagsarang kumpanya ay ang Saudi Oger Ltd. na maitutu­ring na pinakamagandang kompanya sa Saudi, ngunit dahil sa nagloko ang kanilang empleyado kaya ito napilitang itigil ang kanilang operasyon.,Itinakbo umano ng mga Morocans at Lebanese ang pera ng kompanya.,Ang Saudi Oger ay isang construction at pribadong kumpanya na pagmamay-ari ng Rafik Hariri family na kung saan ang mayroon itong kapital na umaabot sa US$ 200 million.,Una nang sinabi ni Department of Labor and Employment (DOLE) Secretary Silvestro Bello 111 na bibigyan nila ng tulong na pinansyal ang mga OFWs na nawalan ng trabaho bunsod ng oil crisis sa Saudi Arabia.",,
2 paslit nasawi sa sunog,,"Dalawang batang mag­kapatid ang nasawi habang isa ang sugatan sa sunog na tumupok sa 20 bahay kahapon ng madaling-araw  sa Brgy. Talon 4, Las Piñas City.,Kinilala ng Las Piñas Bureau of Fire Protection (BFP) ang mga nasa­wing bata na sina Princess Nicole Palmones, 2-anyos, at Princess Eunice, 1-an­yos, na pawang mga naninirahan sa  Everlasting St., Medina Compound, ng naturang barangay.,Ayon sa mga awtoridad, ang mga magulang ng mga biktima na sina Roselyn Binegla at Richard Palmones ay nasa labas ng bahay nang magsimula ang sunog at iniwang natutulog ang mga ito. Hindi na nagawang makalabas ng mga bata na dahilan upang ma-trap sila sa tinutuluyang bahay.,Batay sa imbestigasyon, dakong alas-12:30 ng hatinggabi nang magsimula ang sunog. Hinala ng mga awtoridad naiwang kandila ang sanhi ng apoy na mabilis na ku­malat sa mga kalapit na bahay na pawang yari lamang sa light materials.",,
KILLER NG ST. LUKE’S NURSE SUMUKO,,"Pagkaraan ng halos limang araw mula nang mangyari ang ginawang pananaksak at pagpatay sa staff nurse ng St. Luke’s Medical Center ay kusang loob narin sumuko sa Quezon City Police District (QCPD) ang 22-an­yos na lalaking suspek na aminadong lulong sa ipinagbabawal na gamot sa nasabing lungsod.,Sa ipinatawag na Press Conference ni QCPD Director Sr./Supt. Guil­lermo Lorenzo Eleazar, iprinisinta nito sa mga mamamahayag ang suspek na si Jeffrey Guarin y Abalos, single, walang trabaho at naninirahan sa No. 86-B Doña Juana St., Brgy. Kristong Hari, Quezon City.,Aminado ang suspek na siya ang sumaksak at pumatay sa biktima na si September Ann Paz y Malvar, 24, single, tubong Sarat, Ilocos Norte at kasalukuyan naninira­han sa inuupahang kuwarto nito sa No. 0086 F3 Doña Juana Rodriguez St. ng nasabing barangay.,Matatandaang dakong alas-6:15 ng umaga noong Sabado Agosto 20, nang madiskubre ang bangkay ng biktima na may 19 malalalim na saksak sa kanyang likod at batok at maging sa kanyang kanang bahagi ng balikat.,Sinabi ni Supt. Marcelo, base umano sa paha­yag ng  suspek na  nakukonsensiya umano ito  sa kanyang ginawang pagpatay sa biktimang nurse kung kaya’t kusa na itong sumuko sa QCPD Station. 11 sa pamumuno ni P/Supt. Christian Dela Cruz.,Ayon sa ginawang pag-amin ng suspek hindi umano niya pakay na patayin ang biktima sa halip ay gusto niya lang itong pagnakawan subalit nagising ang biktima kung kaya’t pinagsasaksak niya ito hanggang sa mapatay.,Aminado rin ang suspek na nasa ilalim siya ng impluwensya ng alak at droga nang gawin niya ang krimen.,Nakuha rin sa suspek ang duguang dalawang short nito na siyang suot nito nang mangyari ang krimen.,Napag-alaman din kay P/Supt. Dela Cruz, na nito lang Agosto 22 ay kusang sumuko rin ang suspek sa Oplan Tokhang kasama nito ang dalawang iba pa subalit agad din itong pinauwi matapos makapagbigay ng ilang mga impormasyon.",,
Dadalhin ko kayo sa impiyerno!,,"Ito ang pagbabanta ni Philippine National Police (PNP) chief Dir. Gen. Ronald ‘Bato’ Dela Rosa sa mga pulis na nagre-recycle ng mga nakumpiskang kontrabando.,Sa kanyang pagbisita sa Camp Vicente Lim sa Calamba, Laguna bilang bahagi ng 115th Anibersaryo ng Police Service kahapon, sinabi ni Dela Rosa na kasangga siya ng mga matitinong pulis hanggang sa huli pero hindi ng mga tiwaling parak.,“Hindi ko kayo sasamahan, pero ihahatid ko lang kayo sa impiyerno,” mensahe ni Bato sa mga tinaguriang ‘ninja cops’. “Hanggang doon na lang.”,Sinabi rin ni Dela Rosa na sampal sa kanya ang Senate hearing dahil sa akusasyon kontra ilang miyembro ng Antipolo police na sangkot umano sa ilegal na droga.,Gayunman, tuloy aniya ang kanilang kampanya laban sa ilegal na droga dahil sa mandato nila na ‘to serve and to protect’.,Malaki ang tiwala ni Dela Rosa na may patutunguhan ang pagdinig ng Senado kaugnay sa extrajudicial killings.,Aniya, masaya sila sa mga panukalang batas na nais isulong ng ilang senador na pakikinabangan ng mga pulis.,Isa sa tinukoy ang pagbabalik kontrol o pa­ngangasiwa sa mga police training institution ng PNP tulad ng PNPA at PMA na ngayon ay pinatatakbo ng Philippine Safety College.,Isa pa ay makatutulong din sa PNP ayon kay Dela Rosa kung maam­yendahan ang wiretapping law na planong ipa-exempt sa batas ang police operations kontra illegal drugs.",,
GOBYERNO GUILTY DIN SA ENDO,,"Hindi lang ang mga pribadong kumpanya ang guilty sa pagsasamantala sa mga empleyado dahil kasama dito ang gobyerno na mayroong halos kahalating milyong contractual employees.,Ito ang lumabas sa budget hearing ng ­Civil Service Commission (CSC) na dinaluhan ng mga opisyales ng komisyon sa pangunguna ni chairperson Alicia dela Rosa-Bala sa Kamara kahapon.,Sa pagtatanong ni ACT party-list Rep. Antonio Tinio, inamin ni Bala na umaabot sa 595,162 ang contractual employees sa gobyerno na mas mataas sa 337,948 noong 2014.,Sa naturang bilang, sinabi ni Bala na 98,553 dito ay nagtatrabaho sa national governmment; 26,892 ay nasa Government Owned and Controlled Corporation (GOCCs); 31,120 ang nasa State Universities and Colleges (SUCs); 8,311 sa Local ­Water Districts at 430, 286 naman sa lahat ng Local Government Units (LGUs) sa buong bansa.,Gayunpaman, sinabi ni Bala na ang mga Job Orders sa mga LGUs ay hindi na sakop ng civil service dahil kinuha na ng Commission on Audit (COA) ang responsibilidad sa mga ito.,“Sa palagay natin ang gobyerno mismo ang lumalabag mismo ng labor rights ng mga kababayan natin,” ani Tinio kaya hinamon nito ang gobyerno na unahin ang mga empleyadong ito na iregular bago ang mga end of contract emplo­yees sa pribadong sector.,Sa report ni Bala sa Kamara, umaabot na sa 1,855,752 na ang buong puwersa ng manggagawa sa gobyerno sa buong bansa kung saan 1,695,347 dito ay mga career employees.",,
Hindi ako sangkot sa droga sa NBP — Usec Baraan,,"Itinanggi ni dating Justice Undersecretary Francisco Baraan III na sangkot siya sa ilegal na bentahan ng shabu sa loob ng New Bilibid Prisons (NBP).,Ang pahayag ay ginawa ni Baraan kasunod ng pagputok ng kanyang pangalan sa umano’y “matrix” ng mga persona­lidad na sangkot sa drug trade sa NBP, kasama si Justice Secretary Leila de Lima.,“All I can say now is that this is something I totally cannot imagine myself being involved in; it contradicts the deepest Christian values I hold dear. I know myself, and in due time the truth will prevail,” ayon kay Baraan.,Sinabi ni Baraan na inirerespeto niya si Pa­ngulong Rodrigo Duterte at alam din niya na wala siyang kapangyarihan ng tulad ng kay Pangulong Duterte.,“I respect our President, but I am powerless before him. All I ask is fairness and due process, a chance to vindicate myself in a formal proceeding. If a complaint will be filed, so then I will have the opportunity to present my side,” wika pa ni Baraan.,Nilinaw pa ni Baraan na ang Bureau of Corrections (BuCor) ay isa lamang sa maraming ahensiya sa ilalim ng Department of Justice (DOJ) na nasa limitado niyang superbisyon, kasama na rin ang Board of Pardons and Parole, Parole and Probations Administration, at ang Office of the General Corporate Counsel.,Hindi rin umano siya nakialam sa operas­yon ng BuCor at maging ng pitong penal colonies.",,
"Drug money, ibabawal sa bangko",,"Hindi na puwedeng itago sa bangko ng mga personalidad na sangkot sa pagpapakalat ng ilegal na droga ang mga perang kanilang nakolekta sa pagbebenta ng mga ito, oras na maipatupad ang pag-amyenda sa Dangerous Drugs Act na isinusulong ni Senador Panfilo Lacson.,Sa Senate Bill 1025 na pinamagatang “An Act Authorizing the Examination of Bank Deposits, Accounts and Records of Pushers, Manufacturers, Cultivators, Importers and Financiers of Dangerous Drugs, Amending for the Purpose Republic Act No. 9165 and for Other Purposes,” tatanggalin sa mga napoprotektahan ng nabanggit na batas ang mga bank accounts ng mga gumagawa, nag-aangkat, nagpapakalat at nagpopondo sa mga ilegal na droga.,Paliwanag ni Lacson, sa kasalukuyang sistema ay hirap na hirap ang mga awtoridad na tuntunin ang mga nakatagong pera ng mga sangkot sa ilegal na droga dahil napapabilang pa ang mga ito sa pinoprotektahan ng mga batas na umiiral.,Ayon pa kay Lacson, hindi umano magiging ganap ang kampanya ng pamahalaan laban sa ilegal na droga kung ang mga salapi ng mga ito ay hindi madidiskubri at mapupunta sa kustodiya ng mga awtoridad.",,
MMDA post bakante,,"Nabakante ngayon ang pinakamataas na pwesto sa Metropolitan Manila Development Authority (MMDA) matapos magbitiw sa puwesto si Officer-in-Charge Emerson Carlos noong nakaraang Biyernes kaugnay sa ibinigay na palugit ni Pangulong Rodrigo “Digong” Duterte sa lahat ng appointees ng nakaraang administrasyon.,Pansamantalang pumalit si Assistant General Manager (AGM) for planning Thomas Orbos, na tatayong general manager ng naturang ahensya at si Julia Nebrija, World Bank Philippines consultant, bilang AGM for operations.,Sa naging panayam kay Orbos, nilinaw nito na ang mga proyektong may kaugnayan sa trapiko kagaya ng Illegal Parking at Anti-Colorum ay nasa ilalim na ng Department of Transportation (DOTr).,“[MMDA Traffic Enforcers] will remain administratively with us, but in terms of chain of command, nandun na sila kay DOTr. They will take their orders from DOTr’s chief traffic officer,” dagdag ni Orbos.,Ang naging desisyong ito ng MMDA at DOTr ay kaugnay na rin sa pagkakaroon ng unified effort ng mga ahensya sa pagsasaayos ng problema sa trapiko.,Samantala, dagdag pa ni Orbos na mas pagtutuunan ng MMDA ang mga isyu sa baha, pagkakalat at iba.",,
Pati Memo ni PDU30 kopya kay Marcos,,"Pinuna kahapon ni Albay Rep. Edcel Lagman na ang Memorandum Circular No.4 na inisyu ni Pangulong Rodrigo Duterte ay kaparehas o reminiscent din ng inisyung memorandum ni dating Pangulong Ferdinand Marcos noong panahon ng Martial Law.,“You could see simi­larity, embedded pattern. Pattern of denying people, public official of due process,” ani Lagman na ang tinutukoy ay ang memorandum na nag-aatas sa lahat ng PNoy appointees na bakantehin ang posisyong ibinigay sa kanila ni dating Pa­ngulong Noynoy Aquino.,Ani Lagman, mayroon umanong stigma na kadikit ang pagbibitiw  dahil iniuugnay agad sila sa korupsyon.,Bagama’t malinaw naman umano na ang mga presidential appointees ay nagsisilbi “at the pleasure of the President”, hindi pa rin maganda ang pamamaraan ng pagpapaalis sa kanila ng bagong Pangulo.,Ganito rin ang simpatiya ni Caloocan City Rep. Edgar Erice na nagsabing, “Unfair naman ito lalo na mga opisyal na nasa ahensya na ng ilang taon pero dahil magaling sa trabaho ay na-appoint ng pa­ngulo.”",,
Gigil na gigil ako! — Bato,,"“Gigil na gigil talaga ako sa kanila!”,Ito pa rin ang ipinara­ting na mensahe ni PNP chief Director General Ronald ‘Bato’ dela Rosa sa mga pulis na sangkot sa illegal drug operations sa kanyang pagharap kahapon sa pangalawang araw ng pagdinig ng joint Senate committee on justice and public order kaugnay sa sinasabing extrajudicial killings.,“If I have my way, ‘di ko na lang sasabihin pero ‘di ko ma-imagine na pulis, you swore to protect tapos ikaw ang magdodroga. ‘Di ko na sasabihin,” ayon kay Dela Rosa.,Kasabay ito ng pag-amin ni Dela Rosa sa Senado na inaasahang lolobo pa ang kasalukuyang mahigit sa 300 tauhan ng PNP na sangkot sa droga.,“Honestly tataas pa ‘yan dahil sa war on drugs, maraming lumabas na information. Ang watchlist, nabulaga kami sa mga info na may tumatanggap na ganito o nagbebenta na ganito,” ayon kay Dela Rosa.,Ang mga sangkot ay isa-isa na umanong nawawala at inilipat sa iba’t ibang rehiyon.,Sa kasalukuyan ay nasa 756 ang namatay na may kinalaman sa droga mula sa isinagawang 569 police operations.,Pero pinaninindigan ni Dela Rosa na ang 756 na namatay ay maituturing o pinaniniwalaang nanlaban nang sila’y arestuhin o kaya’y nang-agaw ng baril.,“Otherwise, kung hindi sila nanlaban, eh ‘di buhay sana sila,” diin nito habang ipinupunto na, “Unless proven otherwise, I presume my men are performing their duties regularly.”, Siniguro rin ni Dela Rosa sa Senate hearing kahapon na, “We always follow the rule of law.”,Aniya, panakot lamang umano ang paulit-ulit na pahayag ni Pangulong Rodrigo Duterte na papatayin ang mga tulak at gumagamit ng droga upang sila’y sumuko sa pulisya.,“Kasi this is psychological warfare. Kapag hindi sila tinakot, hindi sila su-surrender,” paliwanag nito.,Dagdag pa ni Bato, ang “shoot to kill order” ni Pangulong Duterte ay para lamang sa mga sumusubok manlaban at maglagay ng panganib sa buhay ng mga kapulisan.,Nang tanungin ni Sen. Bam Aquino kung masisigurado niya ang kaligtasan ng anak ng mag-asawang napatay ng Antipolo police na si Mary Grace Aquino, inalok ni Dela Rosa ang official residence nitong ‘White House’ sa Kampo Krame bilang pansamantalang tirahan.,“Come to me. I’ll let you stay in the White House. You’ll be safe there,” seryosong alok ni Dela Rosa sa mga testigo.",,
MARCOS BURIAL PINIGIL NG SC!,,"Kahit pa may ‘go signal’ na ni Pangulong Rodrigo Duterte, hindi maisasagawa ang paglilibing kay da­ting Pangulong Ferdinand Marcos sa loob ng susunod na 20 araw matapos itong pigilin ng Korte Suprema kahapon.,Ito ay matapos magpalabas ang Supreme Court (SC) ng status quo ante order (SQAO) sa kanilang en banc session kaugnay ng anim na petisyong inihain ng iba’t ibang grupo at indibidwal na tumututol sa pagpapalibing kay Marcos sa Libingan ng mga Bayani (LNMB).,Kasabay nito, iniusod din ng SC sa Agosto 31 ang nakatakdang oral argument ngayon (Agosto 24).,Iniutos rin ng SC na pag-isahin ang lahat ng petisyon na inihain laban sa kautusan ng Department of National Defense (DND) na nilagdaan ni Defense Sec. Delfin Lorenzana noong Agosto 7, 2016 na ililibing si Marcos sa LNMB.,Ginamit ng mga petisyuner na dahilan sa kanilang pagtutol ang pang-aabuso na ginawa ng rehimeng Marcos, human rights violations noong panahon ng Martial Law, at paglabag sa written agreement sa pagitan ng Philippine government, sa pamamagitan ni da­ting President Fidel Ramos, at ng pamil­yang Marcos kaugnay sa pagpapalibing ng bangkay nito sa Ilocos Norte.,Pero si incumbent Bayan Muna Rep. Carlos Zarate, bagama’t natutuwa sa unang tagumpay ng kanilang petisyon, “Gusto namin na maglabas ng ruling ang SC na kahit kailan hindi puwedeng ilibing si Marcos sa Libingan ng mga Bayani.”,Maging si Albay Rep. Edcel Lagman ay handang ipaglaban ang “permanenteng ban” kay Marcos na mailibing sa LNMB at preparado na umano sila sa oral argument upang kumbinsihin ang mga mahistrado ng Kataas-taasang Hukuman sa kanilang posis­yon.,Ikinatuwa rin ni Lagman ang 20-araw na SQAO dahil sinakop nito ang Setyembre 11 na ika-99th birthday ng yumaong diktador. Pinaniniwalaang ito talaga ang target date ng libing ni Marcos sa LNMB at ‘decoy’ lamang ang September 18 date na pinalulutang.,“It can be on time for his 99th bday…..20 days cover Sept 11. Maganda na ‘yon. Importante ‘yun,” anang solon.,Ganito rin ang punto ni Akbayan Rep. Tom Villarin, “Walang relevance ang September 18. Mas malapit sa katotohanan ang September 11.”",,
6 patay sa Italy quake,,"Anim na ang nasawi at marami ang nasugatan sa nangyaring malakas na paglindol sa bansang Italy kahapon ng mada­ling-araw.,Sa ulat, tinukoy ng US Geological Survey ang lindol na may lakas na magnitude 6.2 na sumentro sa timog-silangan ng Italy partikular sa lungsod ng Perugia at may malalim na 10 kilometro.,Kaugnay nito, ­tiniyak ng Department of Fo­reign Affairs (DFA) na walang Pinoy na nada­may sa nangyaring ma­lakas na paglindol sa nasabing bansa.,“So far we have not received report of any Filipinos affected by the earthquake in Italy. Our embassy in Rome conti­nues to monitor the situa­tion of Filipinos there. There are about 170,000 Filipinos in Italy,” sa text message sa Abante ni DFA Asst. Secretary Charles Jose.,Ang unang nakumpirmang nasawi ay ang mag-asawang matanda matapos bumagsak ang kanilang bahay sa Pescara del Tronto sa lalawigan ng Marche.,Sa inisyal na imbes­tigasyon, halos ­mawala sa mapa ang bayan ng Ama­trice dahil sa maraming gusali at kabahayan ang gumuho gayundin may na­italang pagguho ng mala­laking bato sa Gran Sasso mountain sa Abruzzo region.",,
9 ‘pusher/user’ ipinarada sa Batangas,,"Gamit ang dalawang arko na may nakasulat na “Ilibing ang multo ng droga sa Agosto”, muling nag ala-flores de mayo at ipinarada ang siyam na mga pusher at mga user na nahuli sa drug operation sa Tanauan City, Batangas noong Lunes ng hapon.,Ang naturang parade ay bahagi ng shame campaign ni Tanauan City Mayor Antonio Halili para sugpuin ang droga sa kanyang lungsod.,Kabilang sa mga ipinarada ay sina Arwin de Sagun, 40-anyos na isang dating pulis na ngayon ay isa na umanong talamak na pusher.,Kasama rin sina Norbeto Morales, Roland Padayao, Isagani Upaya, Roi Fajardo, John Carlo Inocencio, Gil Panuelos, Jerry Escalillas at isang babae na si Lucila  Fajardo.,Ang mga suspek ay naaresto matapos maaktuhan ng mga tauhan ng Civil Security Unit-MAC Group ng Tanauan City na nagpa-pot session sa RR Alley Bgy. Poblacion 4, Tanauan City dakong alas-dos ng hapon.,Bukod sa paglalakad sa mga main road ng lungsod pasan ang isang kabaong at may mga placard sa katawan na may nakasulat na “Adik/pusher ako, huwag tularan”, sinampahan din ng kaso ang mga suspek.",,
"25 dayuhan kinasuhan sa drug, cybercrime",,"Pormal nang ipinagharap ng kaso sa korte ng Bureau of Immigration (BI) ang 25 dayuhan na nadakip sa kilalang tourist destination ng bansa na Boracay matapos masangkot sa iligal na droga at cybercrime.,Ayon kay BI Commissioner Jaime Morente kinasuhan sa korte ang 18 Taiwanese at 7 Chinese nationals dahil sa pagiging undesirable aliens kung saan maliban sa pagkakakulong ay agad itong ipapatapon palabas ng Pilipinas at awtomatikong blacklisted nang makabalik ng bansa.,Kabilang sa mga kinasuhan ay ang mga Taiwa­nese nationals na sina Lin Szu Wei, Hsiao Chun-Huang, Zeng Shao-Wei, Chang Chih-Chih, Fan Yu-Lung, Chen Jhih-Hong, Chou Yuan-Syun, Wu Pei-Yu, Weng Wei-Chieh, Yang Shuang-Chuan, Wu Shau-Wei, Lien Yu-Ting, Sun Chia-Hui, Wang Yung-Chun, Jhou Tian-You, Hong Gou-Siou, Chou Hsi-Ao, at Lo Li-Yin.,Habang ang mga Chinese nationals naman ay sina Zhou HognHua, Zeng Hui, Han FengShuang, He Zonglong, Zhong Yuling, Wang Juan at Gong Chun.",,
Bagyo pumasok na sa PAR,,"Pumasok na sa Philippine Area of Responsibility (PAR) ang bagyong ‘Dindo’ na may international name na Lion Rock, ayon sa Philippine Atmospheric Geophysical and Astronomical Services Administration (PAGASA).,Ayon sa weather bureau, nagpalabas na sila ng severe bulletin number one kaugnay ng bagyong ‘Dindo’ na huling namataan sa layong 1,200 kilometro sa Igbayat Batanes subalit hindi naman ito inaasahang magla-landfall.,Nagtataglay ito ng lakas ng hanging nasa 130 kph malapit sa gitna at pagbugso na 160 kilometers per hour. Kumikilos ang bagyong Dindo sa direksyon ng south southwest sa bilis na 7kph.,Kaugnay nito ay isa pang low pressure area (LPA) ang binabantayan sa silangang bahagi ng bansa.,Ang Metro Manila ay magiging maulap at magkakaroon ng manaka-nakang pag-ulan at maging sa mga natitira pang bahagi ng bansa.",,
3 pang tulak sa Bulacan bulagta,,"Tatlo pang shabu pusher na nasa listahan ng illegal drug personalities ng pulisya ang napatay sa magkahiwalay na lugar sa lalawigan ng Bulacan.,Ayon kay P/Supt. Rizalino Andaya, Norzagaray police chief, nakilala ang mga napatay na sina Rodrigo Maringal y Villanueva alias Boy Cruz, 40, may asawa at Danilo Bardaje alias Jomar Fulgo, nasa hustong gulang at kapwa ng Block 3, Lot 72, Phase 1 Bgy. FVR na kapwa nagtamo ng tama ng bala sa katawan sa isinagawang buy-bust operation ng Norzagaray Philippine National Police (PNP) sa drug den sa Phase 1, Bgy. FVR, Norzagaray, Bulacan kamakalawa.,Samantala, napatay din sa hiwalay na drug operation si Rodesto Jenotan y Censo alias Hudas, shabu pusher sa buy-bust operation sa Bambang, Bocaue, Bulacan kamakalawa habang nadakip ang kanyang live-in partner na kinilalang si Marites Nicolas y del Rosario, 44-an­yos.",,
"Ginang pinalaya, mag-ama bihag pa rin",," –– Pinalaya ng Abu Say­yaf Group (ASG) ang isang 44-anyos na ginang na kanilang dinukot sa lalawigan ng Zamboanga Sibugay, ngunit bihag pa rin ng notoryosong grupo ang asawa at anak nito sa Sulu, isa sa 5 probinsya ng Autonomous Region in Muslim Mindanao (ARMM).,Dinukot ang buong mag-anak ng mga armado na lumusob sa kanilang bahay sa bayan ng Payao nitong Agosto 5 lamang at dinala sila ng isang motorboat sa Sulu. Kinumpirma na kahapon ng militar na nakalaya na si Nora Ronoc matapos itong dumating sa bahay ng kanyang pinsan sa bayan ng Siay sa Zamboanga Sibugay nitong Martes.,Pansamantala itong nanunuluyan doon at hinihinalang nagbayad ng ransom sa Abu Sayyaf Group ang mga kaanak ni Nora upang itong makalaya at maghanap ng salapi para makuha ang asawang si Alemer, 42, at anak na si Ricson, 8.",,
Tauhan ni Kerwin Espinosa dinampot,,"Inaresto ng pulisya ang sinasabing sidekick ni Kerwin Espinosa, ang anak ni Albuera Leyte Mayor Rolando Espinosa na itinuturing na bigtime drug lord sa Central Visayas.,Sa nakarating na ulat sa Camp Crame, kinilala ni Cebu City Deputy Chief of Police Supt. Artemio Recabo ang suspek na si Roderick Palermo Espina, 54, ng Maa­sin, Southern Leyte.,Batay sa imbestigasyon, anim na buwan nang nakatira sa isang pension house sa Barangay Lorega, Cebu City si Espina pero ipinagtaka ng may-ari kung bakit hindi nito ipinalilinis ang tinitirhan.,Dito na umano inalerto ng management ang mga pulis na nag check-in pa sa katabing kwarto para matiktikan ang bawat galaw ni Espina.,Kahapon ng umaga ay tuluyan nang pinasok ng mga tauhan ng PRO-7 ang kwarto ni Espina at nakumpiska ang dalawang baril, hindi pa matukoy na dami ng shabu at marijuana gayundin ang mga kagamitan sa paggawa ng shabu.,Sa interogasyon, inamin naman ni Espina na kilala nito si Kerwin pero hindi pa ito nagbibgay ng karagdagan pang impormasyon.,Sa pagdakip kay Espina, umaasa ang pulisya na malaki ang maitutulong ng mga salaysay nito para matunton kung saan nagtatago si Kerwin.",,
"Lanao ex-mayor, 2 pa tinuluyan ng Ombudsman",,"Tatlong opisyal ng Lanao del Norte kabilang ang dating alkalde nito ang kinasuhan ng graft ng Office of the Ombudsman dahil sa fund disbursement na aabot sa P11 milyon.,Ayon sa Ombudsman may probable cause para kasuhan ng paglabag sa Anti Graft and Corrupt Practices sina Pantar, Lanao del Norte ex-Mayor Norlai­nie Limbona, Municipal Accountant Paganaibae Macaumbos at dating Municipal Treasurer Orac Racmat.,Sa imbestigasyon lumilitaw na ang tatlong opisyal ang siyang na­ngasiwa at nag-apruba ng ilang fund disbursements mula Enero 2008 hanggang Enero 2009 na aabot sa P11.8 milyon.,Ayon sa Ombudsman, maliban sa disbursement ay mayroon pa umanong mga cash advances ang lokal na pamahalaan na hindi pa naili-liquidate na malinaw na paglabag sa Commission on Audit (COA) Circular No. 97-002.,“The Commission on Audit reported that Racmat had unliquidated cash advances of P2,310,185.30 and also cited the lack of reports, records and documents to account for the funds,” ayon pa sa Ombudsman.,Sa ilalim umano ng COA rules walang cash advances ang dapat ibigay kung hindi mabibigyang katwiran kung saan ito gagastusin at hindi muling makakakuha ng cash advance kung hindi pa nali-liquidate ang naunang nakuhang pondo.",,
"Trike driver, 12 beses binaril",,"Nasawi ang isang tricycle driver matapos paulanan ng bala ng hindi pa nakikilalang mga suspek habang nagpapahangin kahapon ng madaling araw sa Port Area, Maynila.,Nagtamo ng 12 bala sa iba’t ibang bahagi ng katawan mula sa tatlong suspek ang biktimang si Melchor Escalante, 34, miyembro ng Commando Gang, at residente ng 11th Street, Port Area, Maynila.,Sa imbestigasyon ni SPO2 Charles John Duran, ng Manila Police District-Homicide Section (MPD-HS), dakong-3:30 ng madaling-araw naganap ang insidente sa harap ng bahay ng biktima.,Ayon kay Noel, ka­patid ng biktima nadatnan niya ang kapatid at sinabihan ito na may napansin siyang tatlong lalaki na palakad-lakad malapit sa kanilang tahanan.,Nang umakyat ng bahay si Noel, maya-maya ay nakarinig siya ng sunud-sunod na putok at nang tingnan, nakita niya ang nakahandusay na kapatid kaya mabilis niya itong isinugod sa Gat Andres Bonifacio Medical Center pero di na ito umabot pa ng buhay.,Patuloy naman ang imbestigasyon ng pulisya para malaman ang motibo at kung sino ang nasa likod ng krimen.",,
Bala kay Lolo nasalo ng apo,," — ­Hustisya ang hiling ng pamilya ng napatay na batang edad limang taong gulang ma­tapos nang mistulang saluhin ang bala para sa kaniyang lolo mula sa dalawang hindi pa naki­kilalang salarin na nakasakay sa motorsiklo kamakalawa dito.,Nakilala ang biktima na si Danica Mae Garcia, kindergarten pupil sa East Central Integrated School, residente ng Sitio Kamangaan, Bgy. Ma­yombo ng lungsod na ito.,Sinasabing ang tala­gang pakay ng mga suspek ay ang lolo ng bata na si Maximo Garcia, alias ‘Ama Jun’, 53-an­yos subalit ang tinamaan sa mukha ay ang kanyang apo na noon ay naliligo.,Huminto umano ang motorsiklo sabay pagbaba ng suspek at nagpa­putok ng baril. Inaalam na ng kapulisan ang mo­tibo ng krimen kung may kaugnayan ito sa perso­nal na alitan.",,
Mga Kwentong OFWs: Tuwa at pagtitiis,,"Apatnapu’t apat na manggagawang Pinoy ang nakauwi na sa Pilipinas matapos mawalan ng trabaho at nakaranas ng pagmamaltrato mula sa kanilang mga employer sa Saudi Arabia.,Ayon sa report ng Overseas Welfare Workers Administration (OWWA) magkakasunod na duma­ting noong Sabado ng gabi ang 44 overseas Filipino workers (OFWs) sa Ninoy Aquino International Airport (NAIA) Terminal 1.,Dakong ala-una ng hapon nang lumapag ang unang batch na 20 Pinoy sa NAIA, sumunod naman ang 9 na OFW at ang pinakahuling dumating ay ang 15 bandang alas-10:00 ng gabi mula sa Riyadh Saudi Arabia matapos na ilang buwang hindi pinapasuweldo hanggang sa mawalan ng trabaho.,Nabatid na ang 44 manggagawang Pinoy na dumating ay pawang nagtratrabaho sa Saudi Ohay Company at ilang buwan silang nagtiis doon na walang suweldo o benepisyo dahil ang kanilang pinagtrabahuhan ay nalugi.,Tiniyak naman ng OWWA sa mga OFW na pag-uwi sa Pilipinas ay mabibigyan ng tulong tulad ng trabaho, livelihood, legal assistance at financial.,Nangako naman ang OWWA at ang Philippine Overseas Employment Administration (POEA) na bukod sa P20,000 tulong na matatanggap ng bawat OFW ay mayroon pa silang ibibigay na karagdagan na tulong.,Napag-alaman na ang mga na-stranded na OFW sa Riyadh ay pumipila para lamang makakuha ng libreng supply ng pagkain mula sa embahada ng nasabing bansa dahil kahit singko sentimo ay walang-wala sila.,Ngunit sa kabila ng hirap, marami sa mga ito ang nagtitiis sa tinatawag na kampo o barracks ng mga stranded na Pinoy.. isa dito si Rene Balcazo na ilang buwan nang nanatili sa barracks.,“Masaya na po ako at nakauwi na ako sa Pilipinas. Naghirap po ako nang mawalan ako ng trabaho. Pero kahit paano po ay makakapiling ko na ang pamilya ko,” pahayag ni Balcazo.,Pahayag pa nito na kinakailangan nilang makuha ang kanilang natitirang suweldo na limang buwan sa kumpanyang pinasukan.,Nangako naman ang administrasyong Duterte na sila ang mag-aayos sa kanilang unclaimed salaries at benefits ng mga distressed Pinoy.,Samantala inihayag pa ni Balcazo na marami pang kasamahan niyang manggagawa ang nanatili sa Riyadh na naghihintay ng kanilang exit visa upang makauwi na ng Pilipinas.,Nangako naman ang Ministry of Labor ng Saudi, na sasagutin ang libreng ticket pabalik ng Pilipinas at tulong para masingil ang mga kumpanyang pinagtrabahuan ng mga OFW na hindi pinasuweldo.,“To those workers who will decide to go, we assigned many lawyer officers to take their claims and go after the companies” pahayag ni Moffarej Saad Alhoqubani ng Saudi Arabia Minister of Labor and Social Development.,Pahayag naman ni Rodalito Montoya na mananatili pa rin siya sa Saudi hanggang hindi niya nakukuha ang kanyang mga benefits sa loob ng 24 taon na pagtatrabaho doon.,“Mag-stay muna siguro ako. Kasi 24 years na ako, ‘yung benefits di ko alam kung makukuha ko pa” ani ni Montoya,Nakipagpulong na ang Philippine delegation sa mga kumpanya sa Saudi para ma-absorb ang mga OFW na ayaw umuwi.,Sabi naman ng Ministry of Labor, iilang kumpanya na lamang ang apektado at hindi na lalaki pa ang problemang ito.",,
"Indian chief minister nagpabuhat sa baha, binatikos",,"Umani ng katakut-takot na batikos mula sa netizens ang nai-post na larawan ng chief minister sa India na nakitang nagpapabuhat sa mga sundalo para hindi mabasa ang paa ng tubig baha.,Ang larawan ay nakunan matapos na dumalaw sa binahang lugar ng Maddhya Pradesh si chief minister Shivraj Singh Chouhan at magpabuhat ito sa mga sundalo.,Nagkaroon ng maraming basher si Chouhan na ang karamihan ay nagalit dahil hanggang binti lamang ang taas ng tubig pero hindi pa nito nagawang makapaglakad.,Nalaman na ilang araw ng nakaranas ng pagbaha sa lugar kung saan may naiulat na 17 katao ang namatay.,Sanhi ng galit ng netizens gumawa sila ng mga memes para sa kanilang opisyal.",,
200 naospital sa ammonia leak,,"Umabot sa 200 katao ang nahospital matapos ang naganap na pagsabog sa isang chemical fertilizer factory at kumalat ang nakakalasong gas sa malaking bahagi ng Chittagong City, sa bansang Bangladesh nitong Martes, ayon sa mga opisyal.,Ayon sa mga pulis at bumbero, daan-daang mga residente ang inilikas mula sa kanilang mga bahay na malapit sa di-ammonia phosphate (DAP) plant sa port city kung saan 500-tonne capacity ammonia tank ang sumabog nitong Lunes.,Sinabi ni Mesbah Uddin, ang chief administrator ng distrito, na 56 katao na-confine sa Chittagong Me­dical College Hospital matapos ang gas leak.,“Eight have been discharged. Forty-eight people are still in the hospital today but they are out of danger,” ayon sa opisyal.,“Around 150 people were given first aid locally,” dagdag pa nito.,Magdamag ang isinagawang pagsisikap ng mga bomber upang matigil ang leak at idineklarang kontrolado kinaumagahan.",,
"Pagdilao, Tinio kinasuhan na",,"Tuluyan nang kinasuhan sa National Police Commission (Napolcom) ang dalawang aktibong police generals na nauna nang pinangalanan ni Pangulong Rodrigo ‘Digong’ Duterte.,Ayon kay Atty. Johnson Reyes ng Inspection, Monitoring and Investigation Service ng Napolcom, kinasuhan na sina dating National Capital Regional Police Office (NCRPO) Director Chief Supt. Joel Pagdilao at dating Quezon City Police District (QCPD) Dir. Edgardo Tinio.,Kasong serious neg­lect of duty, serious irre­gularity in the performance of duty at conduct unbecoming of an officer and a gentleman sina Tinio at Pagdilao dahil sa pagkakasangkot ng mga ito sa iligal na droga.,Kaugnay nito’y wala pa ring malinaw na ebidensya laban kay Chief Supt. Bernardo Diaz na dating Regional Director ng Region 6.,Samantala, hindi na hurisdiksyon ng Napolcom sina Ret. Gen. Marcelo Garbo at Vicente Loot na kasalukuyang alkalde ng Daang Bantayan, Cebu, kaya hindi na sila kasama sa kanilang imbestigasyon.",,
"Ahente ng lupa, ‘di pinatawad ng tandem",,"Patay ang isang babaeng ahente ng lupa matapos pagbabarilin ng riding-in-tandem sa isang mall sa Batangas City kahapon ng umaga.,Kinilala ang biktima na si Julie Armamento residente ng Bgy. Sta. Clara, Batangas City.,Ayon sa report ng pulisya, naglalakad lang ang ‘di pa nakikilalang biktima sa may parking lot ng SM-Batangas Mall sa Bgy. Pallocan West nang lapitan ng riding-in-tandem at pagbabarilin ito.,Agad nasawi ang biktima makaraang magtamo ito ng mga tama sa katawan.,Mabilis na tumakas ang mga suspek na kapwa nakasuot ng full helmet at jacket patungo sa city proper ng Batangas City,Inaalam pa ng pulisya kung ano ang motibo at kung  sino ang mga responsable sa krimen.",,
"MMDA tsupi sa trapik,  sa basura at baha na lang",,"Hindi na sa Metro Manila Development Authority (MMDA) ang pagmamando ng daloy ng trapiko sa Metro Manila at kinuha na ng Department of Transportation (DOTr) ang full control at manage­ment ng Metro traffic.,Ito ang pahayag kahapon ni DOTr Sec. Art Tugade nang pulungin niya kahapon ang mga opisyal ng MMDA sa Makati City.,Sinabi ni Tugade, gusto niyang hawakan ang naturang tungkulin sa pagnanais na maipatupad ang mga programang makatutugon sa sobrang bagal ng galaw ng mga sasakyan sa Kalakhang Maynila lalo na sa mga pangunahing lansangan.,Ayon kay Cherie Mercado, tagapagsalita ng DOTr, simula kahapon ay ang DOTr na ang nagpatupad ng control ng traffic flow sa Metro Manila, katuwang ang iba’t ibang tanggapan ng pamahalaan sa iisang chain of command.,Ang MMDA, sa kabilang dako, ay itinalaga na lamang sa metropolitan’s solid waste management at flood control projects, katuwang ang iba’t ibang local governments, ayon kay Mercado.",,
"Bubuhaying Napoles case, ex-DOJ off’l ang target",,"May pasabog ding kakambal ang pagbuhay sa kaso ni pork scam queen Janet Lim Napoles dahil meron itong isasabit na dating opisyal umano ng Department of Justice (DOJ) at narinig na ito sa ‘teaser’ ni Pangulong Rodrigo Duterte.,Ayon kay Chief Presidential Legal Counsel Salvador Panelo, mayroong binabanggit si Pangulong Duterte na hindi pa nalalaman ng publiko kaugnay sa kaso ni Janet Napoles.,Sinasabing isang dating Justice official na tumanggap diumano mula kay Napoles para iabsuwelto sana diumano ang tinaguriang pork barrel queen. Pero ang opisyal, kinuha lang umano ang P150 milyon at ipinasa ang kaso sa Ombudsman.,Tugon dito ni Panelo, “May narinig ako na opisyal pero wala akong naririnig tungkol dun sa P150M, siguro hintayin na lang natin.”,Sinabi pa ni Panelo na malamang na iniimbestigahan na ng kinauukulang ahensya ang tungkol dito.",,
“Hindi kami butcher!”,,"Naglabas ng hinanakit si Philippine National Police (PNP) chief Director General Ronald dela Rosa sa mga natatanggap na kritisismo sa kanilang kampanya laban sa ilegal na droga.,Sa muli niyang pagharap sa Senate committee on justice and human rights na siyang nagsasagawa ng imbestigasyon sa serye ng extrajudicial killings at summary executions sa bansa, sinabi ni Dela Rosa na tao lang sila na nasasaktan din.,Sinabi ito ni Dela Rosa matapos kalikutin ni Sen. Gregorio Honasan ang pahayag ng heneral noong Lunes ng gabi na “pagod na pagod” na sila sa kampanya laban sa ilegal na droga at sana’y utusan na sila ni Pangulong Rodrigo Duterte na itigil na ito.,“`Yun ba’y dala lang ng gutom dahil tanghali na, talagang napapagod ka na? Hindi buo ang loob ninyo?” tanong ni Honasan.,“Kami po your honor ay tao lang, nasasaktan din kami,” wika ni Dela Rosa dahil sa binubuwis na raw ng mga pulis ang kanilang buhay ay nababatikos pa sila at nakakasuhan.,“Inaamin namin na nagkakamali din kami, hindi kami perpekto. Ina­amin namin na nagkakamali din kami,” anang opisyal.,Aniya, nawawala lang ang sama ng loob nila kapag pumupunta sa mga barangay at nakakadaupang-palad ang mga taong nagpapasalamat sa kanilang kampanya laban sa ilegal na droga dahil nababawasan ang mga pusher at adik sa kanilang lugar.,“Pag ako’y pumunta sa barangay ramdam na ramdam ko po ‘yung taumbayan na lalapit sa akin hahawakan ‘yung kamay ko mahigpit ‘yung hawak ng kamay maramdaman mo ‘yung panginginig ng kanilang kalamnan at tulo ‘yung luha at sabi sa amin ‘Sir, salamat po sa ginagawa n’yo’,” paglalahad ni Dela Rosa.,“Kaya ramdam na ramdam ko ‘yung tuwa ng taumbayan sa ginagawa namin pero bakit may ibang sektor na pinapalabas na kami ang masama, ‘yan po ang sama ng loob namin. Hindi po kami mamamatay-tao… hindi po kami butcher na pinapatay ang mga tao na walang karasun-rason,” diin ng PNP chief.",,
"Whistleblower Jun Lozada, utol kulong ng 10 taon",,"Sinentensyahan ng Sandiganbayan ng 6 hanggang 10 taong pagkakakulong ang whistleblower ng ZTE-NBN deal scam na si Rodolfo “Jun” Lozada  at kapatid nito matapos mapatuna­yang guilty sa kasong katiwalian sa hiwalay na kaso.,Sa 28-pahinang desisyon na binasa sa harap ni Lozada ng Clerk of Court ng Sandiganbayan Fourth Division kahapon, bukod sa pagkakakulong ay ipinagbabawal na rin dito na pumasok o magtrabaho sa gobyerno., “Wherefore, premi­ses considered, judgements is hereby rendered in the following criminal cases, to wit:  In Criminal Case No. SB 12-CRM-0206, fin­ding accused Rodolfo Noel I. Lozada Jr., and accused Jose Orlando I. Lozada GUILTY BEYOND REASONABLE DOUBT of violation of Section 3(c) of RA. No. 3019 as amended,” nakasaad pa sa desisyon.,Gayunman, pinawa­lang-sala  si Lozada sa isa pang kasong isinampa laban sa kanya  kaugnay ng lupang ipinarenta nito sa kanyang kapatid na si Jose Orlando noong siya ay pangulo at CEO ng Philippine Forest Corp. (PFC) noong 2007 hanggang 2008. Hindi napatunayang kumita o nakinabang ito sa nasabing  transaksyon.,Pero sumabit  si Lozada dahil bukod sa kanyang kapatid ay nagparenta rin ito ng lupang pag-aari ng gobyerno sa kumpanya ng Transforma Quinta kung saan ang kanyang misis na si Ma. Violeta ay opisyal.",,
De Lima: Kabastusan! Sandra Cam: Maghintay ka lang!,,"Kabastusan ‘yan!,Ito ang komento ni Sen. Leila de Lima sa pag-upo ni dating Senate witness/whistleblower Sandra Cam sa kanyang likod nang umpisahan ng Senate committee on justice and human rights ang ikalawang araw ng imbestigasyon sa serye ng extrajudicial killings at summary execution sa bansa na lumobo sa administrasyong Duterte.,Pinagpiyestahan ng mga cameraman at photographer ang pag-upo ni Cam sa likod ni De Lima habang abala ang senadora sa pag-preside ng hearing. Ang puwesto ni Cam ay kalimitang inirereserba sa staff ng senador.,Nang hingan ng reaksyon bago mag-umpisa ang sesyon ng Senado, sinabi ni De Lima na “harassment” at “kabastusan” ang ginawa ni Cam.,Samantala, sa isang forum na inorganisa ng Manila City Hall Press Club sa Cherry Blossoms, nagbanta si Cam na mayroon siyang pasasabuging malaking bomba laban kay De Lima sa unang linggo ng Setyembre.,“Hintayin mo na magkita tayo sa tamang panahon, tingnan ko kung sino  sa atin ang malalaglag sa upuan. Kahit sa impiyerno, sasamahan kita.”",,
Sen. JV suspendido,,"Pinatawan ng Sandiganbayan Fifth Division ng 90 araw na suspensyon si Senador JV Ejercito at tatlo pang opisyales ng San Juan City government kaugnay ng kinakaharap na kaso sa pagbili ng mga baril gamit ang calamity fund ng lungsod noong 2008.,“Accused Joseph Victor G. Ejercito is hereby suspended from his position as Senator of the Republic of the Philippines, and from any other public office which he may now or hereafter be holding for a period of ninety (90) days from receipt of this resolution, unless a motion for reconsideration is seasonably filed,” ayon sa resolution ng nasabing Korte.,Ang kautusang ito ay mula kina Associate Justice Roland B. Jurado, chairman ng Sandiganba­yan Fifth Division at mga miyembro ng korte na sina Associate Justices Rafael Lagos at Maria Theresa Mendoza-Arcega.,Ganito rin ang ipinataw na suspensyon kina San Juan City administrator Ranulfo Barte Decalos, City Legal Officer Atty. Romualdo Corpus De Los Santos at Lorenzana Catalan Ching, ang special assistant on documentation and compliance sa Office of the Mayor ng San Juan City.,Nag-ugat ang kasong ito sa binili ng San Juan City government na mga baril na nagkakahalaga ng P2.1 Million noong 2008 kung saan mayor pa lang si Senator Ejercito., “If faced with the same situation, I will not hesitate to do it again”,Ito ang binigyang-diin kahapon ni Sen. JV Ejercito kaugnay ng pagbili nito ng firearms gamit ang calamity funds noong alkalde siya ng San Juan at naging basehan ng 90-days suspension sa kanya ng Sandiganbayan.,“I am truly saddened by the order issued by the Sandiganbayan. The order precludes me from discharging my duties as a duly elected Senator while it is hearing the case involving the purchase of firearms for the police force while I was still Mayor of San Juan City.” diin ni Ejercito.,Ayon sa senador, kinailangan niyang bumili ng firearms para sa mga pulis dahil sa luma­laki na ang crime situation sa kanilang lungsod nang panahong iyon “to protect the lives and pro­perty of my constituents.”,Idinepensa naman ni dating pangulong Estrada ang anak at sinabing gusto lang nitong mabigyan ng proteksyon  ang kanyang nasasakupan.",,
2 petisyon pa vs Marcos hero’s burial,,"Dalawa pang ba­gong petisyon ang ini­hain kahapon sa Korte Suprema upang tutulan ang utos ni Pa­ngulong Rodrigo Duterte na ipalibing na sa Libi­ngan ng mga Bayani (LNMB) ang diktador na si da­ting Pa­ngulong Ferdinand E. Marcos.,Isa sa dumagdag na petitioner ay grupo ng mga kabataan na kabilang sa tinatawag na ‘millennials’.,Giit ng ika-5 petition kontra sa Marcos hero’s burial na inihain ng University of the Philippines (UP) students na sina Zaira Baniagam, John Arvin Buenaagaua, Joanne Lim at Juan Antonio Magalang, labag sa batas ang memorandum na ipinalabas ni Defense Sec. Delfin Lorenzana na nagpapahintulot na mailibing sa LNMB si Marcos.,Ang ika-4 na petis­yon naman na minuto lamang ang pagitan sa panghuling petisyon ay pinangunahan ni dating Sen. Heherson Alvarez.",,
"…para walang kaso, pero pinatay pa rin",,"Bago napatay sina Jaypee/JP at Renato Bertes sa loob ng isang precinct ng Pasay City Police noong Hulyo 7, kinikilan muna sila ng mga pulis ng halagang P20,000 sa pagsusugal at P10,000 sa pagtutulak umano ng ilegal na droga bago napatay sa presinto.,Ito ang isiniwalat ni Harra Kazuo, live-in partner ni Jaypee/JP, nang humarap sa imbestigasyon ng Senate committee on justice and human rights at isalaysay ang mga kaganapan bago at pagkatapos mapatay ang kanyang kinakasama.,Ayon kay Harra, ginagawang gatasan ng mga pulis ang kanyang asawa dahil noong nakaraang taon, hiningan sila ng P20,000 bilang areglo nang mahuli itong nag­lalaro ng cara y cruz at P10,000 naman kamakailan lamang dahil naman sa pagtutulak ng ilegal na droga.,“Bayaran na lang daw po sila para walang kaso,” paglalahad ng testigo sa mga pulis na humuli sa kanyang namayapang asawa nang mahuli na nagsusugal sa kalye. “Binayaran ko po, ako mismo. Bente (P20,000).”,Noong Hunyo 2015, hinuli rin ang kanyang asawa ng mga parehong pulis dahil naman sa pagtutulak umano ng droga kung saan nagbayad sila ng P10,000 bilang areglo.,Nitong Hulyo 6, bu­malik ang mga pulis ng Station 4 sa kanilang bahay at pilit na pinalalabas na may itinatago silang droga. Maging ang 3-an­yos nitong anak na babae ay hinubaran ng pulis at binulatlat ang puwet sa pag-aakalang itinatago ang shabu sa maselang parte ng paslit.,Isa sa tatlong pulis na nangikil at umaresto sa kanyang asawa ay binansagan nitong “bukbukin ang mukha”.,Bago napatay ang asawa ni Harra sa tanggapan ng SAID ng Pasay City Police noong Hulyo 7, nakausap pa niya ito sa presinto at nagsabing binugbog silang mag-ama.,Ipinagbigay-alam naman ni Sr. Supt. Nolasco Bathan, OIC ng PNP-Pasay City, na kinasuhan na ng murder ang dalawang police na nakapatay sa mag-amang Bertes.,Samantala, sa pagsisimula ng pagdinig sa EJK (extrajudicial killings) at summary executions kahapon, sinabi ng chairperson ng komite na si Sen. Leila de Lima na aabot sa 12 ang testigo sa walong pagpatay ang inaasahang dadalo sa kabuuan ng imbestigasyon.,“Mayroon po tayong 12 saksi sa 8 kaso ng pagpatay na may 11 mga biktima,” ani De Lima sa kanyang opening statement.",,
14-ANYOS PINUGUTAN SA BULACAN,,"Karumal-dumal na kamatayan ang sinapit ng isang 14-anyos na binatilyo makaraang pagsasaksakin bago pinugutan ng ulo ng kanyang sari­ling tiyuhing sabog sa i­pinagbabawal na droga bago itinapon ang katawan sa dumpsite at ibaon ang ulo malapit sa sapa sakop ng Bgy. Minu­yan Proper, San Jose del Monte City, Bulacan kamakalawa.,Kinilala ni P/Supt. Wilson Magpili, San Jose del Monte City police chief, ang biktimang binatilyong si Je­ric Boyoc, na nakatira sa Bgy. Minuyan Pro­per, na tinadtad ng saksak bago pinugutan ng ulo ng kanyang tiyuhing suspek na nakilalang si Romelito Arroyo, nasa hustong gulang at residente rin sa lugar.,Ang suspek na si Arroyo ay nasakote ng San Jose del Monte City Philippine National Police (PNP) sa isinagawang follow-up operation habang sabog pa sa droga kunsaan ito rin ang nagturo sa awtoridad kung saan nito ibinaon ang ulo ng kanyang sariling pamangkin. Kaagad itong ikinulong at nahaharap ngayon sa kasong murder.,Nabatid na kamakalawa ng gabi nang ma­diskubre ng ilang basurero ang katawan ng bina­tilyo sa dumpsite sa Bgy. Minuyan Proper na tadtad ng saksak sa katawan at nalamang ang tiyu­hing suspek ang nagtapon ng katawan nito kaya kaagad nagsagawa ng operasyon ang pulisya at makorner ang suspek bandang alas-kwatro ng madaling- araw.,Dito na itinuro ng suspek kung saan nito ibinaon sa mababaw na hukay ang ulo ng pamangkin.,Ayon sa pahayag ng biktima na noo’y sa­bog pa sa droga, naglalakad sila ng pamangking si Jeric nang makasalubong nila ang isang lalaking siya umanong pumatay dito. Itinapon umano ang katawan ng pamangkin at ibaon ang ulo at sinasabing biglang naglaho ang suspek na tumatagos umano sa mga bato.,Naniniwala ang pulisya na sabog sa shabu ang suspek na si Arroyo nang gawin nito ang krimen. Nakarekober ang awtoridad ng isang patalim na posibleng ginamit ng suspek sa krimen.",,
PULIS ANG SUPPLIER!,,"Sumasabog ang rebelasyon ng mga mahal sa buhay ng mga napaslang na drug personalities sa inilunsad na ‘war vs illegal drugs’ ng Duterte administration: sa mga pulis galing ang droga na inilalako ng mga binulagtang tulak.,Sa unang araw ng imbestigasyon ng Se­nate committee on justice and human rights na pinamumunuan ni Sen. Leila de Lima, unang sumalang ang testigong si Harra Kazuo, live-in partner ni Jaypee/JP Bertes na napatay sa loob ng Pasay City Police station kasama ang amang si Renato noong Hulyo 7.,Dito ay sinabi ni Harra na mga pulis mismo ang nagbabagsak ng supply na droga sa kanyang ‘asawa’ at iba pang tulak.,“Sa kanila po mismo nanggaling, sa mga pulis po. May binabagsakan po sila tapos doon po kumukuha ang asawa ko,” sagot ni Harra nang tanungin kung saan kinukuha ng kanyang asawa ang mga supply ng ilegal na droga.,Gayunpaman, nang ipatukoy sa kanya ang mga pangalan ng mga pulis, ang tanging natatandaan lamang umano ni Harra ay ang mga mukha ng mga ito.,Nabatid na nasawi sina Jaypee/JP at Renato Bertes nang mabaril ng mga pulis noong Hulyo 7 sa loob ng Pasay City Police-Station Anti-Illegal Drugs (SAID) dahil sa pang-aagaw umano ng baril.,Humarap din sa pagdinig kahapon ang testigong si Mary Rose Aquino, anak ng mag-asawang Rodelio at Rosalie Campos na natagpuang patay sa magkahiwalay na lugar sa lalawigan ng Rizal noong Hunyo 22.,Inilahad ni Aquino na ang kanyang ama ay dating driver na kinuhang “aso” o asset ng mga pulis na kinilala lamang nito sa pangalang “Rabe”, “Torres” at “Ong”.,Sumasama umano ang kanyang ama sa operasyon ng pulis subalit imbes na isurender ang nakumpiskang ilegal na droga, ito ay dinadala sa kanilang bahay upang i-recycle.,“Nagpupunta ang pulis sa bahay dalawa hanggang apat na beses kada linggo para mag-deliver ng droga na ire-repack nina Papa,” paglalahad ni Mary Rose.,Ilang beses na rin umanong nag-pot session ang mga pulis na ito sa kanilang bahay. “Gumagamit po ang mga pulis na iyan. Maraming beses ko nang nakita.”,Noong Hunyo 20, nagpaalam ang kanyang mga magulang na aali­s para mag-remit ng P50,000 benta sa droga kay “Rabe”. Ito na ang huling pagkakataon na nakita niyang buhay ang kanilang magulang.,Nakapagpadala pa umano ng text message ang kanyang ina na kapag hindi sila nakabalik nang buhay ay si “Ong” lang ang may kagagawan nito. Nakita ang bangkay ng kanyang ama sa bakanteng lote sa Antipolo habang sa Morong, Rizal naman ang kanyang ina noong Hunyo 22.,Agad namang sinibak ni Philippine National Police (PNP) chief Director General Ronald dela Rosa ang mga pulis na sangkot.,“Effective today, i-relieve na ‘yang mga tao na ‘yan, ilagay ko sa admin holding unit at pa-conduct ko ng investigation ang Internal Affairs Service,” diin ni Dela Rosa matapos ang hearing.,“Kung mapu-prove lahat ng pulis d’yan sa Antipolo, buong police commander tanggalin ko lahat,” dagdag pa ni Dela Rosa.,Iginiit din ng Commission on Human Rights (CHR) na malinaw na mayroong human rights violations sa kaso ng mag-amang Bertes dahil papa­labas pa lamang ng bahay kung saan dinampot ang dalawa ay binubugbog na umano ang mga ito, ayon sa kanilang imbestigasyon.,“The circumstances surrounding the killing show that there was an arbitrary deprivation of life and torture committed by police officers. It’s very unlikely na talagang nang-agaw itong dalawa. Common sense dictates na hindi talaga pupwede,” pahayag ng komisyon.",,
Paslit patay sa Granada,,"Nasawi ang isang 8-anyos na paslit matapos hagisan ng Granada ang kanilang tinitirhang apartment sa Swedish city sa Gothenburg.,Sa report ng awtoridad, natutulog sa living room ng third floor apartment ang biktimang si Yuusuf War­same na mula sa Birmingham sa United Kingdom (UK) nang maganap ang pagsabog.,Nabatid na galing umano sa pagbisita sa kanilang mga kaanak ang biktima nang hagisan ang kanilang apartment ng Granada ng isang gang.,Kinumpirma naman ni Abdiwahid Warsame, ama ng biktima ang pagkamatay ng bata., Bukod kay Yuusuf, dalawang tao pa sa kanilang apartment ang nagtamo ng minor injuries sa pagsabog. Nasu­gatan din ang kanyang ina at dalawang kapatid.",,
Motorsiklo nagulungan ng trak,,"Tatlong lalaki na magkakaangkas sa isang motorsiklo ang nasawi matapos na umilalim ang kanilang sasakyan sa isang trak nang tangka silang mag-overtake noong Linggo ng gabi sa Nabua, Camarines Sur.,Kinilala ang mga biktimang sina Gilbert Cerdan, 33, drayber ng motorsiklo; mga angkas na sina Manuel Lovero, 19, nakatira sa Iriga City at Romulo Piana, 50, residente ng bayan ng Bato.,Samantala kinasuhan na ng reckless imprudence resulting to multiple homicide ang suspek na si Erian Bithao, 38, drayber ng nakadisgrasyang trak na residente ng Tondo, Maynila.,Sa ulat na natanggap ng Police Regional Office (PRO) 5, naganap ang insidente dakong alas-nuwebe ng gabi sa kahabaan ng Bgy. Lourdes Young ng nabatid na bayan kung saan parehas na tinatahak ng trak at motorsiklo ang kaparehong kalsada.,Nabatid na tinangkang mag-overtake ng drayber ng motorsiklo sa sinusundang trak na minamaneho ng suspek subalit hindi ito napansin ng drayber dahilan upang masagi ito at tuluyang pumailalim ang motorsiklo sa trak at mahagip ang mga pasahero nito.,Sinubukan pang itak­bo sa pinakamalapit na pagamutan ang mga biktima subalit idineklara na rin silang dead-on-arrival na sumuring doctor.,Sa ngayon ay nakapiit ang suspek sa Nabua Philippine National Police (PNP) detention cell habang nangako naman ng ayudang pinansyal ang may-ari ng trak sa mga kaanak ng mga nasawing biktima.",,
Bangkay ng 6 minero natagpuan na,,"Makaraan ang mahigit isang linggo, natagpuan ng lahat ang mga labi ng mga minerong nawala sa flashfloods na nangyari sa gumuhong tunnel sa Sityo Sumag Bgy. Umiray General Nakar, Quezon noong isang Sabado.,Sa pitong minero mula sa Benguet na kinuha ng CAVDEAL International Construction upang gumawa ng tunnel mula sa Sumag river sa General Nakar, Quezon patungo sa Umiray-Angat transbasin tunnel, isa lang ang nakaligtas sa nasabing trahedya na kinilalang si Salvador Pacling.,Pinakahuling narekober ang bangkay nina Zenith Picat at Danny Harnois kamakalawa sa may 30 kilometrong strech ng binahang tunnel, samantalang una ng nakuha ang mga labi nina David Guiage Jr, Simeon Sig-Od, Ferdie Sanadan, at Roland Sanchez.,Kinondena naman ng Sangguniang Bayan ng General Nakar Quezon ang CAVDEAL Internatio­nal Construction dahil sa nangyaring trahedya kungsaan isinagawa nito ang proyekto nang walang mga kaukulang permit mula sa ahensya ng pamahalaan.,Samantala, puspusan ang paghahanap ng Philippine Army sa isang chopper  na susundo sana sa mga rescuer ng nasabing minero.",,
40 kutsilyo nakuha sa tiyan ng pulis,,"Isang Indian police ang inoperahan upang tanggalin ang 40 kutsilyo na nakahiligan nitong lunukin sa loob ng dalawang buwan, ayon sa mga doktor na nag-opera dito.,“I don’t know why I did it but there was some spiritual power behind it,” ayon sa 42-anyos sa  AFP mula sa Amritsar sa lalawigan ng Punjab, na ayaw pangalanan.,“It started in June when I swallowed the first knife and I enjoyed the feeling. It soon became a habit,” dagdag nito.,Sinabi ni Dr. Jatinder Malhotra, ang managing director ng The Corporate Hospital, inabot sila ng dalawang araw para planuhin ang surgery at  diagnosis ng “metal-eating” patient, na na-confine sa hospital dahil sa sobrang pananakit ng tiyan.,“He had a wild urge to consume metal. Even for us, the experienced surgeons, it was frightening,” a­yon sa doktor. “We were so nervous… a small mistake could have taken the patient’s life. In my 20 years of practice, I have never seen anything like it.”,Ang operasyon na tumagal ng limang oras.,Nakita sa endoscopy ng pasyente ang ilang metallic knives ang naka-stacked up sa loob ng kanyang tiyan. Sa unang operasyon, ang mga doktor ay nakakuha ng 28 kutsilyo, ang ilan dito ang nakatiklop, kinaka­lawang o broken. Sa ikalawang scan, nakakita pa ang mga doktor ng 12 pang kutsilyo.",,
Top drug couple: “Si Kerwin ang supplier namin!”,,"Ibinulgar ng nahuling mag-asawang high profile pushers na ang akusadong No. 1 drug persona­lity sa Eastern Visayas na si Kerwin Espinosa ang kanilang supplier.,Lalong nadiin ang nagtatagong anak ni Albuera Mayor Ronaldo Espinosa Sr. matapos ibunyag ng nasakoteng No. 2 drug personality na si Sa­rah Tan, 50, ang koneksyon nito sa kanilang mag-asawa.,“Kerwin provided us drugs supply. He promised us that he would do the rest so we would not be arrested,” pag-amin ni Tan. “There were times he would call telling me to cool down and leave the place for a while, then days after, our house were raided,” dagdag pa nito.,Kasamang nasakote ang asawa nitong si Ernesto, 54-anyos, sa isang buy-bust noong nakaraang linggo ngunit itinanggi na sa kanila ang mga nakolektang droga., Sa kasalukuyan ay patuloy sa pakikipagtulungan ang awtoridad ng Pilipinas sa Malaysia upang matunton ang napapabalitang batang Espinosa roon.",,
"ABOGADO NI ESPINOSA, NILIKIDA",,"Halos nagkagutay-gutay ang katawan ng sinasabing abogado ni Albuera, Leyte Mayor Rolando Espinosa Sr. habang patay din ang isa pang 15-anyos na estudyanteng babae matapos ratratin ng armalite ng hindi pa nakikilalang salarin kahapon ng hapon sa Barangay 96, Lumbang, Tacloban City.,Sa inisyal na ulat sa Camp Crame, bandang  ala-1:59 ng hapon nang maganap ang pamamaril sa mga biktimang si Atty. Rogelio Bato at isang di pa kinilalang dalagitang estudyante.,Napag -alaman kay Sr. Supt. Rogelio Bade, Director ng Tacloban City Police Provincial Office, na lulan ng maroon Toyota Hilux ang mga biktima kung saan minamaneho ng abogado nang tabihan o saba­yan ng puting pick up habang tumatakbo.,Nang makalapit ay agad pinaulanan ng tama ng punglo ng M16 armalite rifle at kalibre .45 baril ang mga biktima dahilan ng agaran nitong kamatayan.,Hindi bababa sa limang bala ng M16 armalite rifle at kalibre .45 ang nakitang tumama sa katawan ng abogado. Masusi pa ngayong iniimbestigahan ang kaso.,Muling binigyan ng Department of Interior and Local Government (DILG) ng escort na miyembro ng Philippine National Police (PNP) si Albuera, Leyte Mayor Rolando Espinosa, subalit ito’y upang masigurong hindi ito makakalabas ng bansa habang hinihintay ang pagpapalabas ng warrant of arrest laban sa alkalde.,Ayon kay DILG Secretary Ismael Sueno, sa kasalukuyan, si Mayor Espinosa, na nasangkot sa kalakalan ng iligal na droga at kusang loob na sumuko kay PNP Police Director General Rolando ‘Bato’ dela Rosa ay muling nakabalik sa kanyang tanggapan bilang alkalde.,Dahil dito, ayon sa DILG, para matiyak na hindi ito makakaalis ay kailangang bantayan nila upang mabatid kahit saan umano ito magpunta habang hinihintay ang pag-isyu ng warrant of arrest laban sa kanya.",,
Pari arestado sa airport,,"Isang paring British na akusado sa child sex ang inaresto sa Luton airport sa London nitong Linggo, matapos itong magtago ng limang taon.,Si Laurence Soper ay inaresto nitong Linggo sa kanyang pagbalik sa United Kingdom (UK) mula sa Kosovo, ayon sa pahayag ng pulis.,Si Soper, 72 ay kasalukuyan nang nakakulong sa London at sinampahan ng siyam na kasong ­sexual assault na nangyari sa pagitan ng 1972 at 1986.,Ang pagkakaaresto sa kanya ay nawakasan din ang matagal ng legal battle sa pagitan ng UK at Kosovo, kung saan naaresto si Soper noong May sa pamamagitan ng European warrant na ­inisyu ng Britain.,Ayon sa Kosovo police, si Soper ay nagpa kilala bilang ‘Father Laurence” at ang ibinigay nitong buong pangalan ay si Andrew Charles Kingston Soper.,Nauna nitong buwan tumanggi sa ikalawang pagkakataon ang Kosovo court na i-extradite ang nasabing pari dahil ang ruling upang e-extradite ito ay paso na.",,
Solon humirit ng proteksyon kay PDU30,,"Nagpasaklolo kahapon kay Pangulong Rodrigo ‘Digong’ Duterte at humihingi ng proteksyon si Misamis Occidental Rep. Henry Oaminal laban sa banta sa kanyang buhay at sa pamilya nito matapos na ring makatanggap ng A1 information na idadawit ito sa illegal drug trade.,Sa kanyang privilege speech sa Kamara, sinabi ni Oaminal na ang bantang pagdadawit sa kanya sa iligal na droga ay dahil siya ang pinagbibintangan kung bakit nasama sa listahan ng narco-politician ni Pangulong Duterte si Ozamis City Mayor Reynaldo Parojinog Jr.,“Ako ang siyang pinagsususpetsa­han na nagbigay ng impormasyon sa Pangulo laban kay Mayor Parojinog at ang pagkakaugnay ng kanyang anak na si Vice Mayor Nova Parojinog kay Drug Lord Herbert Colangco,” paliwanag ni Rep. Oaminal.,Inamin ni Oaminal na base sa kanyang nakuhang impormasyon ay pinagpaplanuhan na siya ng grupo ni Parajinog para baliktarin ang isyu at siya naman ang idawit sa iligal na droga.,“Base sa aking A1 info ay may binubuo na silang dossier na magpapakita ng papel ko sa drug trade,” dagdag pa ni Oaminal kung saan ang listahan umano na ito na nagsasangkot sa kanya sa iligal na droga ay isusumite sa mga awtoridad.",,
Giyera kontra droga,,"Bumulagta ang dalawang hinihinalang ‘drug pusher’ matapos manlaban sa isinagawang drug ope­rations kamakalawa ng gabi sa Sta. Cruz, Maynila.,Kinilala ni SPO2 Ryan Jay Balagtas, ng Manila Police District – Homicide Section (MPD-HS), ang mga suspek na sina Geraldo Gervacio alyas Totoy, nasa hustong edad at taga-961 Quezon Boulevard, Sta. Cruz, Maynila; at isang alyas Usher, 25-30, naka-o­range na t-shirt at itim na jersey short na may nakatatak na number 14.,Nabatid na ikinasa ng MPD Police Station 3, dakong alas-10:50 ng gabi ang isang buy-bust ope­ration laban kay Gervacio kung saan nagpanggap si PO2 Rey Muñoz na isang poseur buyer ngunit napatay ng mga pulis ang mga suspek nang tangkain ng mga itong manlaban matapos makahalatang mga pulis ang ka-transaksyon.,Sinasabing nagbunot ng baril si Totoy pero nasalag ito ni Muñoz habang tinangka namang maghagis ng granada ni Usher kaya kaagad itong binaril ng pulis.,Nakuha sa mga suspek ang dalawang pirasong plastic sachet ng shabu, 500 pisong buy-bust money, isang kalibre .38 baril at isang M26 hand grenade.",,
CAFGU bulagta sa sariling baril,,"Nasawi ang isang miyembro ng Citizen Armed Force Geographical Unit (CAFGU) matapos na aksidente umano nitong mabaril ang sa­rili habang nililinis ang kanyang service firearm kamakalawa ng gabi sa bayan ng Caramoan, Camarines Sur.,Idineklarang dead-on-arrival sa ­pinagsugurang pagamutan ang biktimang nakilalang si Marvin Arojado, 21, binata at nakatalaga sa Philippine Army detachment sa nasabing bayan.,Sa ulat ng Caramoan Municipal Police ­Station (MPS) na isinumite sa Police Regional Office (PRO) 5 sa Camp Simeon Ola, naglilinis kamaka­lawa ng gabi ng kanyang service firearm ang biktima sa loob ng kanilang barracks sa Barangay ­Pili-Tabiguin ng nasabing bayan ng makarinig ng isang putok ang kanyang mga kasamahan.,Nang kanilang tignan ang pinagmulan ng putok ay tumambad sa kanila ang duguang biktima na may tama sa tiyan kaya agad nila itong isinugod sa pinakamalapit na pagamutan subalit dahil sa dami ng dugong nawala ay idineklara na itong dead-on- arrival ng sumuring doktor.",,
"Selfie, pagkakamot bawal sa pulis",,"Ipinagbabawal na sa mga pulis sa Metro Manila ang maglaro ng online games at mag-selfie habang nagpapatrolya matapos lagdaan ang isang direktiba.,Batay sa nilagdaang memorandum ni Chief Supt. Rolando Nana, deputy regional director for operations ng National Capital Region Police Office (NCRPO), ang mga pulis na nagpapatrolya ay bawal nang ngu­muya ng chewing gums, kutkutin ang ilong o magkamot sa alinmang bahagi ng kanilang katawan.,Bawal na rin aniya ang pagtayo gamit ang isang binti o iyong mga posturang hindi kaaya-aya sa publiko.,Ayon sa NCRPO, ang direktiba ay ipinatupad matapos makita sa mga social media account ng mga pulis ang kanilang mga selfie habang nagsasagawa ng patrolya sa mga kalsada sa Metro Manila.,Dagdag pa ng regional office, marami pang pulis ang itinalagang magpatrolya sa mga lansangan sa Metro Manila.,Sa kasalukuya, 85 porsiyento umano ng kabuuang tauhan nila ang kasalukuyang nagsasagawa ng pagpapatrolya at iba pang operasyon upang mapalalakas ang police visibility sa nasabing lugar.",,
Pangalanan din natin ang ‘good eggs’ — DILG,,"Kung may pinapangalanang mga “bad guys” o mayor at gobernador na goons, para naman patas ay patuloy rin ang gagawing pagkilala at pagtukoy ng administrasyong Duterte sa mga modelong lider o ang mga local executives na pwedeng bansagang “good guys in government”.,“These are model leaders, model local executives. So that the President is not only exposing the bad guys, but also the good guys in government. They are go­vernors in governance and transparency ‘no. They are awardees and they are good in the disaster preparedness. They have made their provinces competitive when it comes to business.,Pero we are not giving them extra bonuses by being announced as the good guys in government. So we are not giving them awards,” ani Department of Interior and Local Government (DILG) Sec. Ismael ‘Mike’ Sueño.",,
OFW inasunto sa pekeng pera,,"Isang overseas Filipino worker (OFW) na nagba­yad ng pekeng pera sa kanyang biniling sandals ang inaresto mismo ng kanyang tinderang pinagbilhan sa isang footwear stall kamakalawa sa Quiapo, Maynila.,Ang suspek na kinasuhan ng estafa at paglabag sa Article 168 ng Revised Penal Code o illegal possession and use of false treasury or bank notes (counterfeit peso bills) ay nakilalang si Rihana Cabalo, 30, may asawa, residente ng Block 1, Lot 4, Parola Compound, Tondo, Maynila.,Si Cabalo ay inaresto mismo ng tindera na si Leomar Villarosa, 30.,Ayon kay SPO1 Wilfredo Balderama, may hawak ng kaso, alas-singko ng hapon nang maganap ang insidente kung saan bumili umano ng isang pares ng ladies sandals ang OFW sa puwesto ni Villarosa sa Hidalgo St. sa nasabing lugar at nagbayad ng P1,000.",,
"Sa bantang pagkalas ng PH sa UN… Pagod, gutom lang si President — Yasay",,"Nilinaw kahapon ni Foreign Affairs Secretary Perfecto Yasay na hindi aalis ang Pilipinas sa United Nation sa kabila ng nauna nang banta ni Pangulong Rodrigo Duterte.,“We certainly are not leaving the UN,” pagtiyak ni Yasay sa isang press conference kung saan iginiit nito na nanatiling committed at kaisa ng UN ang Pilipinas bagama’t sa kasalukuyang sitwasyon ay nagkakaroon ng kaunting hindi pagkakaintindihan.,Dagdag pa nito, gutom at pagod lamang ang Pangu­lo kaya ito nakapagbitaw ng hindi seryosong banta.,Ang pagkalas sa UN ay una nang inihayag ni Pangulong Duterte matapos na punahing muli ng UN ang kanyang administrasyon sa nagaganap na extrajudicial killings.,Matatandaang sinabi ni UN special rapporteur Agnes Callamard na nilalabag ni Pangulong Duterte ang international law sa ginagawa nitong pagbibigay ng pabuya sa mga nakakapatay sa drug suspects at pagbibigay ng pangako sa mga pulis na aabsweltuhin ang mga ito sa mga kaso kaugnay sa kampanya sa ilegal na droga.",,
130 pulis ‘positive’ sa confirmatory drug test,,"Umaabot sa 130 pulis ang nagpositibo sa confirmatory drug test na isina­gawa ng Philippine National Police (PNP).,Ito ang kinumpirma kahapon ni PNP- Crime Laboratory director, Chief Supt. Emma­nuel Aranas na nagposi­tibo sa confirmatory drug test ang 130 pulis base sa isinagawang pagsusuri.,Kabilang ang mga naturang pulis sa kabuuang 99,598 kawani ng PNP na sumalang na sa drug test, hanggang alas-otso ng umaga, Agosto 22.,Ang mga unit head ng mga pulis na bumagsak sa drug test ang magkakasa ng mga susunod na ligal na hakbang laban sa kanila, dagdag ni Aranas.",,
"Karaoke bar, binato ng granada",," Sugatan ang isang kahera matapos na hagisan ng granada ang kanilang karaoke bar sa bayan ng Polomolok sa South Cotabato pro­vince.,Sinabi ng pulisya kahapon na patuloy ang imbestigasyon sa atake at dalawang lalaki na nakasakay ng motorsiklo ang sinasabing nasa likod nito. Naganap ang atake nitong Linggo ng gabi sa DV Videoke Bar sa highway lamang sa Barangay Pagalungan.,Nakilala naman ang biktima na si Annie Atam, 39, ngunit hindi pa matukoy ng pulisya ang motibo sa pagpapasabog. Wala rin umako sa krimen, ayon sa pulisya.,Sinisiyasat pa kung may kinalaman sa negosyo, terorismo o away ang pambabato ng granada sa karaoke bar. Nasa South Cotabato Provincial Hospital ngayon ang biktima dahil sa tinamong tama ng shrapnel sa katawan.",,
2 narco-general kakasuhan ngayon,,"Inaasahan na ­ngayon ang pagsasampa ng kaso laban sa dalawa sa limang heneral na pina­ngalanan ni Pangulong Rodrigo Duterte na sangkot sa iligal na droga.,Ito ang inihayag kahapon ni Interior Secretary Mike Sueno sa isang press briefing sa Malacañang.,Sinabi ni Sueno, ang dalawang heneral na por­mal nang kakasuhan nga­yon ay sina Chief Supt. Joel Pagdilao at Chief Supt. Edgardo Tinio.,“For the two, maybe I can already mention, Pagdilao and Tinio… We are ready with the prima facie case against them, which I will sign when I get back to my office,” pahayag ni Sueno.,Si Pagdilao ay ­dating director ng Natio­nal Ca­pital Region Police ­Office (NCRPO) habang si Tinio ay dati naman pinuno ng Quezon City Police District (QCPD).,Sinabi ni Sueno, sa ngayon ay ­isinasapinal na rin nila ang pagsasampa ng kaso laban kay Chief Supt. Bernardo Diaz, ang ikatlong hene­ral na tinukoy ni Duterte.,Kaugnay sa mga Narco-­local executives, sinabi ni Sueno na kasalukuyan pa nilang bina-validate ang listahan ng mga lokal na opisyal na hinihinalang sangkot sa illegal drugs.,Sinabi ni Sueno sa media briefing kahapon sa Malacañang na mayroon silang sariling tala ng mga local executives na pinaghihinalaang sabit sa kalakaran ng bawal na gamot.,Hindi pa umano kasama ang mga ito sa mga inanunsyo ng Pangulong Rodrigo Duterte.,”We have our own… what’s this… our own record. So, maybe… I know the President has many sources. So we have our own source — records also. Well, we cannot reveal. But I am sure that there are more local exe­cutives who are involved in drugs,” sabi ni Sueno.,Kung isasama aniya sa bilang ang mga kapitan ng barangay sa bansa ay malamang na umabot sa daan-daan ang bilang ng mga lokal na ­opisyales na sangkot sa illegal drug operations.",,
"Umento ng mga pulis, sundalo gagawing 3 bagsak",,"Hindi isang bagsakan na makukuha ng mga mi­yembro ng Philippine National Police (PNP) at Armed Forces of the Philippines (AFP) ang ipinangako ni Pa­ngulong Rodrigo Duterte na dobleng sahod ng mga ito.,Ito ang nabatid kay House appropriation committee chairman Karlo Nograles dahil natatakot umano ang mga ito na mabangkarote ang mga pamahalaan lalo na ang Government Service Insurance System (GSIS) kapag itinodo ang dobleng sahod na ipinangako ni Duterte sa mga pulis at sundalo.,Ayon kay Nograles, kabilang sa P3.35 trilyong national budget sa 2017 ang P39.5 bilyon para sa dagdag na sahod ng mga pulis at sundalo kung saan first tranche pa lamang ito dahil hindi kayang ibigay ang dobleng sahod ng isang bagsakan lamang.,“It will be in three tranches dahil ayaw naman natin mabigla ang sistema particularly ‘yung ating mga pension. Hindi basta-basta mag-increase ng sahod dahil may repercussion at implication po ‘yan sa pension. Ayaw nating mabangkarote ang pension funds natin tulad ng GSIS,” ani Nograles.",,
"LTO CHIEF NI PDU30, SUKO SA KURAKOT",,"Tila sumuko si Land Transportation Office (LTO) Chief Ed ­Galvante na ilang tiwaling gawain pa rin ang ­nananatiling laganap sa loob ng kanyang ahensiya, handa rin umano siyang ipatupad ang kautusan ni Presidente Rodrigo Roa Duterte na bakantihin ang lahat ng position ng mga appointed government officials upang maresolba ang nasabing problema.,Ayon pa kay Galvante ay nakatutok umano siya sa pagsasakote sa mga LTO fixers gayundin sa pagsasaayos ng iba’t-ibang mga reklamo mula sa ilang mga regional offices mula nang siya ay manungkulan mula noong Hulyo 1, 2016.,Sinabi rin ni Galvante na kahit papaano ay may mga improvements naman umano sa LTO ngunit maaaring hindi umano ito sapat para kay Presidente Duterte na nangakong magdadala ng societal change.,“Hindi naman siguro absolute na malinis pero iyung talagang nagpapabigat ay natutugunan natin kaya lang hindi ganoon kabilis kagaya ng kagustuhan ng ating Pa­ngulo na makita talaga ang pagbabago.” ayon pa kay Galvante. “Hindi ko na kailangang magpaliwanag, alam kong kulang ang nagawa, kasi doon sa sinasabing kailangang magawa, maaa­ring hindi ganoong kabilis ang nagawa nating pagbabago,” dagdag pa nito.,Ang pahayag ay ginawa ni Galvante sa idi­naos na  flag raising sa LTO kahapon matapos ideklara nitong ­Linggo ng madaling-araw ni Duterte na bakante ang nasa 1,000 presidential appointees pagkatapos na maisiwalat ang ulat na patuloy umano ang nagaganap na katiwalian sa Land Transportation and Franchising Regulatory Board (LTFRB) at Land Transportaion ­Office (LTO).,Ayon naman kay Galvante, hindi niya umano direkta na narinig ang sinabing iyon ng Pangulo ngunit ibabakante umano niya antimano ang kanyang pwesto kapag mayroon nang formal directive na in-issue.,“Gusto kong maging parte ng solusyon, hindi ng problema, kaya kung hinihingi iyan ng ating Pangulo, ako’y susunod,” pagtatapos nito.,Bukod kay Galvante ay nagsabi rin si LTFRB Chief Martin Delgra na handa rin umano siyang bakantihin ang kanyang posisyon o umalis sa kanyang opisina sa sandaling makatanggap siya ng opisyal na salita mula sa Malacañang.",,
Plus P10 tax din kada litro ng petrolyo,,"Seryoso si Pangulong Rodrigo Duterte na ibaba sa 25% ang Income Tax ng mga Filipino taxpayers.,Pero ang kapalit, tatanggalin na ang tax exemptions sa Value Added Tax (VAT) at masasapul dito ang mga senior citizen at persons with disabilities (PWDs).,Gayundin, papatawan na ng P10 excise tax ang bawat litro ng gasolina.,Ito ang kinumpirma mismo ni Department of Finance (DOF) Sec. Carlos ‘Sonny’ Dominguez sa unang araw ng pagdinig ng Mababang Kapulu­ngan ng Kongreso na P3.35 trilyong 2017 budget.,“With respect to the VAT proposal is to eliminate the current exemption, except for the exemption on food, medicine and education,” ani Dominguez.,Agad namang pumalag sa plano si Laguna Rep. Sol Aragones para saklolohan ang mga lolo at lola na nagsabing, “Hands off their VAT exemption. Our senior citizens need more benefits, not less.”,“For senior citizens living off their pensions, exempting them from VAT is one way the State can support them in the twilight of their lives,” dagdag pa nito.",,
"Kaso vs generals, isasampa na",,"Inaasahan na nga­yong araw ang takdang pagsasampa ng kaso ng National Police Commission (Napolcom) laban sa ilang police generals na dawit sa illegal drug trade sa bansa.,Ito ang kinumpirma kahapon ni Philippine National Police (PNP) spokesperson Sr./Supt. Dionardo Carlos, matapos makitaan ng Napolcom ng legal grounds na sampahan ng kaso ang mga ito base sa isinagawang masusing imbestigasyon.,“Napolcom has conducted the investigations on the named police officials and the results gave legal grounds for the fi­ling of appropriate charges in court,” ani Carlos.,Sinabi pa ni Carlos na sa pamamagitan din ng pagkakaso, mabibigyan ng pagkakataon ang mga akusado na sagutin ang akusasyon laban sa kanila sa korte. “Let them have their day in court and defend themselves,” wika pa ni Carlos.,Kabilang sa pinang­a­lanan ni Pangulong Rodrigo ‘Digong’ Duterte na umano’y mga drug protector ay sina Chief Supt. Bernardo Diaz, Chief Supt. Edgardo Tinio, at Chief Supt. Joel Pagdilao.",,
6 OFWs patay sa Riyadh fire,,"Nasawi ang anim na Filipino, kinabibilangan ng isang Filipina buntis, habang dalawa pang Filipino, ang sugatan matapos na maganap ang sunog sa isang bahay sa Riyadh, Saudi Arabia.,Sa inisyal na impormasyon mula sa ACTS-OFW Party-list Rep. John Bertiz, nangyari umamno ang insidente dakong alas-nuwebe ng umaga (Saudi time).,Ang mga biktima ay nasa kasarapan ng pagtulog nang sumiklab ang sunog.,Patuloy naman ang imbestigasyon ng mga awtoridad sa sanhi ng sunog.,Samantala, wala pang ipinapalabas na detalye ang Department of Foreign Affairs (DFA) sa pagkakilanlan ng mga biktima.",,
GOODBYE UN! — PDU30,,"Nagbanta kahapon si Pangulong Rodrigo Duterte na kakalas na lang sa United Nations (UN) ang Pilipinas dahil sa pakikialam sa giyera ng kanyang administrasyon kontra droga.,“Maybe we’ll just have to decide to separate from the United Nations (UN). Eh kung ganu’n kayo kabastos pu—— eh umalis na kami diyan sa inyo,” banat ni Pangulong Duterte.,Sa press conference sa Davao City nitong Linggo ng madaling araw, inanyayahan din ni Duterte ang mga kinatawan ng UN na pumunta ng Pilipinas upang magsagawa ng imbestigasyon sa mga nagaganap na patayan dito.,“When were you here the last time? Never. Except to criticize… When have you done a good deed to my country? We are contributing money,” dagdag pa ni Duterte.,Nang usisain ng mga mamahayag kung seryoso ang Pangulo sa bantang pagkalas sa UN, sumagot ito na kailangang ibalik muna ng UN sa Pilipinas ang kontribusyon nito sa nasabing organisasyon.,“The joke is on you. You have to refund me with so many contributions we have made all these years,” aniya.,Bunsod ito ng pahayag ni UN special rapporteur Agnes Callamard na iimbestigahan niya ang serye ng patayan sa Pilipinas.,“You’re complaining that there is no process. Okay, you guys, you law expert of the United Nations, come here, come here and face me and make the accusations and I will show you the statistics and I will hold your finger and teach you how to count,” hamon ni Duterte.,“If you could not do that, be prepared to answer for my questions. And it will really be a sad story for both of us. You do not publish there with the NGOs about killing. You are publishing the side of the criminal. How about now publishing the side of government protecting people or preventing the killing of people, innocent victims?” banat pa ng Pangulo.,Kaugnay nito, sinabi ni Presidential Communications Office (PCO) Secretary Martin Andanar, kakausapin nito si Pangulong Duterte ngayong Lunes kung seryoso ito sa bantang pagkalas sa UN.,“I will have to ask the President about it… so bukas (ngayon) may cabinet meeting, tatanungin ko si Presidente.”",,
Batang suicide bomber sa Kurdish wedding inaalam,,"Inaalam na ng mga Turkish authorities ang pagkakakilanlan ng batang suicide bomber na kabilang sa terrorist group na Islamic State of Iraq and Syria (ISIS) na pumatay sa may 51 katao na dumalo sa isang Kurdish wedding.,Sa ngayon ay wala pang pagkakakilanlan sa suicide bomber maliban sa nasa pagitan ito ng edad na 12 hanggang 14-anyos, isinasagawa na ang DNA test para matukoy ang pagkakakilanlan dito kasama na ang identity at kasarian.,Batay sa inisyal na report posible umano na ang batang bomber ay nagmula sa Syria o posible rin na galing ito sa Turkey o Istanbul, ang pag-atake umano ay sinasabing ganti ng ISIS sa opensiba na ginagawa ng Kurdish militias at pro-Ankara ­Syrian opposition forces laban sa ISIS sa Syria.,Ayon kay Turkish President Recep Tayyip Erdogan hindi pa batid kung ang batang bomber ang siyang nag-detonate ng suot nitong suicide vest o may ibang tao na nagdetonate, ito umano ang unang pagkakataon na isang bata ang ginamot sa suicide attack.,Nasa 51 katao ang nasawi sa pagsabog kabilang ang 3 buwang sanggol habang 69 pa ang sugatan kung saan 17 sa mga ito ang kritikal, nagsasayaw umano ang mga guests nang magkaroon ng pagsabog sa Gaizanteb Turkey na nagsisilbing hub ng mga Syrians na tumatakas sa kaguluhan sa Syria.,Kabilang sa sugatan ang groom subalit nakaligtas naman ang bride.",,
POEA-OWWA umaksyon sa namatay na OFW dahil sa pagmamaltrato,,"Tutugunan ng Philip­pine Overseas Employment Administration (POEA) at Overseas Welfare Workers Admi­nistration (OWWA) ang paghingi ng tulong ng kaanak ng isang Pinay domestic helper (DH) na namatay matapos makaranas ng pagmamaltrato ng kanyang employer hanggang sa nagkasakit sa bansang Jordan.,Ito’y matapos na hindi makamit ang hustisya sa pagkamatay ni Jennifer Ibarra na nasawi noong nakaraang buwan.,Ayon kay Atty. Geral­dine Mendez, officer-in-charge ng Prosecution Division ng POEA, aalamin nila kung kaninong mga ahensya dumulog ang pamilya ng overseas Filipino worker (OFW) na nasawi dahil sinasabing maraming na siyang nilapitan na ahensya ng gobyerno subalit walang naging aksyon na ginagawa hanggang sa mailibing na si Ibarra.,“Aalamin din po namin kung sino ang recruitment agency niya dito sa ‘Pinas dahil sa policy dito, ‘Deploy mo, Sagot mo’. Kung may mga reports nga na ang worker na ito ay nag-apply sa ibang agency pero na-deploy ng ibang agency, may pananagutan definitely yung agency na ‘yun,” pahayag ni Mendez,Ayon kay Helen Gorre, nasa hustong gulang tubong Tacloban, patuloy na humihingi sila ng tulong sa gobyerno na makamit ang hustisya sa pagkamatay ni Ibarra.,Todo hinagpis at dismaya ang nararamdaman ngayon ni Gorre nang mamatay ang pinsang si Jennifer na nagtrabaho sa Jordan noong isang taon.,Aniya, naglaho ang lahat ng pangarap ng kanyang pinsan para sa pamil­ya nito dahil sa pananakit ng kanyang amo.,“Bago po namatay siya ay tinatanong po naming siya kung bakit, sinasaktan ba sya, tinali ka ba at sabay na umiiyak na lamang po siya,” pahayag pa ni Helen.,Sinabi pa sa kanya ng OFW bago ito nasawi na tinulungan siya at ipinagamot ng anak ng amo.,At makalipas ang isang taon, nakauwi ng Pilipinas si Jennifer ngunit halos hindi na siya makilala dahil sa bumagsak ang katawan nito sanhi ng pagkakasakit nito sa Jordan.,“Sobrang payat. Buto’t balat. Yung buhok mabibilang mo na lang dahil nalalagas na ito,” dagdag pa ni Helen.,Ngunit dalawang linggo matapos umuwi si Jennifer ay binawian siya ng buhay.,Kaya’t hustisya ang sigaw ng kanyang mga naulila at hinihiling nila sa gobyerno na imbestigahan ang pagkamatay ni Jennifer dahil sa nakaranas ng matinding pagmamaltrato.,Sinubukan naman ng POEA na tawagan ang recruitment agency ni Ibarra na Businesswise International Resources Inc. dito sa Pilipinas na nakalagay sa kontrata ngunit itinanggi nila na sila ang naglapalipad sa nasabing DH.,“Posibleng ibang ahensya ang biglang humawak kay Jennifer bago makalipad ito,” dagdag pa ng opisyal.,Bukod pa dito, iimbestigahan din ng POEA ang foreign recruitment ni Ibarra na Lareen Company /Lareen for Recruiting Domestic, Workers Company na siya ang nagdala sa employer nito.",,
PDIGONG: WE PLANTED EVIDENCE,,"Noong nanilbihang prosecutor si Pangulong Rodrigo Duterte, ginagawa na niya ang pagtatanim ng ebidensiya.,“We planted evidence. We arrested persons but we released them,” pagsisiwalat ni Pangulong Duterte sa isang press conference nitong Linggo ng madaling-araw sa Davao City.,Ang dahilan ng Pangulo kung bakit ginagawa niya ang taktikang ito noong siya ay prosecutor ng Davao City: Upang lumabas kung saan nanggaling ang tinaniman nila ng ebidensiya.,“We first planted the intrigues, so that we would know where they were or where they come from,” ani Duterte.,Ipinagtanggol naman ng Pangulo ang kanyang kampanya laban sa iligal na droga sa harap ng mga alegasyon na planted ang mga ebidensiya laban sa mga nahuhuli at napapapatay sa operasyon ng pulisya.,Idinepensa rin niya ang shoot-to-kill order dahil kung wala ito, baka ang mga operatiba naman ang mapatay ng mga drug suspect.,“…other day I lost two soldiers who where assisting the police. This time it is the police, a day after. We lose about two policemen a day in connection with the drug campaign.” paglalahad ng Pangulo.,Itinanggi rin nitong ang pulis ang nasa likod ng hindi maresolbang vigilante killings sa bansa.,“Why would we do that? What’s the point of wasting our efforts when a criminal is a criminal? If he happens really to fight with the law.” katuwiran ni Duterte.,Samantala, lalarga na ang imbestigasyon ng Senado ngayong umaga sa serye ng patayan kasabay ng kampanya ng pamahalaan laban sa iligal na droga.,Ang imbestigasyon ay hango sa isinampang Senate Resolution No. 9 ni Sen. Leila de Lima na humihingi ng imbestigasyon sa talamak na kaso ng extrajudicial killings at summary executions sa bansa.,Ang senate committee on justice and human rights na pinamumunuan ni De Lima ang mangunguna sa imbestigasyon katuwang ang committee on public order and dangerous drugs ni Sen. Panfilo ‘Ping’ Lacson.,Gagawin ang inquiry sa session hall ng Senado ganap na alas-9:30 ng umaga.,Diringgin ng joint committee ang testimonya ng mga nahagilap na testigo sa extrajudicial at summary killings.,Inaasahan ni De Lima ang pagdalo ni Philippine National Police (PNP) chief Director General Ronald dela Rosa at iba pang law enforcement agencies na inimbitahan ng komite.,Nag-imbita rin ang komite ng iba pang resource persons upang maglahad at magsumite ng position paper sa paksa ng imbestigasyon.",,
"4 na anak, pinatay ni Inay",,"Isang ina sa Japan ang iniimbestigahan kaugnay sa umano’y pagpatay sa apat nitong anak, kabilang ang isang batang babae na 3-anyos na natagpuang patay sa kanilang tahanan, ayon sa Japanese media report at ng pulisya nitong Lunes.,Ayon sa local media, ang mga biktima ay ­pinatay ng kanilang ina bago ito nagtangkang magpakamatay.,Isang 10-anyos na lalaki, dalawang 6-anyos na babae at 3-anyos na babae ang natagpuang patay nitong Lunes, ayon sa mga pulis sa southern Japanese prefecture ng Fukuoka.,“Their father found them dead and reported it to police,” ayon sa isang police spokesman, su­balit wala na itong ibinigay na anumang detalye.,Iniimbestigahan nga­yon ng mga pulis ang 41-anyos na inang suspek sa umano’y tangkang murder-suicide.,Inamin ng ina sa mga pulis na pinatay nito ang kanyang mga anak kung saan ang isa sa mga bata ay may marka na binigti.,Ang nanay ay dinala sa hospital dahil sa nagdurugong sugat. Sinabi nito sa mga pulis na ginilitan nito ang kanyang sarili sa pamamagitan ng kutsilyo.",,
"Mag-utol na lady pusher, nabitag",,"Tatlong katao kabilang ang 2 magkapatid na lady pusher na kabilang sa drug watchlist ang nadakip ­makaraang kumagat sa inilatag na buy-bust operation ng Plaridel Philippine National Police (PNP) ma­tapos ang week-long surveillance operation sa ­Sitio Dike, Bgy. Banga 1st, Plaridel, Bulacan kamakalawa.,Ang mga ­nadakip ay nakilalang sina ­Myrna Santos y Damian, kanyang kapatid na si ­Roxanne Santos y Damian, kapwa nasa hustong gulang at Francis Puri alias Cheska Bakla, pawang residente ng Bgy. Banga 1st, Plaridel na nakadetine at nahaharap ngayon sa kasong pag­labag sa RA 9165.,Dakong alas-9:45 ng gabi nang ipasailalim sa buy-bust operation ng Plaridel police ang magkapatid at kanilang kasama matapos na makatanggap ng impormasyon na patuloy na nagtutulak ng shabu ang mga ito sa Sitio Dike, Bgy. Banga 1st, Plaridel at hindi na sila nakapalag nang tanggapin ang P500 marked money kapalit ng isang pakete ng shabu.",,
OUT OF ORDER: Matagal nang kalakaran ang pag-recycle ng shabu,,"Matagal nang kalakaran sa hanay ng mga tiwaling mga miyembro ng Philippine National Police (PNP) ang pag-recycle ng mga nasamsam na shabu mula sa mga nahuhuling drug pusher o drug lord.,Karaniwang gumawa ng ganitong iligal na gawain ang mga operatiba ng anti-llegal drug units sa antas ng mga istasyon ng police hanggang sa antas ng district at regional headquarters.,Kaya nga noong bagong tatag ang PNP noong Dekada ‘90 ay naging notorious ang mga Regional Police Intelligence Units (RPIU) at District Police Intelligence Units (DPIU) sa pag-operate laban sa mga drug lord kahit may Narcotics Command na may mga regional, district at provincial unit.,Nag-operate sa iligal na droga ang mga RPIU at DPIU dahil dito pinakamabilis ang pera lalo na kung big-time pusher ang kanilang nasasakote. Kung malaking isda ang huli, kaya nilang pasukahin ito ng milyong pisong kinita sa droga kapalit na pagpapalaya dito sa pamamagitan ng sistemang palit-ulo.,At dahil malaki ang volume ng shabu na nakukuha sa mga drug lord, hindi lahat ito ay idinideklara sa kanilang after-operation report. Kung limang kilong shabu halimbawa ang nakumpiska, tatlong kilo lang ang ililitaw ng mga operatiba samantalang ang dalawang kilo ay kanilang ire-recycle — puwedeng gawing ebidensiya sa mga nasa kanilang “order of battle” samantalang ang iba ay ipapabenta sa kanilang mga asset na pusher para magkapera.,Ang katwiran ng mga opisyal noon ng RPUI at DPIU ay kayang pagsabayin ang accomplishment at delihensya. Sikat ka na nga naman sa PNP at sa media, mayroon ka pang savings na shabu na puwedeng pagkakitaan o pantanim na ebidensiya sa mga mahuhuling drug lord na walang dala o walang search warrant.,Ito ang dahilan kung bakit binuwag ng PNP ang mga RPIU at DPIU dahil nakarating sa kaalaman ng Camp Crame ang pagkakasangkot ng mga ito sa iligal na droga at kapalit ng mga ito ay ang pagtatayo naman ng mga District Anti-Illegal Drugs (DAID) unit at Station Anti-Illegal Drugs (SAID) unit.,Pero mukhang hindi pa rin nawawala sa kultura ng anti-illegal drugs operatives ang pag-recycle ng shabu na nasaksihan natin kahapon sa testimonya ng isang babaeng testigo sa joint hearing ng Senate Committee on Justice and Human Rights ni Senador Leila de Lima at Committee on Public Order and Illegal Drugs ni Senador Panfilo Lacson.,Ayon sa testimonya ng testigo, matagal nang ginagamit ng ilang miyembro ng Antipolo police ang kanyang ama at ina sa pagtutulak ng shabu na galing mismo sa mga pulis na malimit pumunta sa kanilang bahay sa Antipolo City.,Walang puwedeng pagkunan ng shabu ang mga pulis kundi sa mga nahuhuling pusher kundi man sila mismo ang contact ng mga drug lord para ipabenta ang mga shabu gaya ng ginagawa ng pulis-Maynila na nahuli kamakailan at ang police senior inspector ng Quezon City Police District (QCPD) na napatay noong nakaraang buwan.,Sa pagkakaalam ng testigo, nagpaalam na ang kanyang ama sa mga pulis-supplier nito na huling pagbebenta na niya ang gagawin dahil gusto na rin nilang magbagong-buhay. Pero huli na rin pa lang silang magkikita ng kanyang mga anak dahil napatay ng mga pulis ang ama sa isa umanong “engkwentro” samantalang ang ina ay natagpuang patay kinabukasan.,Mismong si PNP Director-General Ronald ‘Bato’ dela Rosa ay nagulat sa testimonya ng babaeng testigo at nagpahayag sa Senado na kanyang babalikan ang mga pulis-Antipolo na napangalanan sa affidavit ng testigo.,Mukhang kailangan talagang maglinis muna ng sariling bakuran ang PNP kung nais nitong maging matagumpay ang isinusulong na kampanya laban sa iligal na droga. At puwede nilang simulan ito sa testimonya ng babaeng taga-Antipolo.",,
Trahedya ng joyride: 1 patay,,"Humantong sa malagim na insidente ang “joyride” ng pitong kabataan matapos maaksidente ang sinasakyang kotse ng mga ito sa Bgy. Lalo Tayabas City, Quezon Province kamaka­lawa ng madaling-araw.,Batay sa report ng Tayabas Police, dakong alas-2:30 ng madaling-araw, sakay ang mga biktima ng isang Ford Fiesta (TOW-965 na mina­neho ni Claude Ivan ­Abaca Herrera, 17-anyos, at mabilis na binabagtas ang kahabaan ng ­national highway nang biglang maparampa sa kaliwang shoulder ang kotse.,Inararo muna nito ang mga concrete barrier bago sumalpok sa isang nakaparadang van.,Sa lakas ng pagkabangga, nagtamo ng mga pinsala sa ulo at katawan ang isa sa mga pasahero na si Nicko Ilao Briones, 20-anyos, na agad nitong ikinasawi.,Sugatan din ang lima pang sakay kabilang ang driver at ang mga pasahero pa na kinilalang sina Allysa Rubis, 18-anyos; Izumi Rubis, 14; Glenn Joshua Maaño, 15 at Kimuel Lustado, ­pawang estudyante at mga residente ng Lucena City.,Ayon sa mga awto­ridad galing sa isang restoran ang mga biktima at patungo na sa direksyon ng Lucena City nang maganap ang insidente.",,
Live-in tinodas bago nagpakamatay,,"Kapwa sa hukay humantong ang buhay ng mag-live in partner na nagkaroon ng mainitang pagtatalo dahil lamang sa selos, kamakalawa ng gabi sa Rosario, Cavite.,Batay sa nakalap na ulat ng Abante sa Rosario Municipal Police Station, nag-iinuman sa labas ng kanilang bahay ang mag-live in na sina Janice Balistero Limyoco (30) at Marvin Tajo­ner Legaspi (35), sa Park Ville Subd. Bgy. Sila­ngan I, Rosario, Cavite, kasama ang tatlo pa nilang kaibigan.,Sa kalagitnaan ng inu­man ay pumasok umano ng bahay ang magkarelasyon at naulinigan nilang nagtatalo tungkol sa pinagseselosang lalake ng suspek na si Marvin, ilang minuto pa ay sigawan at lagabugan na ang kanilang naririnig sa loob ng bahay, at nang sipatin ay nakitang naliligo sa sariling dugo ang dalawa.,Dead-on-arrival sa ­Divine Grace Medical Center ang suspek sanhi ng tatlong saksak sa dibdib, habang nasawi naman habang nilalapatan ng lunas si Janice, na may dala­wang tama ng saksak sa kaliwang dibdib, isa sa sikmura at isa sa kilikili.,Nakuha sa kamay ng suspek ang murder weapon, na pinaniniwalaang ginamit ng suspek upang magpakamatay ng makitang nakahandusay ang karelasyong biktima.",,
"Guro, napatay ng asawa",,"Isang 32-anyos na guro ang nasawi nang pagsasaksakin ng kanyang mister sa loob ng kanilang bahay sa Toril, Davao City.,Sa ulat na ipinarating sa Camp Crame, sinundo pa ng suspek na si Armando Gange, ang kanyang misis na si Jackielou, sa pinapasukahang eskwelahan at sabay silang umuwi.,Ilang oras ang nakalipas, napansin ng mga kapitbahay na may gulo sa loob ng bahay ng mag-asawa at agad itong iniulat sa pulisya.,Dito ay nadiskubre na patay na ang misis na tadtad ng saksak sa kantawan., Nahuli naman ang suspek nang bumalik ito sa eskuwelahanan at tinangkang sagasaan ang school administrator na sinasabing pinagseselosan nito.",,
"Pag-aresto sa Pokemon players, inalmahan",,"Inalmahan ng mga residente ang pahayag ni Olongapo City Mayor Rolen Paulino na kanyang ipapaaresto ang sinuman partikular ang mga mag-aaral na nahuhumaling sa mobile application na Pokemon Go sa lungsod.,Ang pahayag ay ginawa ni Paulino kamakailan kasabay ng pagdedeklara ng kanselasyon ng klase sa lahat ng antas sa lungsod kung saan ay kinumpirma nito sa Abante na hindi siya nagbibiro sa isang text message.,“Kapag nakita ko kayo na naggagala at naghaha­nap ng Pokemon, ipapaaresto ko kayo at ipapadala sa CFY (Center For Youth) doon kayo, isang linggo,” ayon sa post ng alkalde sa kanyang facebook account.,Ayon sa ilang mga Pokemon players na nakapanayam ng Abante, parang mayroong mali sa pahayag ng kanilang mayor dahil wala naman umanong batas o resolusyon na pinagtibay ang konseho upang ipaaresto sila.,Higit sa lahat, responsibilidad naman umano ng bawat magulang ang pagdidisiplina sa kanilang mga anak sakaling walang pasok ang mga ito.,“Sana huwag naman kami pag-initan ni Mayor, puwede naman niya ipagbawal pero ang ipaaresto kami na walang warrant, parang hindi tama,” ayon pa sa isang Pokemon player.",,
QCPD blangko pa sa St. Luke’s nurse slay,,"Inamin ni Quezon City Police District (QCPD) Director Sr./Supt. Guillermo Lorenzo Eleazar na blangko pa rin sila sa kaso ng pagpatay sa isang nurse ng St. Luke’s Medical Hospital na natagpuang duguan at tadtad ng saksak sa loob ng inuupahan nitong kuwarto sa Quezon City nitong madaling-araw ng Sabado.,Subalit tiniyak naman ni Eleazar, na ginagawa nila ang lahat ng pagkakalap ng impormasyon na posible umanong makapagbigay ng lead sa kanilang masusing imbestigasyon.,“Sa ngayon ay wala pa talaga tayong nakakalap na posibleng motibo subalit hindi naman namin ito tinitigilan. Patuloy natin itong tinatrabaho at masusing iniimbestigahan,” pahayag ni Eleazar.,Matatandaang ang biktimang si September Ann Paz y Malvar, 24, single, tubong Sarat, Ilocos Norte at kasalukuyang naninirahan sa inuupahang kuwarto nito sa No. 0086 F3 Doña Juana Rodriguez St., Brgy. Kristong Hari, Quezon City ay natagpuang bangkay dakong alas-4:40 ng madaling-araw nitong Sabado, Agosto 20 at nagtamo ng 19 na saksak sa iba’t ibang bahagi ng katawan.,Sa inisyal na imbestigasyon ay posible umanong dumaan ang hindi pa kilalang suspek sa jalousie na bintana sa kuwarto ng biktima dahil sa nakitang 9 na pirasong jalousie glass na tinanggal.",,
Gang leader sa Rodwell kidnapping nabasyo,," Natimbog ng militar at pulisya ang isang gang sub-leader na sabit sa 2011 kidnapping ni Australian adventurer Warren Rodwell sa lalawigan ng Zamboanga Sibugay.,Kinilala ito ng pulisya na si Hasim Calon alias Husien, kabilang sa kidnap-for-ransom group ni Barahama Alih. Nadakip ito sa kanyang taguan sa Barangay Tenan sa bayan ng Ipil kung saan dinukot si Rodwell. Sabit rin ito sa kidnapping ng isang Pinoy na si Joel Indino noong 2011.,“Hasim Calon was involved in several kidnapping incidents in the province, particularly the abduction of Joel Indino in Ipil on January 29, 2011 and Richard Warren Rodwell, an Australian national who was abducted in December 2011,” ani Supt. Rogelio Alabata, ang regional police spokesman.,Nabatid pa kay Alabata na nasamsam rin ng mga tropa ang anim na pakete ng shabu mula kay Calon, na isa rin palang notoryosong drug dealer sa lalawigan. Konektado rin ang grupo nito sa Abu Sayyaf Group (ASG) at kasalukuyang iniimbestigahan.",,
59 employees sa Quezon sinibak ni gov dahil sa illegal drug use,," Inanunsyo kamakailan ni Quezon Governor David ‘Jay-jay’ Suarez ang pakikiisa nito sa isinasagawang all-out campaign ni Pangulong Rodrigo ‘Digong’ Duterte laban sa iligal na droga.,Ito ay makaraang umaabot sa 59 kawani ng Quezon Provincial Government na ang kanyang sinibak matapos na magpositbo ang mga ito sa mandatory drug test noong nakalipas na linggo. Ang pagsibak sa 59 na kawani ay kabilang sa lahat ng provincial government personnel na sumailalim sa drug testing.,“We have long been fighting this in our province and two years ago, we started conducting random drug testing which led to 59 employees losing their job,” pahayag ni Gov. Suarez sa ginanap na awarding ceremony kasabay ng Niyogyugan Festival. “And now, under President Rodrigo Duterte, we have witnessed for ourselves how aggressive our government in its campaign to put a stop to the scourge of illegal drugs, and your go­vernor is behind the president in his goal to make the whole country drug-free and this starts in our provincial capitol grounds,” dagdag pa ng governor.,Sa nakalap na ulat ni Suarez mula sa Philippine National Police (PNP), lumilitaw na  ang crime rates sa Quezon ay bumaba sa 58 %. Ayon kay Gov. Suarez na ang Niyogyugan Festival, na nagsasagawa ng iba’t ibang kaganapan ay annual event sa Quezon simula pa noong 2012 kung saan dinadagsa ito ng libu-libong turista.",,
"P11.8M shabu sa Cebu, nasabat",,"Umaabot sa P11.8 mil­yong halaga ng shabu ang nasabat sa isang operasyon sa Lungsod ng Cebu matapos maaresto ang isang tinaguriang bigtime drug pusher sa lugar.,Matapos ang dala­wang linggong surveillance ng pulisya, nasakote rin ang No. 1 drug pusher sa lugar na si Regie Palotes, ng Barangay Labangon, Cebu City sa isinagawang buy-bust operation ng mga tauhan ng Intelligence Unit ng Cebu City Police sa Hintudtud St., Barangay Mabolo.,Sa ulat ng pulisya, noong nakaraang taon pa nangungupahan sa nasabing bahay si Palotes kung saan malapit ito sa bahay ng isang pulis.,Ayon kay Barangay Chairman Reynaldo Ompoc, base sa kanyang nabalitaan, napilitan daw magbenta ng shabu ang suspek matapos matanggal sa trabaho.,Napag-alaman na nabigla ang mga pulis sa nadiskubreng dami ng shabu na iniingatan ng suspek.,Katwiran ng suspek, nakuha lamang nito ang shabu sa south bus terminal sa nasabing lungsod pero hindi naman ito nagbigay pa ng karagdagang impormasyon.",,
"LPA tatama sa Luzon, Visayas",,"Isa pang namumuong sama ng panahon ang binabantayan ngayon Philippine Atmospheric Geophysical and Astronomical Services Administration (PAGASA) na inaasahang papasok sa Philippine area of responsibility (PAR).,Ayon kay Gener Quitlong, weather forecaster, huling namataan ang LPA sa layong 420 kilometers sa silangan hilagang silangan ng Catanduanes, na kasalukuyan na karagatan pa.,Hinahatak ng LPA ang hanging Habagat na patuloy na nagdadala ng ulan sa katimugang Luzon at kabuuan ng Visayas na direktang tatamaan nito na  inaasahang makakaranas ng katamtaman o minsan ay malalakas na pag-ulan na maaring magdulot ng pagbaha o pagguho ng lupa.,Pinagiingat din ng Pagasa ang mga residente sa bahagi ng Mimaropa, Bicol, Easten Visayas o Negros Island dahil sa mga pag-ulan.,Ang mga nalalabing bahagi ng Luzon, kasama ang Metro Manila, ganon din ang nalalabing bahagi ng Visayas ay magiging makulimlim ang kalangitan na maaring magdulot ng mga pagkulog at pagkidlat.",,
Presidential appointees sinibak lahat,,"Matapos madismaya sa mga itinalaga niyang naging inutil sa corruption sa gobyerno, idedeklara ni Pangulong Rodrigo Duterte ang lahat ng puwesto sa gobyerno bilang bakante ngayong Lunes.,“On Monday, I would declare all positions in the government that were presidential appointments if you are there because of the presidential appointments, I will declare all your positions, all throughout the country vacant,” diin ni Pangulong Duterte sa press conference nitong Linggo ng madaling-araw sa Davao City.,Hagip ng utos ng Pangulo ang lahat ng mga itinalaga nito sa gobyerno at libu-libong presidential appointees sa panahon ni dating Pangulong Benigno Aquino 111  maliban sa mga career official.,Ilan sa binanggit ni Duterte ang mga opisyal ng Land Transportation Office (LTO) at Land Transportation Franchising and Regulatory Board (LTFRB) na pinagre-report niya sa kanyang tanggapan sa susunod na linggo.,“I promised the people, the 16 million, I will give you a clean government. It will be clean and it would maybe, along the way, cost the employment of some who are really the corrupt,” katuwiran ng Pangulo.,Gayunpaman, nilinaw  ni Presidential Communications Office (PCO) Secretary Martin Andanar na hindi lahat ng appointed officials ay kailangang magresign sa trabaho dahil exempted dito ang mga miyembro ng gabinete.,Ginawa ni Andanar ang paglilinaw  matapos ipag-utos ni Pangulong Rodrigo Duterte nitong Linggo ng madaling araw na bakantihin ang lahat ng puwesto sa gobyerno simula ngayong Lunes.,“…hindi po kasama ‘yung mga Cabinet secretaries dahil mga bago ang mga Cabinet secretaries na appointed,” wika ni Andanar.",,
Napoles case huhukayin para kay De Lima,,"May bagong pasabog na naman si Pangulong Rodrigo Duterte sa numero unong kritiko niya — si Sen. Leila de Lima.,Nagbanta kahapon si Pangulong Duterte na magigimbal si De Lima kapag ipinahukay niya ang pork barrel case ng negosyanteng si Janet Lim Napoles.,Ginawa ng Pangulo ang banta matapos siyang hamunin ni De Lima na handa siyang magpabaril sa Pangulo kung totoo ang ibinibintang laban sa kanya sa iligal na droga.,Tiniyak pa ng senador na mapapahiya si Duterte kapag ipinilit ang mga inimbentong ebidensiya sa kanya sa iligal na droga at sa paggamit sa kanyang driver bilang state witness.,Nitong Linggo ng madaling-araw, nagbanta si Pangulong Duterte na bukod sa Janet Napoles case, ipaparada niya ang ebidensiya sa illegal drugs laban kay De Lima sa imbestigasyon ng Kamara gayundin sa mismong komite ng senador.,“Wait until we revisit the Napoles case, Secretary or Senator De Lima, and I assure you, you will be horrified.” babala ng Pangulo sa isang press conference sa Davao City.,“Wait until the probe goes along even in your own committee because I will start to mention the names of those you oath to subpoena and to appeal there to testify. That the committee that is being headed by you. And of course, there is another parallel hearing being conducted at the lower house. You are in a bind. Please think it over seriously,” paalala ng Pangulo sa senador.,Idinagdag pa ni Duterte na ilang beses na siyang nangako sa mga kongresista na kung mahuhuli siyang nagsisinungaling, handa siyang humarap sa impeachment.,Giit pa niya, si De Lima ang nagsisinungaling at hindi siya.,“She is lying through her teeth because now that she is… You know in all of her answers, she was only telling about drugs, now she denied there are leads about drugs, but she never said true or false about the driver. And the driver is the connect — lahat naman sa loob sinasabi ang driver,” diin ng Pangulo.",,
"Laging panalo sa baraha, niratrat",,"Tatlong katao kabilang ang magkapatid ang nasawi habang nakiki­paglamay sa isang burol sa Barangay Anuang, Cabatuan, Iloilo.,Napag-alaman na nawili sa paglalaro ng baraha ang magkapatid na sina Jolyn Celda, 30, at John Mark Celda, 28, nang makailang ulit umanong manalo na siya namang ikinagalit ng suspek na si Arnel Montuya, ng Barangay Ayong, Cabatuan kaya pinagbabaril ang dalawa saka tumakas.,Samantala, nang dumating ang kapatid nina Jolyn at John Mark at nakita ang sinapit ng dalawa ay nagalit ito at nagwala sa lamay habang armado ng baril.,Nang makita naman ito ng kanilang pinsan na si Jay Celda ay agad inawat ang di napangalanang nagwalang kapatid at dala ng galit at hinagpis ay napagbalingang barilin ang umaawat na pinsan bago tumakas.,Nagtamo ng bala sa dibdib si Jay na ikinasawi rin nito.",,
P35M SHABU NATISOD SA SHABU LAB SA QC,,"Tinatayang nasa P35 milyong halaga ng shabu at nasa P20 milyong ha­laga rin ng mga gamit sa paggawa ng droga ang nasamsam ng pinagsanib na puwersa ng Quezon City Police District (QCPD) at Philippine Drug Enforcement Agency (PDEA) sa isinagawang pagsa­lakay sa isang abandonadong mini-laboratory sa lungsod, kamakalawa ng hapon.,Ayon kay QCPD Ac­ting District Director Sr./Supt. Guillermo Lorenzo Eleazar, ang clandestine laboratory ay matatagpuan sa No. C-7 Christian St., Grace Village, Brgy. Apolonio Samson, Quezon City.,Katuwang sa pagsa­lakay sa naturang laboratory ang mga ahente ng PDEA-NCR sa pamumuno ni Director Wilkins Villanueva at P/Supt. Tomas Nuñes ng QCPD La Loma Police Station 1.,Ayon kay Eleazar, nadiskubre ang nasabing clandestine shabu lab matapos magreklamo ang may-ari ng 4-storey building townhouse na si  Wilson Lee makaraang mabigo ang tenant nito na magbayad ng buwanang upa ng ilang buwan.,Sinabi ni Lee sa mga awtoridad na isang Daniel Geng, ng Mainland China ang umupa sa lugar noong nakaraang Disyembre 2015 at hindi na umano ito nakapagbayad ng upa ng apat na buwan at sa mga sumunod pang buwan hanggang sa magdesisyon na siyang pabuksan ito kamakalawa sa harap ng kanyang abogado, barangay officials at awtoridad.,Dito na natuklasan ng QCPD at PDEA ang mga kagamitan sa paggawa ng iligal na droga, mga kemikal at shabu na may timbang na 10 kilo na nagkakahalaga umano ng P35 milyon.,Sinabi naman ni Wilkins na ang mga nakumpiskang aparatus na nagkakahalagang P20 milyon ay maaaring ma­kagawa ng 200 kilograms ng shabu kada linggo.",,
Marcos burial may tama sa pamilya,,"Hindi lang pabor kundi mayroong negatibong epekto sa pamilyang Marcos ang pagpupumilit ng mga ito na mailibing si dating Pangulong Ferdinand Marcos sa Libingan ng mga Bayani (LNMB) dahil nagkakaroon na ng ideya ang mga kabataan kung gaano kalupit ang Martial Law at kung papaano nagpayaman ang mga ito.,Ito ang basa ni Bayan Muna party-list Rep. Carlos Zarate kaugnay ng usapin sa pagpapalibing kay Marcos na pinaghahandaan ng kanyang pamilya hangga’t wala pang desisyon ang Korte Suprema sa mga petisyon ihinain ng tatlong grupo laban dito.,“Unintended consequence” paglalarawan ni Zarate dahil hindi sinasadyang napapag-usapan ang muli ang Martial Law na mahigit isang dekadang pinairal ni Marcos sa bansa simula noong Setyembre 21, 1972.,Aminado ang mambabatas na karamihan sa mga kabataan ngayon ay walang ideya sa mga nangyari noong panahon ng Martila Law tulad pagpatay sa mga nakikipaglaban sa demokrasya na ipinagkait ni Marcos sa mga Filipino at pang-aabuso sa kapangyarihan.,Gayunpaman, dahil sa isyu aniya ng pagpapalibing kay Marcos sa LNMB na kanilang tinututulan, maraming kabataan ang nagkakainteres kung ano talaga ang nangyari.,Kabilang aniya sa mga nalalaman ng mga kabataan ngayon ay ang 75,000 kataong biktima ng Martial Law na kinabibilangan ng mga pinatay, nawala, tinorture at maging ang pagnananakaw umano ni Marcos.,Ang mga kasamahan ni Zarate sa Makabayan bloc na sina dating Bayan Muna party-list Reps. Neri Javier Colmenares, Satur Ocampo at iba pa ang isa sa tatlong petitioner sa Korte Suprema laban sa pagpapalibing kay Marcos sa LNMB.",,
Inasinta habang nagpapatrolya,,"Patay ang isang 21-anyos na binata makaraang barilin ito habang nagroronda sa kanilang lugar sa Sitio Mainit, Brgy. Lalig, Tiaong, Quezon kamakalawa ng gabi.,Sa report ng Tiaong Police, alas-11:20 ng gabi, naka-duty bilang tagapagronda sa gabing iyon ang biktimang si Jhoper Manalo Dela Rosa at ang kanyang stepfather na si Ricky Gomez Magnaye nang puntahan ng mga ito ang walang taong bahay ng kanilang tiya na si Maria Ineth Manalo Rafa.,Bubuksan pa lang ng mag-ama ang pinto ng bahay nang mula sa kung saan ay pagbabarilin sila ng tricycle driver na si Dennis Comia Rafa.,Nagtamo ng tama sa dibdib si Dela Rosa na mabilis isinugod sa ospital subalit idineklarang dead on arrival ng doktor. Mabilis namang tumakas ang suspek matapos ang pamamaril.,Patuloy pa ang imbestigasyon kung bakit binaril ng suspek ang biktima.",,
Police officer bulagta sa drug bust,,"Nasawi ang isang police officer at ang dalawang suspek sa isang buybust operation sa Sitio Maagay I, Brgy Inarawan, Antipolo City kamakalawa ng gabi.,Kinilala ang napatay na opisyal na si Police Senior Inspector Mark Gil Garcia na nabaril ng mga suspek at nagtamo ng tama ng bala sa itaas na bahagi ng kaliwang hita.,Batay sa report ng Antipolo Police, dakong als 7:45 ng gabi ng magsagawa ng buybust operation ang mga tauhan ng Antipolo  PIB  sa pamumuno ni PSI Garcia laban sa isang William Malana at isa pang di nakilalang kasama nito.,Matapos maisagawa ang transaksyon, nagbigay na ng hudyat ang police poseur buyer upang arestuhin na ang mga suspek, subalit bago pa nakalapit ang mga awtoridad ay nakatakbo sa isang madilim na eskinita ang dalawa at pinaputukan ang mga pulis.,Gumanti ang mga pulis na nagresulta sa pagkamatay ng isang suspek habang nakatakbo  naman paloob ng kanyang bahay si Malana.,Hinabol ni PSI Garcia ang suspek subalit pagbukas ng pinto ng bahay ay sinalubong ito ng mga putok at tinamaan ito sa hita.,Nagawa pa ring makaganti ng opisyal at napatay si Malana.,Mabilis na isinugod sa ospital si Garcia subalit makaraan ang ilang oras ay ideneklara din itong patay ng doktor dahil sa maraming dugong tumagas mula sa sugat nito.,Narekober naman sa mga suspek ang mga sachet ng shabu, at tatlong baril na kinabibilangan ng isang improvised shotgun, isang improvised pistol at isang .38 revolber.",,
Si Ninoy at ang yellow ribbon,,"Ngayong araw ng Linggo, Agosto 21, ipagdiriwang ang ika-33 taon ng anibersaryo ng asasinasyon kay dating Sen. Benigno ‘Ninoy’ Aquino Jr. Isang misa ang inaasahang gagawin sa libingan ng dating senador sa Parañaque City. Inaasahan din ang pagkakabit ng yellow ribbon sa mga puno bilang alaala sa namayapang senador.,Sa mga nakakatanda, alam nila kung bakit ikinakabit ang yellow ribbon at kung ano ang nasa likod nito. Sa mga kabataan, aba’y maaaring nababasa at nakikita din nila ito pero mangmang sa tunay na kahalagahan nito.,Sinimulang gamitin ang yellow ribbon noong 1983 bilang pagsalubong sa pagdating ni Ninoy sa Pilipinas matapos ang ilang taong exile sa Estados Unidos. Ang pagkakabit ng yellow ribbon ay hango sa kantang “Tie a Yellow Ribbon Round the Ole Oak Tree” ni Tony Orlando at ng grupong Dawn noong 1973.,“‘Yung kantang tie a yellow ribbon tungkol ‘yun sa preso eh. Tungkol yun sa convict na nakulong tapos sabi nya dun sa asawa niya ‘sasakay ako sa bus, pagdating ko dun sa bus stop kung may nakita akong yellow ribbon ibig sabihin mahal mo pa ako at bababa ako. Kung walang yellow ribbon, aalis na ako’,” kuwento ni Sen. Paolo Benigno ‘Bam’ Aquino IV, anak ni Paul Aquino na siyang nakakabatang kapatid ni Ninoy.,“So nung pabalik si Tito Ninoy, ginamit ‘yung kanta na ‘o mag-yellow ribbon tayo’ kasi galing siya sa exile, jailed for almost eight years tapos exiled for almost three years so practically 11 years siyang hindi nakikita ng tao. So ‘yun ang ano, maglagay ng yellow para ibig sabihin gusto pa natin siya bumalik,” paglalahad ni Bam.,Hindi naman nasilayan ni Ninoy ang mga nakataling yellow ribbon sa mga puno dahil sa tarmac pa lamang ng Manila International Airport noong Agosto 21, 1983, tinapos na ang kanyang buhay.,Ang kanyang asasinasyon ang siya namang naging daan para mag-alsa ang taumbayan – kilala sa tawag na EDSA People Power Revolution – na nagpatalsik kay Pangulong Ferdinand E. Marcos at nagluklok sa asawa ni Ninoy, si dating Pangulong Corazon Aquino bilang Pangulo ng bansa noong 1986.,Naalala pa ni Sen. Bam ang naging karanasan niya sa pagsama sa mga kilos-protesta laban sa administrasyong Marcos, kung saan marami ang nagsusuot ng bandanang dilaw na ribbon. Anim na taong gulang pa lang si Sen. Bam nang patayin ang kanyang Tito Ninoy.,“Noong namatay siya nag-start ‘yung mga pocket rallies. In fact during that time, ‘yung mga audience namin noon mga 40 tao, 50 tao, ganun lang kaliliit. Tapos maraming invitations para sa mga kamag-anak ni Tito Ninoy para magsalita. Usually ang hinahanap diyan ‘yung lola ko si Tita Cory tapos si Tito Butz tapos mga ilan pa iyan. Eh maraming rally so sabi nila ‘yung puwedeng magsalita, pagsalitain. And in my family, ‘yung tatay ko naman very private ‘yun, ako yung naatasan and in fact during that time may mga children’s rally pa noon eh, yung anak ng mga lider so doon ako pinapasalita. Until eventually sinabi nila ‘o yung speech ni Bam puwede na rin iyan sa main rally so kasama ko sina Tita Cory, ‘yung lola ko tapos umikot kami, naka-yellow na kami noon,” pagbabalik-tanaw ni Sen. Bam.,Bukod sa ‘totoy’ na si Sen. Bam, nagsimula ring mapansin ng media at ng publiko ang kakaibang ‘charm’ ng bunsong anak ni Ninoy na si Kris Aquino. Naging magnet na panghakot ng tao sa mga rally ang batam-batang si Kris. 12-anyos siya nang paslangin ang amang senador.,Isa rin sa aktibong nagprotesta laban sa administrasyong Marcos si dating Senate President Aquilino ‘Nene’ Pimentel Jr., ngayon ay 82-anyos na at retirado na sa pulitika.,“Kami ang nagpasimula ng pagkakabit ng yellow ribbon,” pagmamalaki ng dating senador. Nang maupo sa puwesto si Cory matapos ang EDSA Revolution, si Pimentel ang itinalagang unang kalihim ng Department of Interior and Local Government (DILG) at kalaunan ay tumakbong senador.,Ang yellow ribbon, nag-level up pa sa yellow confetti at opisyal na naging simbolo ng puwersa ng taumbayan laban sa diktador.,Marami ang nag-akala na hindi na muli lilitaw ang yellow ribbon pero noong namatay si dating Pangulong Cory Aquino sa sakit na colon cancer noong Agosto 1, 2009, bumuhos ang nakiramay sa pagpanaw nito.,Milyun-milyon ang nanood sa telebisyon sa mga panahon na ibinurol ito hanggang sa dalhin sa huling hantungan sa Manila Memorial Park sa Paranaque City, katabi ng puntod ng asawa nitong si Ninoy.,Daang libong katao ang naglakad mula Manila Cathedral patungong Manila Memorial para sa libing ni Cory. Marami ay sumakay na lang sa truck para makarating sa libingan. Sangkatutak din na yellow ribbon ang ikinabit sa mga puno sa dadaanan ng funeral convoy.,Mula buwan ng Agosto, umapaw ang emosyon ng taumbayan nang isigaw nila ang pagtakbo ng noon ay Senador Benigno ‘Noynoy’ Aquino III sa 2010 presidential elections.,Bunsod ito ng pagkabuwisit ng taumbayan sa administrasyon ni dating Pangulong Gloria Macapagal-Arroyo, na noon pa lang 2005, ay hinihiling na ang resignasyon dahil sa pandaraya sa 2004 presidential elections. Nakadagdag pa rito ang sangkaterbang alegasyon ng corruption ng Arroyo administration.,Sa 2010 presidential campaign, nagkaroon pa ng sticker war. Ang sticker na may yellow ribbon, tanda ng suporta sa kandidatura ni Noynoy at ang sticker na kulay orange at may check, tanda naman ng suporta kay dating Sen. Manny Villar. Nanalo si Noynoy na malaki ang lamang sa sumegundang si dating Pangulong Joseph Estrada.,“As a political symbol, nag-evolve iyan. Naging symbol iyan ng post-Marcos democracy na Aquino ang nagdadala. So it was a campaign color ni Cory noong (1986) snap elections.,Naging campaign color din ni PNoy dito sa 2010 elections. Noong panahon ni GMA, naging protest color iyan,” paliwanag ng political scientist na si Ramon Casiple.,Nang matapos ang termino ni Noynoy at manalo sa May 2016 elections si Davao City Mayor Rodrigo Duterte, marami ang nakapansin sa pagsusuot nito ng Philippine flag pin sa kanyang barong. Ilang kritiko ng dating administrasyon naman ang nagsabing tapos na ang panahon ng yellow ribbon.,Maging si Casiple, ramdam niya na tapos na ang yellow fever. Ang mga bagong sibol ngayon o mga millenials, hindi na maka-relate sa yellow ribbon at ang nasa likod ng ipinaglalaban nito.,Pero hindi sang-ayon si Pimentel sa naging obserbasyon ni Casiple. Ayon sa nakakatandang Pimentel na ama ni Senate President Aquilino ‘Koko’ Pimentel III, hindi mabubura sa kasaysayan ng bansa ang kahalagahan ng yellow ribbon. “Of course, para hindi natin makalimutan ‘yung excesses ng Martial Law,” ani Pimentel.,Isa sa naging hakbang ng nagdaang administrasyon upang hindi makalimutan ang kalahagahan ng yellow ribbon ay ang pagtuturo sa kabataan ng naging karanasan ng mga Pilipino sa Martial Law.,Subalit nakikita ni Sen. Bam na may pagkukulang sa pagtuturo ng Martial Law kung kaya’t hindi lubusang tumatatak sa isipan ng kabataan ang kalupitan, kalabisan at pagnanakaw ng administrasyong Marcos.,“We actually filed a resolution looking into how martial law is taught in our schools. Even before this issue, a couple of years back, napag-uusapan na hindi malinaw ang pagtuturo ng Martial Law sa ating kabataan,” anang senador.,Sa kabila nito, tiwala si Sen. Bam na hindi mabubura ng mga susunod na henerasyon ang aral ng pagkakabit ng yellow ribbon dahil nakayapos dito ang mga taong nakipaglaban para sa demokrasya ng bansa.,“More than the yellow ribbon it’s really more ‘yung ano ‘yung pag-alala sa mga tao na binuhos talaga ang lahat para sa bansa. Kasi these days ang tingin sa mga senador, mga congressman, ‘di ba? Ang sama ng tingin sa amin these times, ‘di ba? It’s good to remember na in our history may mga tao na talagang ibinigay ang buhay para sa ating bansa. Hopefully in that way, ma-inspire tayo na gawin rin ‘yun,” pagtatapos ng senador.",,
"Buhawi victims, nilibre sa materyales",,"Nagpamigay si Manila Mayor Joseph ‘Erap’ Estrada ng mga construction material na umabot sa halagang tatlong milyong piso sa mga pamilyang nawasak ang tahanan dahil sa pana­nalasa ng buhawi noong Linggo sa Baseco Compound sa Tondo, sa Quiapo at Sta. Cruz, Manila.,Nabatid na nag-donate si Estrada ng 2,000 piraso ng yero, mga kahoy, pako, at iba pang materyales sa mga residente ng Aplaya sa Baseco, sa Quiapo at sa Oroqueta St., Sta. Cruz.,Nalaman na magpapadala si Estrada ng may 100 trabahador upang tulungan ang mga residente sa pagkukumpuni ng kanilang mga bahay.,“Sa pamamagitan ng mga materyales na ito, hangarin ko na makapagtayo silang muli ng kanilang mga tahanan at makapagsimulang muli ng kanilang buhay,” ayon kay Estrada sa kanyang pagbisita sa Baseco.",,
Mag-utol huli sa droga,,"Dalawang magkapatid na pawang nasa listahan ng drug watchlist dahil sa malawakang operasyon sa droga ang nadakip ng awtoridad makaraang makumpiskahan ng shabu sa magkahiwalay na buy-bust operation ng pulisya sa bayan ng Baliwag at Balagtas, Bulacan kamakalawa.,Kinilala ng pulisya ang mga naarestong sina Donnie Dizon y Canton at Deo Den Dizon y Canton, kapwa nasa hustong gulang at nakatira sa Barangay Poblacion, Baliwag at Renato Galicia y Dimaapi alias Nato, 34 at kanyang kapatid na si Jayson Galicia y Dimaapi, 27, binata, kapwa nakatira sa Barangay Catacte, Bustos na pawang nakapiit ngayon at nahaharap sa kasong paglabag sa RA 9165.,Bandang alas-kwatro ng hapon nang ipasailalim sa buy-bust operation ang magkapatid na Dizon sa Barangay Poblacion, Baliwag at hindi na nakapalag ang mga suspek matapos kumagat sa entrapment at makuha sa kanilang pag-iingat ang sampung pakete ng shabu kabilang ang buy-bust item at marked money.,Ayon kay PO3 Ronnie C. Galion, imbestigador, matagal na nilang sinusubaybayan ang iligal na operasyon ng magkapatid na Galicia na matapos uminit ang iligal na transaksyon sa bayan ng Bustos ay kanila itong inilipat sa bayan ng Balagtas hanggang sa makorner sila ng Balagtas PNP sa buy-bust operation.",,
"Pekeng gov’t engineer, silat sa NBI",,"Bumagsak sa isinagawang entrapment operation ng National Bureau of Investigation (NBI) ang  isang lalaking nagpapanggap na engineer na nakatangay ng  malaking halaga sa isang negosyante kaugnay sa  mga pekeng government projects  sa iba’t ibang panig ng bansa.,Ipinrisinta sa mga mamahayag ng NBI-Anti-Fraud Division (AFD) ang suspek na si Carlito Sugan Manuel,  nagpakilalang agent ng mga goverment projects  at engineer, na dinakip sa isang establisuyemento  sa Malate, Maynila noong Agosto 18  nang makipagkita sa complainant (na hindi nagpabanggit ng pangalan) may-ari ng mga pinarerentahang heavy equipments na nakabase sa Davao City.,Sa reklamo sa NBI ng biktima, nakuhanan umano siya ng halagang P.4 milyon ng suspek bukod pa sa huling P79,000 dahilan para humingi na siya ng tulong sa NBI.,Nabatid na nagkakilala umano ang biktima at si Manuel sa pamamagitan ng common friend at hinimok na pasukin ang construction company bukod sa kaniyang heavy equipments rental dahil marami umano ang nakalinyang proyekto ang gobyerno na makukuha nila kabilang ang 10 school building sa Mindanao na pinondohan umano ng P45-milyon bawat isa.,Isa pang proyektong public market  umano ang sinabi ng suspek na nakuha  niya dahil sa kanyang koneksiyon sa Tuao, Cagayan at sa tuwa ng complainant ay sumama siya sa pagpunta sa Maynila noong nakalipas na Hulyo 19.,Sanhi nang nagdududa na personal na inalam ng biktima ang sitwasyon sa Tuao, Cagayan at nakausap si Mayor Francisco Mamba na nagsabing walang ganung proyekto sa kaniyang bayan.,Sasampahan ng kasong paglabag Article 315 ng Revised Penal Code (RPC) o Estafa  ang suspek na nakapiit sa NBI detention facility.",,
Celfone load gagawing ‘nakaw’ proof,,"Isa ka ba sa napipikon sa nawawala o nababawasan o nananakaw na load sa prepaid mobile phone?,Puwes! May solusyon na sa problema dahil sa inihaing Senate Bill 848 o ‘Prepaid Load Protection Act of 2016’ ni Senate minority leader Ralph Recto.,Layunin ng nasabing panukala na masiguro na ang kahuli-hulihang sentimo ng load ay magagamit ng konsumer sa pamamagitan ng pagtanggal ng mga telecommunication companies (telcos) ng expiration dates sa kanilang mobile at landline prepaid and electronic load at pagbabawal na ma-forfeit ang load credits na nai-load na sa mga cellphone.,Inaatasan din ang mga telcos na mag-refund sa kanilang mga subscriber sa sitwasyon na nakaltas o nawala ang load nang walang balidong dahilan at ang mga lalabag dito ay mahaharap sa P100,000 hanggang isang milyong pisong multa o pagkakakulong ng dalawa hanggang anim na taon at pagkansela ng permit.,Sa talaan ng National Telecommunications Commission (NTC) ay umaabot na sa 100 milyon ang prepaid mobile subscribers kaya naman sa expiration period na itinatakda ng mga telcos sa kanilang prepaid call at text card at e-load expiration na tatlo hanggang 120 araw depende sa ha­laga ng load ay malaking halaga ang nalulugi sa mga konsumer at dagdag na kita naman sa mga kumpanya.,Nabatid na noong 2009 ay naghain na ng kahalintulad na panukala si dating Sen. Miriam Santiago at 2014 naman nang unang inihain ni Recto ang nasabing bill ngunit kapwa umabot lamang ito sa first reading.",,
Guilty lang ang gagapangan ng ‘chilling effect’ — Palasyo,,"Ipinagkibit ng balikat ni Communications Sec. Martin Andanar ang mga reaksyon na mayroon diumanong ‘chilling effect’ o mangangatog na ang mga kritiko ni Pa­ngulong Rodrigo Duterte na maging balanse sa pagpuna dahil sa ginawa nito kay Sen. Leila de Lima.,Naniniwala ang kalihim na gagapang lang ang takot kung ‘guilty’ sa anumang ilegal, kriminal o immoral na gawain.,“We can either focus on the lover issue or we can focus on the drug issue so ganu’n po ‘yan that’s how I see it kung meron pong chil­ling effect lahat naman ho dumadaan sa imbes­tigasyon, dumadaan sa tamang proseso then siguro ang Pangulo na lang ho ang… I leave it up to the President kasi siya po ‘yung… the thing we are in a very unique position mayroon po kasi tayong ex-prosecutor, ex-mayor at ngayon po ang Presidente alam po ‘yung batas so I don’t think that mayroong chilling effect ito. Magkakaroon lang ng chilling effect ‘pag guilty po ang isang tao,” pahayag ni Andanar.",,
HUSTISYA KAY IRMA!,,"Tiniyak ni ACTS-OFW partylist Representative Aniceto Bertiz na hindi mauuwi sa wala ang pagkamatay ng 35-anyos na rape victim na si Irma Avila Edloy na na-comatose bago binawian ng buhay sa ospital sa Saudi Arabia.,Isusulong nito na ma-blacklist ang employer ng biktima at paghingi ng hustisya sa pagkamatay nito.,Sinabi ni Bertiz na nasa Saudi Arabia kasama ang Department of Fo­reign Affairs-Department of Labor and Employment (DFA-DOLE) crisis team na pangungunahan nito ang pagkilos kasama ang Philippine Embassy para makuha ang katarungan sa pagkamatay ni Edloy.,“She arrived in Riyadh last July 28, filled with noble dreams on how to help her family. She may be gone, but every effort must be made to make sure that her case will not be buried and forgotten,” giit ni Bertiz kasabay ng panawagan sa pamahalaan na i-blacklist ang hindi pa napapangalanang employer ng biktima.,Nais din ni Bertiz na rebisahin ang bilateral labor agreement sa pagitan ng Pilipinas at Saudi Arabia sa harap na rin ng mga pang-aabuso sa mga manggagawang Filipino sa nasabing bansa.,Aniya, mayroong labor agreement na nilagdaan noong 2013 para masiguro ang makataong pagtrato at mabigyan ng proteksyon ang mga Filipino domestic worker sa Saudi Arabia subalit nakalulungkot na hindi naman ito naipapatupad.,“We need to revisit our bilateral labor agreement with Saudi Arabia regarding Filipino domestic workers because it doesn’t seem to be working as planned. We need stronger measures to protect Filipino domestic workers in Saudi Arabia,” pahayag ni Bertiz.,Siniguro din ng mambabatas ang tulong pinansyal sa mga naiwang pamilya ni Edloy.,Si Edloy ay dumating ng Saudi Arabia noong Hul­yo 28 at dinala sa kanyang employer sa Jedda­h, noong Agosto 13. Nakatanggap ng tawag ang Phillipine Overseas Labor Offices (POLO) na naka-confine sa King Salman Hospital sa Riyadh ang biktima na bagama’t conscious ay hindi sumasagot sa kanilang mga tanong.,Ang anggulong ginahasa ito ay dahil na rin sa nakita ng mga nurse na puno ng dugo ang panty nito. Noong Agosto 17 ay dinala ito sa Intensive Care Unit (ICU) matapos ata­kihin sa puso at nitong Agosto 18 ay binawian ng buhay.",,
Nat’l artist FPJ ‘di ipapalipat sa LNMB,,"Bagama’t may titulo bilang National Artist, hindi interesado ang pa­milya ng action king ng pelikulang Pilipino na si Ferdinand Poe Jr. o FPJ na mailibing ito sa Libingan ng mga Bayani (LNMB).,Sa kanyang ika-77 kaarawan na inaala ng pamilya sa pamamagitan ng pagdaraos ng Thanksgiving Mass sa Manila North Cemetery, sinabi ng kanyang anak na si Sen. Grace Poe na bagama’t may alok na ilipat sa LNMB ang kanyang ama ay hindi sila interesado dito, mas kuntento na umano ang pamilya kung saan nakalagak ang kanyang ama na madaling mapas­yalan o mapuntahan ng kanyang mga tagahanga.,“Mapayapa na ang kinalalagyan ni FPJ sa Manila North Cemetery. Malapit siya at puwedeng madalaw ng pangkaraniwang tao na sinimbulo at minahal niya. At nandoon din nakahimlay ang kanyang mga magulang,” pahayag ng senador.,Bukod sa pamilya ng namayapang aktor sa pa­ngunguna ng asawang si Susan Roces ay nakilahok din sa okasyon ang mga supporter nito.,Ayon sa beteranang aktres na biyuda ni ‘Da King’, kahit pa nabubuhay ang asawa ay ayaw nito ang magarbong handaan sa kanyang kaa­rawan bagkus simple lamang kung saan kasama ang kanyang mga mahal sa buhay at mga katrabaho at tagahanga.,Taong 2012 nang gawaran ng National Artist for Film si FPJ ni da­ting Pangulong Benigno ‘Noynoy’ Aquino III.,Matatandaang 2006 nang unang bigyan ito ng pagkilala ni dating Pangulong Gloria Macapagal-Arroyo subalit hindi ito tinanggap ng pamilya. Si Arroyo ang nakalaban ni FPJ sa 2004 presidential elections kung saan pinaniniwalaang dinaya ng ginang ang aktor.",,
"Tulong sa Habagat victims, tuloy",,"Tuloy pa rin ang pagbibigay tulong ng Department of Social Welfare and Development (DSWD) sa mga biktima ng pananalasa ng habagat.,Ayon kay DSWD Secretary Judy Taguiwalo, bagama’t wala nang nararanasang sunud-sunod na pag-uulan sa mga nakalipas na araw ay hindi pa rin tapos ang kalbaryo ng ilan sa ating mga kababayan, mayroong lugar umano na lubog pa din sa baha at marami pa rin na nawalan ng tirahan ang nasa mga evacuation centers.,Sa taalan ng DSWD mula noong Agosto 19 ay P9M na ang nailaan sa mga apektadong pamilyang kabilang.,Partikular umanong napinsala ng habagat ang Regions l, lll, CAR, at Calabarzon kung saan 87,536 pamilya o 416,681 katao, sa nasabing bilang ay 12,756 katao pa ang nasa 126 evacuation centers sa nasabing mga lugar.,“DSWD continues its coordination with LGUs in monitoring disaster response operations in the local level. Makakaasa po kayo na patuloy po naming aayusin ang pag-handle ng public resources upang maipamahagi ang mga ito sa mga Pilipinong nangangailangan,” pagtatapos pa ni Taguiwalo.",,
DE LIMA HANDANG MAGPABARIL!,,"Handa si Sen. Leila de Lima na magbitiw sa kanyang puwesto at magpabaril sa harap mismo ni Pangulong Rodrigo Duterte kung makakapaglabas ng totoo at matibay na ebidensya na sangkot siya sa illegal drugs o protector siya ng druglord.,Tinuran ng palabang senadora na kilala sa taguring ‘The Balls’ dahil sa tapang nito, ang mga salita sa gitna ng paninindigan na inosente siya sa nasabing paratang at pawang mga peke ang mga ebidensya na inilalatag sa  Pangulo. Apela pa nito, itigil na ang mga imbentong pruweba dahil ipapahiya lamang nito si Pangulong Duterte.,Isang matapang na De Lima ang muling humarap sa media sa isang press conference kahapon sa Quezon City.,Ayon sa senadora, “I will stand by my innocence, now and forever.”,“I’m willing to resign. I’m willing to be shot in front of the President if there is authentic evidence that is not fabricated. I’m telling you Mr. President, ayaw ko pong mapahiya kayo. Mapapahiya kayo diyan at ayaw ko pong mangyari ‘yan sa inyo. Kung ano man ang ebidensya n’yo diyan, sinasabi ko na sa inyo na ang ebidensya na ‘yan ay hindi totoo.,Fake, manufactured, fabricated,” pahayag ni De Lima kasabay ng pagsasabi na ang kanyang unsolicited advice kay Pangulong Duterte ay harapin nito kung sino man ang nagbibigay sa kanya ng mga impormasyon ukol sa kanya at pilitin na magpakatotoo ito sa kanya.,Ibinunyag ng senadora na katatapos pa lamang ng eleksyon ay batid na nito ang plano ng Duterte administration na iugnay nito sa drug coddling sa New Bilibid Prisons (NBP).,Nagsimula na umano ang witch hunt at inaalam na rin ang kanyang personal at professional na buhay.,Gayundin ay iniimbestigahan ang mga taong nakatrabaho nito noong nakalipas na administrasyon, aniya, batay sa kanyang source ay ang mga nakatrabaho nito sa Department of Justice (DOJ) ang susunod na target.,“Nu’ng first week pa lang po after elections, meron na ho sa aking mga nagsasabi na meron daw pong umiikot-ikot sa Bilibid na ang ginagawa ay naghahanap na pwedeng magtestigo. They are trying to access certain convicts para ituro ako na isang drug coddler, na ako ay nakikinabang sa droga nila, na ako ay tinulungan nila noong eleksyon through campaign funds, at palabasin na si Ronnie (kanyang driver-bodyguard) ay bagman. Hindi po ako magtataka kung at this point meron na po silang nakuha na mga ganoon ang sasabihin. Wina-warningan na ho ako dito, ayaw ko lang pong maniwala,” paliwanag ni De Lima.,Hindi ako mapatawad ni Duterte!,Hindi umano maintindihan ni De Lima kung bakit galit sa kanya si Pangulong Duterte nang imbestigahan nito ang Davao Death Squad, aniya, bahagi ito ng kanyang trabaho bilang chairperson ng Commission on Human Rights (CHR).,“I think he has not forgotten or forgiven me. Ano man ang kasalanan ko sa Pangulo, iniisip ko na hindi naman siya hahantong sa punto na ito na lantaran at out and out to destroy me,” pahayag pa ng senadora.,Inamin ni De Lima na nakausap na niya ang kanyang dating driver at bodyguard na si Ronnie Dayan at may pagbabanta umano itong tinatanggap sa kanyang buhay at umamin ito sa pinipilit siya na tumestigo laban sa kanya at iugnay nito sa illegal drug trade.,Si Dayan umano ay kanyang driver at bodyguard mula pa noong siya ay private prosecutor pa at noon 2015 ay nag-resign na ito subalit bukas pa rin ang kanilang komunikasyon. Ukol sa sinasabing romantikong relasyon nila, tumanggi si De Lima na pagusapan ito sa katwirang personal matter na ito.,Umapela din ang mambabatas na huwag galawin si Dayan.,“Sana po ‘wag n’yo siyang damputin. Pwede n’yo lang siyang damputin kung meron kayong warrant of arrest. Pero ‘pag wala pong warrant of arrest, sana po ‘wag siyang pakialaman,” apela pa ni De Lima",,
19 SAKSAK SA ST. LUKE’S NURSE,,"Malagim ang sinapit na kamatayan ng isang registered nurse sa kamay ng hindi pa kilalang suspek makaraang saksakin ito ng 19 beses hanggang sa mapatay habang ang biktima ay, mahimbing na natutulog sa loob ng kuwartong inuupahan nito sa Quezon City, kahapon ng madaling-araw.,Sa inisyal na report na natanggap ni QCPD Director Sr/Supt. Guillermo Lorenzo Eleazar, mula kay PSupt. Rodel Marcelo, hepe ng Criminal Investigation Detection Unit (CIDU) nakilala ang biktima sa pamamagitan ng kanyang Professional Regulation Commission (PRC) I’D at St. Luke’s Medical Hospital na si September Ann Paz y Malvar,  24, single, tubong Saratt, Ilocos Norte at kasalukuyan naninirahan sa inuupahan kuwarto nito sa No.0086 F3 Doña Juana Rodriguez St.Brgy. Kristong Hari ng nasabing lungsod.,Ayon kay Supt. Marcelo , na tamo ang biktima ng 19 malalalim na saksak sa kanyang likod at batok at maging sa kanyang kanang bahagi ng balikat.,Sa ginawang imbestigasyon ni PO2 Louie Serbito, lumilitaw na nangyari ang krimen dakong alas 4:40 ng madaling araw.,Posible umanong  mahimbing pa umanong natutulog ang biktima dahil hindi nito namalayan ang pagpasok ng suspek sa pamamagitan ng pagdaan sa jalousie na bintana sa kuwarto nito kung saan tinaggal ang siyam na pirasong jalousie glass.,Lumilitaw na nang mangyari ang krimen ay mag-isa lang ang biktima sa kuwarto nito dahil naka-duty rin umano sa St. Luke’s ang isa pang kasama nito.,Base sa naging pahayag nina Rachelle Ann Mayola at Julie Manaog na nakatira naman sa kabilang kuwarto bago madiskubre ang bangkay ng biktima ay nakarinig sila ng malakas na ungol sa labas at dahil sa sobrang takot ay agad umano nilang tinawagan ang kanilang landlord na si  Ronald Viana at tinawagan din nila ang biktima sa cellphone nito subalit hindi hindi na ito sumasagot.,Agad umanong nag-report sa kanilang Brgy. Ex-O si Viana na agad naman nagtungo sa kuwarto ng biktima. Dito na tumambad ang bangkay ng biktima na nakabulagta sa kanyang kama at naliligo sa sariling dugo at nakita rin sa paligid ng kuwarto ang nagkalat na dugo.,Blangko pa ang mga awtoridad kung ano ang tunay na motibo sa krimen dahil sinasabing kung pagnanakaw ang pakay ay nakita naman sa kuwarto ang Samsung cellphone ng biktima at maayos din umano ang paligid ng kuwarto nito.,Sinisiyasat  pa  ng lugar para malaman kung posibleng may closed circuit television (CCTV) camera na nakanakalagay.",,
"Mag-anak, 5 pa laglag sa buy-bust",,"Walong katao kabilang ang tatlong magkakamag-anak na pawang tulak ng droga ang nadakip makaraang makumpiskahan ng 12 pakete ng shabu at drug paraphernalias sa isinagawang buy-bust ng Bocaue Police sa Barangay Batia, Bocaue, Bulacan kamakalawa.,Kinilala ng pulisya ang naarestong sina Mary Ann Marinay at mga kaanak na sina Ma. Lourdes at Jhonister Marinay; Romualdo Alfonso, Jomar Palaya, Ted Cayobit, Wally Mata at Michael Agustin, pawang residente sa Barangay Batia, Bocaue na pawang nakadetine ngayon sa nasabing himpilan.,Nahaharap ngayon sa mga kasong Violation of Section 6, 7, 11 at 12 ng Article II ng RA 9165 ang naarestong mga suspek kabilang ang pamilya Marinay at nakumpiskahan ng 12 pakete ng shabu, siyam na gamit ng plastic sachet na may shabu residue at mga paraphernalias.",,
Pagod na kami! — Bato,,"“Tao lamang na napapagod din ang mga pulis.”,Ito ang ikinatwiran kahapon ni PNP chief Director General ­Ronald “Bato” dela Rosa bilang tugon sa mga tanong kung bakit may ilang lugar sa bansa ang bumababa ang bilang ng mga naaarestong sangkot sa ilegal na droga kumpara noong nakaraang buwan.,Sinabi ni Dela Rosa na kasama talaga ang tinatawag na ‘fatigue factor’ lalo na’t may hinahabol silang anim na buwan na pagpapababa ng illegal drug trade sa bansa.,Gayunman, nanawagan ang chief PNP sa kanyang mga kabaro na wag magsawa dahil todo suporta naman ang taumba­yan sa kampanya ng pulisya laban sa ilegal na droga sa bansa.",,
May bagong inspirasyon ni Lolo Digong,,"May bagong paghuhugutan ng inspirasyon si Pangulong Rodrigo Duterte at naniniwala ang Malacañang na lalong gaganahan sa trabaho ang Pangulo na madadagdagan ang apo.,Ito ay ang balitang buntis sa triplets ang anak nitong si Davao City Mayor Sara Duterte-Carpio.,Kahapon ay ibinalita ng palasyo ang pagdadalang-tao ni Sarah na ngayon ay nasa ika-pitong linggo.,“The President is delighted with the news of his daughter’s pregnancy. He is also hopeful that she will able to see through the pregnancy smoothly and well,” pahayag ni Presidential Communications Office (PCOO) Sec. Martin Andanar.",,
Old maid dedo habang naliligo,,"Hinalang inatake habang naliligo ang isang 58-anyos na matandang dalaga kamakalawa ng gabi sa Tondo, Maynila.,Nakilala lamang ang biktima sa pamamagitan ng kanyang voter’s ID na si Araceli Fajardo, residente ng Block 7, Lot 36, Baseco Compound, Port Area, Maynila.,Sa imbestigasyon ni PO2 Ryan Jay Balagtas, ng Manila Police District (MPD) – homicide section, alas-siyete ng gabi nang madiskubre ang biktima na nakahandusay ng hubo’t hubad sa loob ng isang public comfort room sa 398 Zaragosa St., Barangay 13, Zone 2, District 1, Tondo.,Bago nakita ang biktima, alas-sais ng gabi, pumasok ito ng CR na regular umano nitong ginagawa.,Gayunman, nang isang oras na ay hindi pa rin lumalabas ang biktima ay pinasok na ito ng mga awtoridad.,Puwersahan nang binuksan ang pintuan at tumambad ang nakahubad, nakahandusay at patay nang biktima.",,
Albuera binalot ng takot sa pag-uwi ni Mayor,,"Nagpahayag ng pagkadismaya si Chief Supt. Jovie Espenido, hepe ng Albuera Police sa pagba­balik ni Mayor ­Rolando Espinosa Sr., na isinasangkot sa iligal na droga dahil nagdulot umano ito ng matinding takot sa mamamayan.,Sinabi ni Espenido, sinunod ng pulisya ang proseso sa alkalde pero trabaho na ng Department of Interior and Local Government (DILG) ang pagpataw ng suspensyon kay Espinosa.,Ayon pa kay Espenido, sa pagbabalik ni Mayor Espinosa, ­hindi na rin normal ang sitwasyon sa munisipyo dahil ma­ging ang vice ­mayor ng Albuera ay hindi na rin nagpapakita sa town hall dahil sa takot.,“Madami na nga ini­haing kaso pero naka­balik pa rin kaya madami ang natatakot lalo na nakakalaya pa si ­Kerwin,” wika ni Espenido.,Pahayag pa ni Espenido ay hindi na umuuwi sa kanilang mga bahay si Mayor Espinosa at sa halip ay sa kanyang opisina sa Albuera Municipal Hall ito namamalagi.",,
"‘Wag tularan, pusher ako’ pa more",,"Itinapon sa kalsada ang isang lalaking hinihinalang pusher at biktima ng summary execution kahapon ng madaling-araw sa Tondo, Maynila.,May tama ng bala sa batok at likod, na­kagapos ng duct tape patalikod ang mga kamay, napupuluputan din ang buong mukha ng duct tape, markado ng sakal ang leeg at may nakapatong na placard na may nakasulat ng ‘WAG TULARAN PUSHER AKO PATAY’ ang biktimang natagpuan sa panulukan ng Corregidor at J. Abad Santos Avenue, Tondo, Maynila dakong ala-1:15 ng madaling-araw.,Inilarawan ni SPO2 Charles John Duran, ng Manila Police District-Homicide Section (MPD-HS), ang biktimang nasa edad 45-50, 5’4 ang taas, maputi, katamtaman ang pangangatawan, may tattoo na “IBEY DE LEON” sa kaliwang hita, naka-green na sando, gray shortpants at walang sapin sa paa.,Sa imbestigasyon, dakong alas-12:30 ng hating­gabi nang maka­rinig umano si Ernesto Del Rosario nang magkakasunod na putok ng baril na hindi nito pinansin. Ilang minuto lamang ang nakalipas ay isang alyas “Jess” ang nakakita sa bangkay at inireport sa nakasasakop na barangay.,Patuloy naman iniimbestigahan ng ­pulisya ang nabanggit na insidente.",,
"Gabriela: Mali ka, Mr. President!",,"Kung mayroon mang pagkakamali si Pangulong Rodrigo Duterte sa away nila ni Sen. Leila de Lima, ito ay ang ‘sexist attack’ ng una, ayon sa women’s party na Gabriela.,“Resorting to sexist attack is likewise wrong and unacceptable,” anang grupo ng kababaihan.,Ayon kay Rep. Emmi de Jesus, hindi katanggap-tanggap ang ginawa ni Duterte sa kanilang kapwa babae na si De Lima at nangangamba pa ang personal na away ay hindi makakatulong sa pagresolba ng problema sa droga sa bansa.,“Personal attacks muddle investigation and steer people further away from truth and justice. We urge President Rodrigo Duterte and Senator Leila De Lima to both stick to facts in both the investigations on extrajudicial kil­lings and the probe on drug trafficking and coddling,” ani De Jesus.,Suportado din ng grupo ang ginagawang imbestigasyon ni De Lima sa extrajudicial killings sa gitna ng kampanya sa ilegal na droga ng admi­nistrasyon ni Duterte kaya hindi umano ito dapat masapawan ng pesonalan ng Presidente at ng senador.,Isa namang mambabatas na hindi na nagpabanggit ng pangalan dahil mi­yembro siya ng supermajority ang nagsabing,,“Ang resulta ng away na iyan nina President at Sen. De Lima, wala nang magsasalita sa amin dito (sa Kongreso) lalo na kung mayroon kang itinatago na lihim dahil baka i-reveal ng Pa­ngulo in public.”",,
#LabanLeila buhos ang suporta,,"Hanggang kahapon ay ilang personalidad pa rin ang nagbubuhos ng suporta kay Sen. Leila de Lima sa personal na banat sa kanya ni Pangulong Duterte at sa paninindigan nito na imbestigahan ang extrajudicial killings at summary executions na ipinapaloob sa giyera kontra illegal drugs ng gobyernong Duterte sa kabila ng mainitang girian.,Si Sen. Bam Aquino, klaro ang mensahe sa kabarong senador na huwag matakot at huwag matinag at sa halip ay patuloy na lumaban para sa pagpapairal ng ‘rule of law’.,Isa ring pari ng simbahang Katoliko ang nagpaabot ng suporta at pagpapalakas ng loob sa senadora sa gitna ng pag-atakeng personal sa kanya ng pinakamataas na opisyal ng bansa.,Kahapon ay hinimok ni Fr. Atillano Fajardo ang senadora na huwag magpatinag sa ginagawang ‘character assassination’ ng Pangulo. Dagdag pa nito, lahat ng tao ay may kasalanan at kahinaan kaya’t walang sinuman ang dapat na humusga sa kanyang kapwa.,Patungkol ito sa pagtawag ng Pangulo kay De Lima na “immoral woman” dahil karelasyon umano nito ang kanyang driver.,“Dapat siyang magpakatatag. Dahil hindi madali ang ginagawa niya. Huwag patitinag ang ipinaglalaban niya ay para sa bayan. Kaya’t ipagdarasal natin siya. Tayong lahat ay may pinagdaaanang mga kahinaan, kasalanan, at nabigyan ng pagkakataon na magbago at patawarin. Iyan ang pagkakataon na hindi naibigay sa mga napaslang,” ayon kay Fajardo, sa panayam ng church-run Radio Veritas.,Si Fajardo ay Public Affairs Ministry director ng Archdiocese of Manila at siya ring convenor ng ‘Huwag Kang Papatay Movement’.,Si Sen. Aquino naman, nagpahayag din ng kalungkutan na umabot na sa personal ang pag-atake ng Pangulo sa lady solon.,“Nakakalungkot na naging personal na ang mga atake kay Sen. Leila de Lima ngunit sana’y huwag siyang magpatinag at walang takot na hanapin ang katotohanan at hustisya sa pagdinig ng Senado sa Lunes,” ani Sen. Bam.,Sa kabila ng mga akusasyon, tiwala si Aquino na malalampasan niya ito dahil sa pagiging matatag at matapang ni De Lima.,“Kilala natin si Sen. De Lima bilang matapang at matibay na lingkod-bayan kaya tiwala akong malalampasan niya ang mga pagsubok na kaakibat ng pagganap sa tungkulin bilang mambabatas,” ayon sa senador.,Uminit ang mga banat ni Pangulong Duterte kay de Lima bago pa man ang pagdinig ng Senate committee on justice and human rights na pinamumunuan ng senadora sa serye ng extrajudicial killings sa bansa ngayong Lunes at Martes.",,
PUP admin aprub sa Free SUC Bill,,"Suportado ng pamunuan ng Polytechnic University of the Philippines (PUP) ang panukalang libreng State Universities and Colleges (SUC) ni Senador Bam Aquino sa 17th Congress.,Sa isang panayam, sinabi ni PUP president Dr. Emanuel C. De Guzman na kung may sapat na budget ay nararapat lamang na sagarin na ng gobyerno ang subsidiyang ibibigay nito sa public higher education.,“Okay ‘yun. Anything that will prove to be true what is written in the constitution. ‘Di ba nakalagay ‘ron, ‘education shall be the highest priority of the state, and therefore it must get the highest budgetary allocation from congress’,” pahayag ni De Guzman.,Matatandaang pinangunahan ni De Guzman ang ginawang Unity Walk ng tinaguriang ‘largest university in terms of population’ sa kasagsagan ng unang State of the Nation Address (SONA) ni Pangulong Rodrigo Duterte na nagsusulong ng dagdag na atensyon para sa public higher education.,“We’re proposing a P3B-budget for PUP para wala nang tuition,” dagdag pa ni De Guzman.",,
PATAY SA TRAUMA!,,"Duguan ang panty at kumpirmadong wasak ang puri ni Irma Avila Edloy nang dumating sa King Salman Bin Abdul Aziz Hospital sa Riyadh, Saudi Arabia. Hindi ito halos makausap at pasa-pasa ang mukha at katawan. Pero pinaniniwalaan na ang kumitil sa kanya, ang matinding trauma sa sinapit na kalupitan.,Matatandaan na sa mga naunang ulat ay nag-comatose pa si Edloy ngunit dakong alas-11:45 kagabi (Saudi time) ay nalagutan na ng hininga ang 35-anyos na overseas Filipino worker (OFW).,Ito ang kinumpirma kahapon ni Susan Ople ng Blas Ople Policy Center sa panayam ng Abante, base sa natanggap na tawag mula kay Department of Labor and Employment (DOLE) Sec. Silvestre Bello III at ACT-OFW partylist Rep. Aniceto John Bertiz na parehong lumipad para asistehan ang biktimang kababayan.,Hindi naman naniniwala si Bello na panggagahasa lamang ang inabot ng Pinay dahil nakitaan din umano ng mga pasa sa mukha at katawan si Edloy.,“Kailangan ng tho­rough investigation para malaman kung sino ang may kagagawan at kung ano ang ginawa sa ating kababayan,” sabi ni Bello.,Nakabisita pa si Bello kasama si Bertiz sa nakaratay na kababayan ngunit nadatnan nila ito na masama na ang lagay.,Batay naman sa report ng isang nurse, nagpakita umano sa ospital ang mismong employer ni Edloy bago ito tuluyang nawalan ng malay.,“Doon nagkaroon ng reaksyon na parang lalong natakot at parang kinabahan ang biktima bago ito naging unconscious,” pahayag pa ni Bello.,Bago tuluyang nalagutan ng hininga ay nasabi pa nito sa nurse na tumingin sa kanya na ang kanyang employer ang umano’y gumahasa sa kanya.,Na-comatose ang biktima noong Martes .,Hulyo 28 ng kasaluku­yang taon lamang dumating si Edloy  sa Riyadh  matapos ma-recruit ng agency na Rejoice Employment  International Corporation, na kasalukuyang naka-temporary suspension. Nasa ilalim ito ng principal employer na Al Sayyar Recruitment sa Riyadh.,Sinabi ni Bello na agaran niyang paiim­bestigahan ang ahensya na nagpaalis sa biktima., Humingi rin ito ng tulong sa Saudi Arabia Minister of Labor para madakip at makasuhan ang employer ng Pinay.,Inutos na rin ang agarang pag-uwi ng labi ni Edloy para makapiling na ito ng pamilya sa Pilipinas.,“May instruction na po ako na kailangang maiuwi agad ang bangkay soonest possible time,” ani Bello.,Samantala, nagluksa ang grupong kumakatawan sa mga overseas Filipino workers (OFWs) sa pagkamatay ng Edloy na ayon kay ACT OFW party-list Rep. Aniceto Bertiz, ay na-heart attack matapos makita ang kanyang employer habang nakaratay sa ospital.,“The OFW had a heart attack immediately after seeing her Saudi employer at the hospital.,We cannot discount the possibility that her employer may be involved,” pahayag ni Bertiz na dumalaw sa biktima sa Riyadh,  Saudi Arabia.,Habang ginagamot, dinalaw umano ito ng kanyang hindi pa pinapangalanang employer at nang makita ito ng biktima ay bigla itong na-heart attack na naging dahilan para ma-comatose ito.,Habang ginagamot sa  King Salman Hospital  Riyadh,  bumigay na umano si Edloy kaya nagluluksa at humihingi ng katarungan ang mga OFWs para sa kanya.",,
Happy sa 7-day CPP/NPA ceasefire,,"Ikinatuwa ng Malacañang ang idineklarang unila­teral ceasefire ng Communist Party of the Philippines-New People’s Army (CPP-NPA) bilang pagtataguyod sa pormal na usapang pangkapaya­paan sa pagitan ng pamahalaan at ng rebeldeng grupo sa Oslo, Norway sa Agosto 22 hanggang 26.,Nagdeklara na rin kahapon si Pangulong Rodrigo Duterte ng katapat na ceasefire sa loob ng pitong araw simula alas-12:01 ng hatinggabi ng Agosto 21 hanggang alas-11:59 ng gabi ng Agosto 27.,“He (Duterte) is glad that the CPP-NPA-NDF showed a similar gesture of goodwill as a sign of sincerity to the peace process on the eve of our talks in Oslo, Norway,” ayon kay Presidential Communications Office Sec. Martin Andanar.",,
No. 1 drug personality sa Zambo niratrat papunta sa hearing,,"Hindi na nahintay na mahatulan ng korte ang isang lalaki na umano’y no.1 drug personality na umano’y nagsu-suplay ng droga sa lugar ng Zamboanga at maging sa Dumaguete at Bohol Province makaraang barilin ito ng hindi nakilalang suspek habang nasa likod ng Katarungan Building sa Dipolog City, kamakalawa ng umaga.,Base sa report na nakarating sa Camp Crame nakilala ang biktima na RG Guico y Cuenca, 33, residente ng Barra, Dipolog City.,Ayon sa report, nangyari ang insidente dakong alas-9:30 ng umaga sa Malvar St., Central, Brgy. Dipolog City partikular sa mismong likod ng Bulwagan ng Katarungan Building.,Sa report ni Supt. Lito Laurio Andaya, lumilitaw na ang biktima ay galing sa Dipolog City Jail kung saan ito nakakulong dahil sa kanyang kasong paglabag sa R.A. 9165 at ang isang inmate na si Aljay Recososa, kasama ang mga jail guard escort na sina SJO3 Rolly Paner, SJO2 Arvin  Jimenez, JO1 Richie Clenn Natcher at JO1 Randolph Nayal.,Sakay ang biktima ng prisoner Foton Van na may plakang SKC 532 at minamaneho ni JO2 Rolly Capundag para mag attend ng hearing sa Regional Trial Court [RTC] Branch-10, Dipolog City sa sala ni Hon. Judge Cherry Joy C. Concha-Ageas.,Ang nasawing suspek ay may mga kasong paglabag sa Section 5 & 11 Article II of R.A. 9165 Dangerous Drugs Act of 2002 at criminal case Nos. 16562 & 16563 habang ang nakaligtas na inmate na si Aljay Recososa ay may kasong  criminal case Nos. 17588 & 17589,Tinangkang tugisin umano ng mga escort ang hindi nakilalang salarin subalit mabilis itong nakatakas.",,
"Mr. & Mrs. Tiamzon ng CPP, laya na",,"Makalipas ang halos tatlong taon, nakalaya na rin mula sa kanilang pagkakapiit ang mag-asawang Benito at Wilma Tiamzon ng Communist Party of the Philippines (CPP) mula sa custodial center sa Camp Crame.,Ang mag-asawang Tiamzon na nahaharap sa kasong rebelyon ay nakalabas ng custodial center bandang alas-11:30 ng umaga.,Pinayagan nang makalabas ang mag-asawa mula sa pagkakakulong sapul pa noong Marso 2014 matapos paboran ng korte ang kanilang mosyon na pansamantalang makalaya.,Bago tuluyang lumabas ay sumailalim muna sa medical check-up ang mag-asawa.,Inihirit ng mag-asawa na makalaya sila nang pansamantala para makadalo sa resumption ng peace talks sa Oslo, Norway sa Agosto 22.,Sa paglabas mula sa gate 3 ng Camp Crame, sinalubong sila habang sakay ng red Toyota Innova ng grupong Bayan at hinandugan ng bulaklak ni Benito ang asawang si Wilma at nagbigay ng maiksing pahayag.,Sa isinagawang pressconference sa Immaculate Conception  sa Lantana, Cubao, QC, pinasalamatan ng mag-asawa si Pangulong Rodrigo Duterte kasabay ng pagpapakita ng galak na nabigyan sila ng pagkakataon na makasama sa peace talks.,Nanawagan si Wilma sa taumbayan lalo na sa mga kabataan  na mas ibaling ang atensyon sa panghuhuli sa mga ‘monsters’ sa bayan .,“Sa halip na Pokemon Go, mas maganda po sana na Revolution Go!” sambit pa nito., “Dapat po sanang pagtuunan natin ng pansin  at kilalanin ang monsters  na ito,” dagdag pa ng secretary general ng CPP.,Samantala, naniniwala si Presidential Adviser on the Peace Process Jesus Dureza na  wala  nang dapat ipagduda sa sinseridad ng gobyernong Duterte na isulong ang usapang pangkapayapaan.,Wala pa ring  balakid sa tunay  na kapayapaan sabi naman ni Bayan Muna partylist Rep. Carlos Zarate.",,
ISAFP agent inasinta,," Dalawang tama ng baril sa ulo ang ikinamatay ng isang 32-anyos na aktibong miyembro ng Intelligence Service of the Armed Forces of the Philippines (ISAFP) noong Huwebes ng gabi sa Purok 4, Brgy. Liwayway sa bayang ito.,Sa ulat ni PC/Inspector Jeffrey Alivia sa tanggapan ni Mayor Marita Chua- Angeles, nakilala ang biktima na si Carmelita Malagenio Pine, tubong Brgy. Metolza, Naujan, Mindoro Oriental, na nasawi noon din.,Nabatid sa imbestigasyon ni PO2 Daniel Villanueva na dakong alas-8:30 nakaangkas ang biktima sa motorsiklong minamaneho ng hindi nakilalang lalaki at huminto sa madilim na bahagi na pinangyarihan ng krimen.,Ayon sa ilang saksi, nakarinig sila ng tatlong umaalingawngaw na putok ng baril at nakita ang naka-motorsiklong lalaking papalayo sa lugar sabay ng pagbagsak sa lupa ng babaeng biktima.,Tumakas ang salarin padiretso ng Santa Rosa Town Proper at nakarekober ang SOCO team ng tatlong basyo ng bala sa pinangyarihan ng krimen.,Kasalukuyang inaalam ang pagkakakilanlan sa salarin at ang posibleng motibo sa pamamaslang.",,
"Naglagay ng charity post sa FB , dinakip",,"Dinakip ang isang 42-anyos na lalaki sa Dubai at ikukulong ng tatlong linggo matapos nitong i-share sa kanyang Facebook account ang isang chartiy post.,Nabatid na nag-promote ang British-Australian citizen na si Scott Richards na bumili ng kumot at tarpaulins para sa mga refugees sa Afghanistan.,Nag-ugat ang pag aresto kay Richards dahil mahigpit na ipinagbabawal ng batas ang operasyon ng kahit anong charity na hindi nakarehistro sa United Arab Emirates (UAE).,Ang naturang batas ay naging epektibo noong nakaraang taon kung saan ipinagbabawal ang mga donasyon at advertising fundraising campaigns hanggat walang naunang written approval mula sa Islamic Affairs and Charitable Activities Department sa Dubai.,Papatawan ng parusang pagkakabilanggo na may aabot sa dalawa hanggang sa isang taon at pagmumulta ng 100,000 dirhams o katumbas ng P1.2 milyon ang sinumang lalabag.",,
"Kapitan sa Ilocos Norte, laglag sa shabu",,"Bumagsak sa likod ng rehas na bakal ang isang umano’y chairman ng barangay makaraang maaresto ng mga operatiba ng Philippine Drug Enforcement Agency (PDEA) sa isang buy-bust operation sa Ilocos Norte, kamakalawa ng gabi.,Sa report na nakarating ay kinilala ni PDEA Director General Isidro Lapeña ang suspek na si Al Agui­bay, 37, barangay captain at residente ng Brgy. Virvira, Carasi, Ilocos Norte., Ayon sa report, si Agui­bay ay presidente rin umano ng Association of Barangay Chairpersons (ABC) sa Carasi, Ilocos Norte.,Lumilitaw na dakong alas-8:10 ng gabi nang maaresto umano ang kapitan ng mga operatiba ng PDEA Regional Office 1 (PDEA RO1) at lokal na pulisya sa Brgy. 23, Laoag City, Ilocos Norte.,Isang ahente ng PDEA ang nagpanggap na buyer ng shabu sa suspek at nasa aktong nag aabutan ng umano’y nasa 0.0103 gram ng shabu na nagkakahalaga ng P3K at marked money ng arestuhin ang nasabing kapitan ng barangay.",,
Parak itinumba sa Batangas,,"Patay ang isang pulis na umanoy sangkot sa iligal na droga matapos pagbabarilin ng riding in tandem sa Batangas City kamakalawa ng tanghali.,Kinilala ang biktimang si PO3 Nestor Dimaano, naka-assign sa Batangas City police station.,Ayon kay Supt. Barnard Dasugo, hepe ng Batangas police station si Dimaano ay kabilang sa local police’s drug watchlist ng lungsod at suspendido dahil sa kasong administratibo.,Batay sa imbestigasyon, sakay si Dimaano ng isang pampasaherong jeep nang tambangan ito pagsapit sa may Gov. Carpio road.,Natamaan din ng ligaw na bala ang isang pasaherong estudyante na kasalukuyang ginagamot sa ospital.,Mabilis na tumakas ang mga gunmen na pawang nakasuot ng helmet at itim na jacket sakay ng motorsiklo patungong Barangay Kumintang Ilaya.",,
"Relasyong senator-driver, pumutok noong 8th Congress",,"Hindi na bago ang ‘tsismis’ tungkol sa relasyong senator-driver dahil noong 8th Congress ay may sumabog nang ganitong bomba sa Senado.,Kalat noon sa apat na sulok ng lumang gusali ng Senado sa Taft Ave., Manila (tanggapan din ng National Museum) ang pagkakaroon umano ng relasyon ng isang senadora sa kanyang driver.,Hindi pa uso ang Facebook, Twitter o kahit internet ng panahong iyon, pero mabilis na kumalat ang tsismis.,Sa tindi ng intriga, napilitang magsalita ang mga babaeng senador kung saan maigting ang kanilang denial. May dalawang babaeng senador lang ang miyembro ng 8th Congress taong 1987-1992.,“Lahat sila nag-deny,” sabi ng isang beteranong journalist.",,
"PDU30 allies sa Kamara, atat na kay De Lima",,"Isang resolusyon na humihiling na magsagawa ng imbestigasyon sa pag­laganap ng ilegal na droga sa loob mismo ng national penitentiary sa panahon ng termino ni Sen. Leila de Lima nang ito pa ang kalihim ng Department of Justice (DOJ) ang inihain ng mga kaalyadong kongresista ni Pangulong Rodrigo Duterte sa Kongreso.,Layon ng House Bill 105 na inihain ni House Speaker Pantaleon Alvarez at suportado ni House majority leader Rodolfo Fariñas at siyam pang kongresista na malaman kung paano naging ‘asylum’ ng mga drug lord ang New Bilibid Prisons (NBP) kung saan maluwag at lantaran umano ang bentahan ng ilegal na droga sa kabila ng mahigpit na pagbabantay ng mga prison guard.,Nararapat umano na magsagawa ng comprehensive investigation in aid of legislation ang House Committee on Rules sa mga ilegal na gawaing nagaganap sa NBP partikular na nang si De Lima pa ang DOJ secretary kung saan nakapailalim ang Bureau of Corrections (BuCor).,Sa kabila umano ng may 30 surprised inspection sa NBP na pinangunahan ni De Lima kung saan marami ang nakukumpiskang mga kontrabado ay tila hindi naman umano nasolusyunan ang problema sa paglaganap ng bentahan ng ilegal na droga sa piitan bagkus at lumala pa ito.,Kasunod ng paghahain ng resolusyon, sinabi ni House committee on dangerous drugs committee chairman Cong. Robert Ace Barbers na, “Puwede namin siyang (Sen. De Lima) imbitahan pero nasa sa kanya ‘yun kung pupunta siya o hindi,” dahil umano sa umiiral na parliamentary courtesy.",,
5 patay sa lumubog na fishing boat,,"Nasawi ang lima katao habang walo ang nakaligtas nang tumaob at tulu­yang lumubog ang isang bangkang pangisda sa karagatang sakop ng Manjagao Island, Surigao City kahapon.,Kinilala ang mga nasawi na sina Char­mel Cabasa, isa’t kalahating ­taong gulang; John Laster Sila, dalawang ­taong gulang; Jhon Laster Suan, apat na taong gulang; Lysa Maricela Sila, siyam na taong gulang; at Rena Sila, tatlumpu’t apat na taong gulang.,Nabatid mula kay Lt. ­Commander Alberto Ferrer ng Surigao Coast Guard, sakay ang mga biktima ng MB ­Charmel Jade kasama ang walong iba pa para mag-swimming sa bahagi ng Cagayan fish cage nang hampasin ng malalaking alon ang bangka.,Ang walo ay pawang nakakapit sa bangka kaya nailigtas sila nang may dumaang isa pang bangka.",,
"Petisyon kontra Marcos hero’s burial, 3 na!",,"Hindi papayagan ng mga biktima ng Martial Law na baguhin ng mga Marcos ang istorya ng pang-aabuso ni dating Pangulong Ferdinand Marcos Sr. at maging ang pagpapayaman ng mga ito.,Ito ang iginiit ng abogado ng ikatlong petitioner sa Korte Suprema laban sa pagpapalibing kay Marcos sa Libingan ng mga Baya­ni (LNMB) na si dating Akbayan partylist Rep. Barry Gutierrez.,Naniniwala si Gu­tierrez na kabilang sa agenda ng mga Marcos sa pagpapalibing sa da­ting Pangulo sa LNMB ay palabasin ng “ba­yani” ito at mabago ang kuwento ng kasaysayan, lalo na ng Martial Law.,“Hindi kami papayag na mabago ang istorya sa Martial Law. Hindi kami papayag na mailibing ang isang mapang-abusong tao sa kanyang kapwa Filipino, sa libingan na para lang dapat sa mga bayani,” ani Gutierrez.,Tulad ng ibang petitioner, nais ng grupo ni dating Commission on Human Rights (CHR) chairperson Etta Rosales, ikatlong petitioner laban sa pagpapalibing kay Marcos sa LNMB kung saan abogado si Gutierrez, na magkaroon ng permanenteng Temporary Restraining Order (TRO) sa planong ito ng mga Marcos.,Samantala, napag-alaman na ang mahistrado ng Korte Suprema na may hawak ng mga petisyong kontra sa Marcos hero’s burial at pati na sa election protest ni talunang VP candidate ex-Sen. Ferdinand ‘Bongbong’ Marcos Jr. ay da­ting kaklase ni dating Pangulong Benigno ‘Noynoy’ Aquino III.,Sina Aquino at Supreme Court (SC) Associate Justice Alfredo Benjamin Caguioa ay magka-eskuwela mula elementarya hanggang kolehiyo sa Ateneo de Manila University., Nitong Enero 16, 2016 ay itinalaga ni Aquino si Caguioa sa SC base sa nominasyon ng Judicial Bar Council (JBC) kapalit ng nagretirong si Justice Martin Villarama.",,
"1 patay, 2 sugatan sa naka-surgical mask na killer",,"Patay ang isang ­lalaki habang dalawa pa ang sugatan nang pagbabarilin ng nag-­iisang armadong lalaki na umano’y naka-surgical mask sa Quezon City kahapon ng hapon.,Sa inisyal na ulat ng Quezon City Police Department (QCPD) Station 6, nakilala ang nasawi na si Ryan Navarro, 27, ng Martan St., Brgy. Commonwealth, Quezon City.,Nakilala naman ang mga sugatan na sina Reynaldo Navarro, 65, karpentero ng Tondo at ­Bryan Baganding, 22, ng Brgy. Commonwealth, na kapwa itinakbo sa East Avenue Medical Center (EAMC).,Nangyari ang insi­dente sa harap mismo ng bahay ni Navarro habang ito at ang da­lawa pang sugatan ay nagkukumpuni ng tubo sa kanilang lugar.",,
"177 Indons na may PH passport, hinarang sa NAIA",,"Pinigilan ng mga opisyal ng Bureau of Immi­gration (BI) ang may 177 Indonesian ­national matapos na ­matuklasang gamit ng mga ito ang Philippine Passport nang dumating ito mula sa ­Jakarta, Indonesia lulan ng Philippine Airlines (PAL) kahapon ng umaga.,Ayon sa mga ­opisyal ng immigration sa Ninoy Aquino ­International Airport (NAIA) ­terminal 2, ang 177 Indonesian ay lulan ng PAL flight PR 536 na dumating ­bandang alas-5:50 ng madaling-araw.,Sa inisyal na imbestigasyon ng BI, ang 177 pasahero ay dumating sa bansa sa iba’t ibang flight at petsa gamit ang ­genuine na Philippine Passport.,Ipinagtataka ng mga opisyal ng BI kung ­paano ito nakagamit ng genuine Philippine passport kung saan hinihinala nito na ang nasabing bilang ng mga Indonesians ay mga biktima ng human trafficking.,Kaagad na dinala ang mga dayuhan sa BI main office sa Intramuros, Manila para imbestigahan ang mga ito.",,
Hindi ako drug protector! — De Lima,,"Mariing pinasinu­ngalingan kahapon ni Sen. Leila de Lima na tumatanggap siya ng payola mula sa drug lord ng New Bilibid Prisons (NBP) sa Muntinlupa City sa pamamagitan diumano ng kanyang driver.,Sa isang ambush interview kahapon sa Senado, itinanggi din ni De Lima na ipinagpatayo niya ng bahay ang sinasabing kalaguyo niyang driver.,Napilitang magsalita muli si De Lima dahil hindi na umano alam ngayon ng taumbayan kung ano ang totoo o kasinunga­lingan sa mga alegasyong ibinabato laban sa kanya.,“This is what I can say at this point. Okay, may kaunting totoo d’yan, pero karamihan d’yan, exaggerations, distortions and lies. And foremost of the lies, is ‘yung sinasabing na may nangongolekta para sa akin sa Bilibid. That is an absolute lie,” wika ni De Lima bagama’t hindi nagpaliwanag kung ano ang tinutukoy na “kaunting totoo”.",,
PAANO NANLABAN ‘YUNG MGA NAKAPOSAS?,,"Hinihingi ng Senado ang kopya ng imbestigasyon ng Philippine National Police (PNP) sa mga operasyon nila laban sa ilegal na droga, lalo na ang mga napatay kahit na nakaposas.,Interesado si Sen. Grace Poe na makita ang resulta ng im­bestigasyon ng PNP sa mga drug perso­nalities na napatay sa operasyon kahit na nakaposas at walang kalaban-laban.,“Maaaring sa ibang pagkakataon ay totoo ‘yan pero sa tingin ko meron din mga pagdududa sa iba kaya nga nu’ng sila ay pumunta sa pagdinig sa Senado, hiningi natin ang kopya ng mga imbestigasyon dito sa mga ibang nanlaban umano kahit na nakagapos na. ‘Yun ‘yung medyo nakakaduda ng konti,” paglalahad ni Poe.,Ayon sa senadora, hindi siya tutol sa kampanya ng pamahalaan laban sa ilegal na droga pero sana ay daa­nin nila sa tamang proseso.,Isa sa ikinaaalarma ni Poe ay kung kailan pa sumuko ang drug suspect, doon pa sila mapapatay ng pulis dahil sa nanlaban umano.,“…Gusto natin talaga masugpo na itong problema sa droga kaya lang kasama rin naman ay proteksyonan din ang ating mga kababayan na magkaroon sila ng patas na pagkakataon na depensahan ang sarili nila lalong-lalo na kung sumuko na, kasi ‘yun nga ‘yung problema. Susuko ka tapos ikaw ay mapapatay, baka ‘yung ating mga kababayan ay mawalan ng tiwala sa ating mga kapulisan,” komento ni Poe.,Sa Lunes na pormal na sisimulan ng senate committee on justice and human rights ang imbestigasyon sa serye ng patayan na tila naging kakambal ng kampanya ng gobyerno laban sa ilegal na droga.",,
"Dinukot na teacher, laya na",," — Pinakawalan ng Abu Sayyaf Group (ASG) ang dinukot nitong guro sa bayan ng Patikul sa Sulu province matapos ang isang pribadong negosasyon.,Si Edrina ­Manalas Bonsil, na tinangay ng mga armado nitong Agosto 16 habang papasok sa paaralan, ay pinalaya sa Barangay Danag kamakalawa, ngunit kahapon lamang ito kinumpirma ng Western Minda­nao Command (WMC).,Ayon sa militar, si Bonsil, na ­teacher sa Tuup Elementary School, ay dinala ni Patikul Ma­yor Kabir Hayudini sa kanyang bahay sa Barangay Anuling. Hindi naman sinabi ng military kung may ibinayad na ransom sa Abu Sayyaf Group, ngunit nagpadala na umano ang Western Mindanao Command ng mga sundalo sa bahay ng guro upang ma-interview ito ukol sa kanyang sinapit.,Walang inilabas na anumang pahayag si Hayudini gayundin ang Department of Education (DepEd) sa Autonomous Region in Muslim Min­danao (ARMM) ukol dito.",,
Turista nahulog sa bangin,,"Isang turistang South Korean ang nasawi nang aksidenteng mahulog sa malalim na bangin sa isang resort sa bayan ng Murcia, Negros Occidental.,Kinilala ang nasa­wing biktima na si Kim Kyunggung, 64, isang guro sa South Korea.,Matinding pinsala sa ulo ang tinamo nito dahilan ng agaran niyang kamatayan.,Sa imbestigasyon, kasama ng ­biktima ang dalawa pang South ­Korean na nagbaba­kasyon sa Mambukal Resort at nagpasyang mag-trekking sa isa sa tatlong falls o ‘talon’ sa loob nito.,Habang umaakyat ng ‘talon’, aksidenteng nadulas ang biktima at nahulog sa malalim na bangin.,Agad na ­sinagip ng mga tour guide ang biktima at ­isinugod sa pagamutan ngunit na­matay din ito.",,
Shame China!,,"Dahil nanggaling sa China ang iligal na drogang kinaadikan ng ma­ra­ming Pilipino, iginiit ng isang senador sa administrasyong Duterte na maghain ng diplo­matic protest at ipahiya ang China.,Ito ang inirekomenda ni Sen. Richard Gordon matapos aminin ng mga opisyal ng Philippine National Police (PNP) at Dangerous Drugs Board (DDB) na kalimitang nanggagaling sa China, Hong Kong at Taiwan ang mga iligal na droga tulad ng shabu.,“We should shame China!” giit ni Gordon.,“Kinuha na nila ‘yung lupa natin, nagpapasok pa ng iligal na droga,” diin ng senador.,Kinalampag din ng senador ang Department of Foreign Affairs (DFA) upang maghain ng diplo­matic protest dahil sa pagkabigo nilang sugpuin ang illegal drugs syndicate na siyang nagpupuslit ng droga sa ­Pilipinas.,Matatandaan na idi­naanan ni Pangulong Duterte sa “shame campaign” ang 159 personaheng sangkot umano sa iligal na droga, pero hindi naman magalaw ang bansang China na siyang pinanggagalingan ng iligal na droga.,Ipinahayag naman ni PNP chief Director Ge­neral Ronald dela Rosa na nakausap na niya ang counterpart niya sa China, nang dumalo siya sa isang conference sa isang bansa sa South East Asia, at nangako naman silang tutulong sa kampanya ng administrasyong Duterte laban sa iligal na droga.",,
"Lagpas na sa guhit… Mag-sorry ka, Sir!",,"“Lagpas ka na sa guhit, apologize to Leila.”,Ito ang direktang mensahe ng Akbayan partylist group kay Pangulong Rodrigo Duterte kasunod ng pag-atake nito sa personal na pagkatao ni Sen. Leila de Lima sa gitna ng kanilang hindi pagkakaunawaan sa usapin ng extrajudicial killings (EJK) sa mga suspected drug personalities sa bansa.,Ayon sa grupo, hindi katanggap-tanggap ang pag-atake ni Duterte kay De Lima na ginagawa lamang umano ng huli ang kanyang trabaho lalo na ang mga apektado lang umano sa kampanya nito laban sa ilegal na droga ay mahihirap at marginalized.,“We demand that President Rodrigo Duterte stick to the issues, respect the separation of powers with a co-equal branch of government, and apologize to Senator de Lima dahil ang mga binitawan niyang salita ay di lamang simpleng akusasyon, kundi paglapastangan sa karapatan at pinaghirapang reputasyon ng isang kapwa-tao,” ayon sa nasabing grupo.,Tinawag ng grupo na “irrelevant” ang ginawa ni Duterte kay De Lima subalit sa kabilang banda ay hindi na nila ito ikinagulat dahil sa mentalidad umano ng Pangulo pagdating sa mga kababaihan.,“This is the same kind of mentality that blames rape victims for being raped, the mindset that frowns on women who report sexual harassment in the workplace, the same kind of thinking that demands women should be in the kitchen, and not in politics,” ayon pa sa grupo.,Sagot dito ni Presidential Legal Counsel Salvador Panelo, “Bakit naman magso-sorry? May ginagawa ba siyang kasalanan? May ginawa ba siyang masama do’n? She had it coming. She had it coming.”,Dagdag pa ng palace official, “She has been repeatedly warned that ‘yung ginagawa niyang paninira kay Presidente, for six years, sinisiraan niya si Presidente Duterte, ‘di ba? Sinasabi niyang involved iyan sa ano, siya yung behind the DDS (Davao Death Squad).”",,
Planuhin na ang bakasyon sa 2017 holidays,,"Inilabas na ng Palasyo ng Malakanyang ang listahan ng regular at special non-working days para sa susunod na tao.,Salig sa ­Proclamation No. 50 na nilagdaan ng Pangulong Rodrigo Duterte ang mga sumusunod ang idineklarang re­gular holidays para sa 2017.,New Year’s Day – Ja­nuary 1 (Linggo);, Araw ng Kagitingan – April 9 (Linggo);, Maundy Thursday – April 13;, Good Friday – April 14;, Labor Day – May 1 (Lunes);, Independence Day – June 12 (Lunes);, National Heroes Day – August 28 (Last Monday ng buwan ng Agosto);, Bonifacio Day – November 30 (Huwebes);, Christmas Day – December 25 (Lunes);, Rizal Day – December 30 (Sabado).,Samantala, ang mga sumusunod naman ay idineklarang special (non-working) days.,Chinese New Year – January 28 (Sabado);, EDSA People Power Revolution Anniversary – February 25 (Sabado);, Black Sa­turday – April 15;, Ninoy Aquino Day — August 21 (Lunes);, All Saints Day – November 1 (Miyerkules);, Last Day of the Year — December 31 (Linggo).,Idineklara naman bilang karagdagang special (non-working day) ang Oktubre 31 (Martes) bilang paggunita sa Islamic holidays, Eidul Fitr at Eidul Adha.",,
"Suspek sa Solaire employee slay, todas",,"Nabaril at napatay ng mga awtoridad ang suspect na umano’y humoldap at pumatay sa da­lagang kawani ng isang casino-hotel (Solaire Hotel) noong Agosto 9 sa Makati City kahapon ng mada­ling-araw.,Hindi na umabot ng buhay sa Ospital ng Makati ang suspek na si Alvin Valenzuela Talosig, 28, binata, taga-Lot 3, Block 23, Phase 11, Olivares South Homes, Santo Tomas, Biñan, Laguna. Nagtamo ito ng ilang tama ng bala sa iba’t ibang bahagi ng katawan mula sa hindi pa batid na kalibre ng baril.,Sa report kay Souther­n Police District (SPD) Director Senior Supt. Tomas Apolinario, ala-1:30 ng madaling-araw nang makipagbarilan umano ang suspek sa mga opera­tiba ng Intelligence Unit ng Makati City Police sa pamumuno ni SPO2 Donnie Tidang sa Talisay St., Brgy. Comembo ng natu­rang lungsod habang ito ay aarestuhin sana. Sinasabing unang nagpaputok si Talosig kaya ginantihan na rin ng mga pulis.,Si Talosig ay sangkot umano sa ilang iligal na gawain tulad ng pagpatay, panghoholdap at paggamit ng droga.,Sa report, si Talosig umano ang suspek sa panghoholdap at pagpatay kay Maria Remedios Pedrano, 31, kawani ng Solaire Hotel, nakatira sa Lapu-Lapu St., Brgy. West Rembo, Makati City.,Nangyari ito habang naglalakad at papasok sa kanyang trabaho noong Martes (Agosto 9) ang biktima ganap na alas-5:15 ng mada­ling araw.",,
Mga babae na-hurt sa upak kay De Lima,,"Hindi lang si Sen. Leila de Lima ang nasaktan sa pagkalikot ni Pangulong Rodrigo Duterte sa personal na buhay ng una kundi pati na ang ibang kababaihan.,Ito ang naramdaman ni Sen. Risa Hontiveros nang ungkatin ni Pangulong Duterte ang relasyon umano ni Sen. de Lima sa kanyang driver/bodyguard at ang bintang na sangkot sila sa ilegal na droga.,“As a woman, I take deep offense at President Rodrigo Duterte’s latest remarks against fellow Senator Leila de Lima. They are misogynistic,”ani Hontiveros.,Kabaligtaran umano ito sa ginawang apology ni Pangulong Duterte sa rape joke noong kampanya, gayundin ang pag-sorry nito kay Chief Justice Maria Lourdes Sereno.,“The President’s latest statements establish a consistent and disturbing pattern, which is prejudicial to women,” komento ng senadora.,Nakakuha rin ng kakampi sa isa pang babaeng mambabatas sa Kamara naman si Sen. De Lima matapos ang pinakalawang akusasyon laban sa kanya ni Pangulong Duterte.,Giit ng lady solon, hindi wasto ang personal calling at personal attack sa halip ay idaan sa tamang forum at hindi sa media.,Ayon kay Dinagat Island Rep. Arlene Kaka Bag-ao, ang debate sa kampanya ng Duterte administration kontra sa illegal na droga ay dapat sumentro lamang sa isyu at hind maging personalan.,Tinukuran din ni Bag-ao ang senadora dahil ginagawa lamang umano ni De Lima ang kanyang trabaho at tungkulin na pangalagaan ang karapatang pantao.,Dahil dito, hinimok pa ng kongresista si De Lima na huwag papatinag sa tinanggap na insulto na ang layunin ay pahiyain ito bagkus ay ipakita umano nito ang lakas ng mga babae para sa pagbuo ng lipunang marangal at may pagpapahalaga sa karapatang-pantao., ",,
Bars at club owners binalaan sa party drugs,,"Binalaan kahapon ang mga may ari ng 30 resto-­bar at club matapos paigtingin ang ­kampanya laban sa paggamit ng mga party drugs kahapon sa Parañaque City.,Inatasan ni Parañaque Mayor Edwin Olivarez ang pulisya, at ang mga opisyal ng Business Permits and Licensing Office (BPLO) na paalalahanan ang mga nagma­may-ari ng mga resto-bar at club sa kahabaan ng Aguirre Avenue sa BF Homes ng naturang lungsod, dahil sa umiigting na kampanya laban sa iligal na droga maging ang paggamit ng party drugs.,Sinasabi na ang kaha­baan ng Aguirre Avenue ay may 35 resto-bars at clubs na dinadayo ng mga residente ng mga kalapit siyudad kagaya ng Las Piñas, Muntinlupa, Taguig, ma­ging ang Cavite at Laguna.,Samantala, nagkaroon na rin ng pagpupulong ang mga may ari ng mga nasa­bing bars sa mga opisyal ng lungsod at nangakong makikipagtulungan ang mga ito sa kanilang operasyon.",,
"1 pang Indon hostage, nabawi",," –– Inanunsyo kahapon ng Western Mindanao Command na isa pang Indonesian sailo­r na dinukot ng Abu Say­yaf Group (ASG) ang nabawi ng mga sundalo na gumagalugad sa kuta ng rebeldeng grupo sa bayan ng Luuk sa Sulu province.,Kinilala ng militar ang biktima na si Ismail, isa sa pitong crew ng tugboat Charles matapos na umano’y makatakas din ito. Natagpuan ito ng mga sundalo habang naglala­kad na mag-isa sa kalye sa Barangay Bual dakong alas-4:30 ng hapon nitong Miyerkules.,Walang detalyen­g ibi­nigay ang militar ukol kay Ismail. Naunang mabawi Miyerkules ng umaga, ang kasamahan nitong si Moh Soyfan matapos itong maispatan ng mga residente ng barangay sa loob ng isang fish pen.,Agad rin itong ipinasa sa pulisya at ipinirisinta naman kay Governor Totoh Tan, ang chairman ng Crisis Management Committee ng Sulu.,Ipinag-utos ni Tan na agad ipaalam sa embahada ang pagkakabawi sa bihag.,Walang balita sa mga iba pang kasamahan nina Soyfan at Ismail na sina Ferry Arifin, ang skipper ng tugboat, M. Mahbrur Dahri, Edi Suryono, M. Nasir, at Robin Piter.,Dinukot ang mga ito noong Hunyo 22 habang pabalik sa Indonesia mula sa biyahe nito sa Pilipinas.",,
"Kampo ng CAFGU sinalakay ng NPA, 3 nadale",,"Sugatan ang tatlong miyembro ng CAFGU Active Auxiliary (CAA) matapos salakayin ng hindi matiyak na bilang ng mga New People’s Army (NPA) ang detachment ng mga ito sa Barangay Laiya Aplaya, San Juan, Batangas dakong  alas-11 ng gabi, kamakalawa.,Kinilala ang mga suga­tan na sina Honorio Rosales, Rodelito Contreras at Sherlack Contreras na nagtamo ng mga tama ng bala sa hita at balikat.,Tumagal din ng limang minuto ang labanan matapos makaganti ng putok ang isa sa mga CAFGU na si Richard Vergara.,Tumakas ang mga rebelde patungo sa bulubunduking bahagi ng lugar.,Mabilis na isinugod sa San Fernando Air Base General Hospital sa Lipa City ang mga biktima habang tinutugis na ngayon ng mga tauhan ng 40th Squadron of Philippine Air force ang mga tumakas na rebelde.,Samantala isa namang ina ang dinukot at pinatay ng mga hinhinlang miyembro rin ng NPA sa bulubunduking barangay ng Mal-ay Lopez, Quezon kamakalawa.,Batay sa report ng mga kaanak ng biktimang si Mondelyn Catoy Baradia, dakong alas-9:30 ng gabi ng dumating ang dalawang lalaki at isang babae na armado ng baril sa kanilang bahay at sapilitang isinama ang biktima.,Ilang sandali pa, nakarinig na lamang sila ng mga putok sa ‘di kalayuan at ng kanilang tuntunin ay nakita na lamang nila ang wala ng buhay na biktima.",,
PUMAREHAS KA MR. PRESIDENT!,,"“Pangulo po kayo. Senador lamang po ako. Patas na laban lamang po ang aking hinihingi. Sana ay ibigay ninyo sa akin ang ibinigay na rin naman ng batas at Konstitusyon sa kahit na kaninong naaakusahan sa ilalim na ating sistemang pang-legal.”,Ito ang hiling kahapon ni Sen. Leila de Lima, isang araw matapos siyang akusahan mismo ni Pangulong Rodrigo Duterte na sangkot sa illegal drugs habang binubulatlat sa publiko ang personal na buhay ng senadora.,Inamin ni De Lima na nahihirapan siyang labanan ang Pangulo ng bansa sa ‘giyerang inilunsad mismo ng highest officer of the land laban sa kanya’ lalo pa’t nagkukubli ito sa “presidential immunity” sa kaso at may sangkaterbang amuyong na handang kumuyog sa kanya.,“Words cannot express what I am feeling right now. I guess no one can, because no one has ever been attacked in such a manner by no less than the highest official of the land, until now. How does one defend oneself, when the attacker is immune from suit, and has all the backing of executive power to support him in his personal attack?,” punto ng senadora.,“This is no less than abuse and misuse of executive power. I don’t think the Constitution has ever contemplated such abuse of power on such scale, as it assumes every President to conduct himself in a manner befitting the office he holds,” dagdag pa ni De Lima na dating kalihim ng Department of Justice (DOJ).,Aniya, matagal na niyang alam na nag-iimbento ng ebidensya ang gobyerno para siya’y makasuhan at siraan para tumigil sa pagbatikos at pagpuna sa pamamalakad ng Pangulo, partikular sa serye ng patayan kasabay ng kampanya ng gobyerno sa ilegal na droga.,Hindi umano niya inakala na si Pangulong Duterte pa ang magpapasimuno ng “propaganda at social media operations” laban sa kanya.,Inamin ni De Lima na nasaktan siya sa mga personal na banat sa kanya ng Pangulo. Pakiusap ng senador, huwag nang idamay ang mga ito dahil sa wala naman silang kasalanan sa Pangulo.,Sa banat ng Pangulo noong Miyerkules, sinabi nitong ang driver ni de Lima ang nagsisilbing lover din nito at siyang tagakuha ng pera o bagman umano sa isang drug lord sa Muntinlupa.,‘Wag ang mga mahal ko!,“Tao lamang din po ako na nasasaktan, natatakot at nag-aalala rin para sa aking pamilya at mga mahal sa buhay,” anang senadora.,“Kung ang pag-atake sa akin ay gagawin sa pamamagitan ng pag-atake rin sa mga dati kong kasama sa trabaho, o maging sa aking sariling pamilya, sana ay huwag na ninyo silang idamay. If you are bent in destroying me, please have the decency to spare my colleagues, friends and family. Wala po silang kasalanan sa inyo,” giit ni De Lima.,Nanindigan naman si De Lima na hindi niya ititigil ang pag-imbestiga sa serye ng extrajudicial killings (EJK) at summary killings sa kampanya ng pamahalaan laban sa iligal na droga dahil kung susuko siya ay parang “isang huwag na anyo ko na lamang ang tatayo doon” at “para ko na rin pong binaon ang aking sariling pagkatao.”,“Tama na po ang pananakot at panghihiya. Bumalik na po tayo sa kaayusan na dulot ng pag-iiral ng batas at simpleng respeto sa kapwa tao. I have always been loyal to my oath as a public servant. I am not the enemy here. Stop portraying me as one,” anang dating kalihim na senadora.,Ikinalungkot ni Vice President Leni Robredo ang pamemersonal ni Pangulong Duterte kay Sen. De Lima.,“Iyong sa akin lang nakakalungkot na kailangang personalan ang laban,” ani Robredo sa panayam sa kanya sa Naga City kahapon habang ginugunita ang ika-4 na taong anibersaryong pagkamatay ng kanyang mister na si dating Interior and Local Government Secretary Jesse Robredo.,“Iyong sa akin ay pwede naman na nag-disagree tayo on issues pero sa diskusyon whether nag-aagree tayo o disagree kailangan pakinggan natin ang bawat isa, kailangan kahit iba sa paniniwala natin, magrespetuhan,” ayon pa kay Robredo.,Sinabi ng Bise Presidente, na pinakamataas na halal na opisyal sa Liberal Party kung saan kabilang si De Lima, dapat umanong isipin ng lahat na ang mga tulad nilang nasa serbisyo publiko ay nahalalan para matulungan ang taumbayan.,“Pag binababa natin ang discourse sa personalan, baka ang nabri-bring out natin ay ang worst in people. Dapat tayo, kaming lahat, si Presidente, ako, si Sen. Leila, ang lahat ng government officials kailangan maging inspiring kami,” ayon pa kay Robredo.,Tinukuran ng Liberal Party (LP) si Sen. De Lima sa harap ng akusasyon ni Pangulong Rodrigo Duterte na sangkot ito sa iligal na droga sa pamamagitan ng kanyang kalaguyo umanong driver.,“The Liberal Party stands for free and open debate, for due process of law, and respect and civility in public discourse. Senator Leila de Lima is doing her job as a senator of the Republic. She deserves support, not condemnation; respect, and not gutter language; she and our people deserve the facts, not innuendo,” diin ng LP sa ipinalabas na statement.,“Nakakalungkot ang mga salita at mga paratang na naninira sa kaniyang pagkatao at lingkod bayan.”,Nakiusap din ang partido kay Senate President Aquilino ‘Koko’ Pimentel III na ipaglaban ang independence ng Senado sa harap ng ginawang atake ng Pangulo.,“Ang sahol nu’n. Hindi presidential.”,Ganito inilarawan ni Ifugao Rep. Teddy Brawner Baguilat ang pag-atake ni, Pangulong Duterte sa kanilang kapartido sa LP na si Sen. De Lima.,“Okey lang bumatikos ng policy o kaya issue pero ‘yung paninira sa katauhan ni Sen. De Lima ay hindi maginoo,” dagdag pa ni Baguilat sa panayam ng Abante kahapon.,Pero para sa Malacañang, tama lang na putulin na ni Pangulong Duterte ang umano’y pamumulitika at ginagawang paninira ni Sen. De Lima.,“Sa madaling sabi sya ang nanira nang nanira sa Presidente and it’s about time that the President have to put a stop on her mga kalokohan,” komento ni Presidential Legal Adviser Salvador Panelo sa isang panayam kahapon.,Binanggit ni Panelo na noong alkalde pa lamang ng lungsod ng Davao ang Pangulong Duterte ay pinuntirya na ito nang pinuntirya ni Sen. De Lima (na noo’y hepe ng Commission on Human Rights) tungkol sa summary killings na nangyayari sa nasabing siyudad pero wala namang napala at wala rin itong napatunayan.,“She had it coming it’s about time to put it in the proper place masyado na ring sobrang ginagawa nyang pamumulitika sa Presidente tandaan mo yang si Senador De Lima nung nasa Human Rights Commission pa e matagal nya nang sinasabing involve si Presidente Duterte nagpunta sa Davao, nag-imbestiga. Bago pa sya nag-imbestiga sinasabi nya (De Lima) na involve sya (Pangulong Duterte) sa mga salvaging pero natapos na siya sa kanyang chairmanship, naging DOJ Secretary, naging senador na hanggang ngayon wala naman siyang naipakitang ebidensya na involve si Presidente roon,” sabi ni Panelo.,Nilinaw rin ni Panelo na hindi character assassination at hindi kumukuha ng tiyempo o tamang timing ang Pangulong Duterte nang pasabugin nito ang impormasyon laban sa senadora sapagkat sa Agosto 22 na gaganapin ang imbestigasyon ng komite sa Senado na pinamumunuan ni De Lima patungkol sa nangyayaring extrajudicial killings.,Nilinaw kahapon ni Sen. Panfilo Lacson na hindi maaaring imbestigahan ng Senate committee on ethics ang alegasyon ni Pangulong Duterte na sangkot sa ilegal na droga si Sen. De Lima, kasama ang kanyang driver/bodyguard.,Ipinaliwanag ni Lacson, dating chairman ng ethics committee, na maaari lang imbestigahan si De Lima kung ang alegasyon ni Pangulong Duterte ay nangyari habang senadora na si De Lima.,Kung nagkaroon ng koneksyon si De Lima sa drug syndicate noong kalihim pa ito ng Department of Justice (DOJ) gaya ng ipinapahiwatig ng Pangulo, sinabi ni Lacson na hindi ito maaaring imbestigahan ng ethics committee.,“Ang jurisdiction ng ethics committee ang supposed misdemeanors or violations na ginawa ng senador habang siya ay nakaupong senador. Ang bago siya pumasok sa Senate di yan saklaw ng jurisdiction ng ethics committee. So walang magagawa ang Senate pagdating sa mga allegation,” paliwanag ni Lacson.",,
12 biyahe na-detour sa Clark,,"Labingdalawang international at domestic flights ang na-divert sa Clark International Airport sa Pampanga dahil biglang nag-zero visibility sa  aerodrome ng Ninoy Aquino International Airport (NAIA) kahapon.,Ayon sa ulat, biglang bumuhos ang malakas ng ulan sa NAIA runway bandang madaling-araw kaya naapektuhan ang mga parating at paalis na eroplano sa pangunahing paliparan ng bansa.,Ang mga naapek­tuhang flights ay ang Manila-bound flights ng Philippine Airlines, Cebu Pacific, Cathay Pacific, Emirates, Etihad Airways, China Southern Airlines, Kuwait Airways, at  AirAsia na nai-divert sa Clark.,At sinundan ito ng mga Cebu Pacific flights 5J 386 Cagayan-Manila, 5J 622 Tagbilaran-Manila, 5J 704 Dipolog-Manila, 2P 2144 Iloilo-Manila, Z2 353 Tagbilaran-Manila, Z2 353 Tagbilaran-Manila at 5J 572 Cebu-Manila.,Dakong ala-una ng hapon ng nakalapag ito sa NAIA, ang kanilang pinal na destinasyon.",,
"Mga Kwentong OFWs: One-Stop Service Center for OFWs, ikinatuwa",,"Ikinatuwa ng United Overseas Filipinos Worldwide (U-OFW), isang overseas Filipino worker (OFW) advocacy group, ang paglulunsad ng gobyerno ng Pilipinas ng isang “one-stop” service center para sa mga OFWs na inumpisahan kamakailan.,Palatandaan umano ito na ang kasalukuyang administrasyon ni Pa­ngulong Rodrigo Duterte ay hindi pababayaan ang mga manggagawang Pinoy na ipinapadala sa iba’t ibang bahagi ng mundo.,Inanunsyo noong Agosto 15 ng Department of Labor and Employment (DOLE) sa pamamagitan ng karugtong na ahensya nito na Philippine Overseas Employment Administration (POEA), ang pormal na pagbubukas ng One-Stop Service Center for OFWs (OSSCO) na matatagpuan sa unang palapag ng POEA main office na nasa Blas F. Ople Building sa Ortigas Avenue corner EDSA, Mandaluyong City.,“While it is true that OSSCO project will give ease to would-be and active OFWs in order to avail the various government services in just one place, thereby reducing transportation expenses and the time spent for waiting documentation formalities, we could not set aside the reality that the Duterte administration is not yet abandoning the government’s labor export program,” said John Monterona, U-OFW convenor.,Dagdag pa niya, ang pangunahing layunin ng OSSCO ay mapabilis ang pagde-deploy sa mga OFW at maging mga Balik-Manggagawa (BM).,Sa implementasyon ng OSSCO, hindi lang iyong nasa opisina ng POEA, kung hindi ito ay magkakaroon din ng mga nationwide at regional government centers.,Sinabi pa ni Monterona, malalagpasan pa ng gobyerno ng Pilipinas ang 1.2 milyong OFW deployment taun-taon o ang 5,200 OFWs na idine-deploy araw-araw.,“I would expect the PH govt. through the DOLE-POEA to deny that the implementation of the OSSCO has nothing to do with the intensification of exporting Filipino labor, but we won’t buy it,” buong pagtitiwala ni Monterona.,“Is the Duterte administration readying the PH economy to absorb the millions of OFWs by transforming it into a labor-intensive economy producing its own goods and products locally? tanong pa nito sa Duterte administration,Aniya, kapag nasagot ang tanong na ito ay doon lamang natin malalaman kung ang pagtatrabaho sa ibang bansa ay isa na lamang opsyon at hindi isang pangangailangan.",,
"SPD, Best Police District",,"Nahirang kahapon bilang Best Police District ang Southern Police District (SPD) sa ilalim ng pamumuno ni Senior Supt Tomas Apolinario sa ginanap na 115th Police Service Anniversary sa National Capital Region Police Office (NCRPO) sa Camp Bagong Diwa, Bicutan Taguig kahapon ng umaga.,Ang parangal ay base sa resulta ng Committee on Selection of Awards sa apat na police districts.,Nakatanggap din ang SPD ng ilang pang mga awards tulad ng Best Maneuver Unit, Unit with Most No. of Vehicles impounded for Calendar Year 2015, Unit with Most Number of Arrested Persons CY 2015; Unit with Highest Index Crime Solution Efficiency CY2015; Unit with Highest Decrease in Index Crime Rate CY2014 vs CY2015 and Unit with Most and Unit with Most Number of Firearms Accountedrd During the Election Period.,Hinirang din bilang may pinaka maraming accomplishment at highest index crime solution ang Pasay City Police.",,
Stranded Pinoys sa Riyadh bibigyan ng exit visa,,"Mayroon ng exit visa at panibagong working permit ang  overseas Fi­lipino workers (OFWs) na na-stranded sa Riyadh, Saudi Arabia.,Nabatid na ­nagtungo sa Saudi Arabia si ­Labor Secretary Silvestre ­Bello para iproseso ang pag-uwi ng mga Pilipinong stranded doon bunga ng nararanasang krisis sa langis sa Middle East.,Sinabi ni Bello na ini­utos na rin ng pamahalaan ng Saudi Arabia na agad ipo-proseso ang work permit at iqama, o exit visa, ng mga OFW na nagtatrabaho sa Saudi Oger Ltd.,Ang Saudi Oger Ltd., isang construction company na naka-base sa ­Riyadh.,Nalaman kay ­Bello na nakipagpulong na ang mga opisyal ng Ministry of Labor ng Saudi sa Ministry of Interior at Passports Office upang iproseso ang renewal ng work permit at iqama ng mga OFWs matapos nilang matanggap ang utos ng Hari ng Saudi.,Binigyan din umano ng pagkakataon ang mga manggagawa sa Saudi Oger kung nais nilang lumipat ng ibang employer o umuwi ng ating bansa.",,
Yemen nilalayasan ng mga doktor,,"Lalayasan na ng Doctors without Borders ang anim na pagamutan sa northern Yemen matapos ang madugong air-strike na pinangunahan ng Saudi.,Sinabi ng grupo na hindi ligtas at nawalan na sila ng tiwala sa ginagawang air-strike ng Saudi na naunang nagsabing walang sibilyan ang madadamay.,Ang nasabing grupo ay isang international medical aid groups na tumutulong sa Yemen dahil sa patuloy na labanan.,Nalaman na noong nakalipas na araw umabot sa 19 na katao ang nasawi dahil sa ginawang air-strike.",,
Sabado classes namumuro,,"Kung magpapatuloy umano ang sunud-sunod na kanselasyon ng klase sa mga pampubliko at pribadong eskuwelahan partikular sa lungsod ng Olongapo dahil sa patuloy na pag-uulan dulot ng bagyo o habagat ay hindi malayong magkaroon ng pasok sa eskuwelahan sa araw ng Sabado o posibleng pahabain ang oras ng mga mag-aaral upang makumpleto ng mga ito ang 206 required calendar days na pasok sa elementarya at high school level.,Sa exclusive interview ng Abante kay Officer In Charge Samson Boqueron, Assistant School Division Superintendent Office ng Olongapo City, nitong nagdaang mga araw ay makailang ulit na nakan­sela ang klase sa lahat ng antas ng eskuwela­han sa lungsod dahilan upang ma­bawasan ang 206 ca­lendar days na ­kailangang ipasok ng mga mag aaral.,“Mayroon tayong 206 school calendar days, pero ‘yung 4  hanggang 6 na araw parang pondo na natin yan (buffer) kumbaga reserba na mga araw ‘pag nagkakaroon ng suspensyon ng klase kaya wala pang dapat ikabahala sa ngayon pero kapag naubos na ang buffer at bumaba na sa 202 o 200 days doon na kami magrerekomenda ng dagdag oras sa eskuwela o Saturday class” ayon pa kay Boqueron.",,
Mister timbog sa pagpatay sa misis,,"Isang 52-anyos na ­lalaki ang dinakip matapos patayin sa bugbog at pananaga ang kanyang overseas Filipino ­workers (OFW) na misis sa Aparri, Cagayan.,Sa ulat ni Chief Insp. Pepito Mendoza, nakapiit na ngayon sa detention cell ng Aparri Police ang suspek na si Demy Taloza, 52, matapos itong sumuko.,Napag-alaman na dumating mula sa pagtatrabaho sa isang bansa ang biktimang misis na si Marites, 42, at sinundo pa ito noong Agosto 13.,Umuwi ang biktima dahil nais nitong makita ang anak na noon ay naka confine sa ospital dahil sa sakit, pero makalipas ang ilang araw ay nagtalo ang mister at misis dahil tumatanggi umano ang misis na sumi­ping sa mister at nag-aaya itong makipaghiwalay, na ikinagalit ng suspek.,Dito na nagwala ang suspek, binugbog at pinalo ng kahoy ang misis at hindi pa nakuntento ay pinagtataga pa ang biktima dahilan ng kamatayan., Sa ngayon ay iniha­handa na ang kasong parri­cide laban sa ­suspek.",,
"3 motorsiklo, sinuro ng trak sa red light",,"Patay ang isang lalaki habang dalawa pa ang sugatan nang mabundol ng isang rumaragasang trak na puno ng buhangin ang tatlong motor rider sa Pasig City kahapon ng umaga.,Kinilala ng pulisya ang nasawing si Rolando Samson, nasa hustong gulang, nakatira sa No. 58 Elga St., Barangay Tatalon, Quezon City.,Isinugod naman sa Rizal Medical Center ang dalawa pang sugatang motor rider na sina Rolando Guinto, 56, ng Barangay Pinagbuhatan, at Dalvador Jose Anciano, ng Pineda St. ng naturang lungsod.,Sa imbestigasyon ni P03 Edwin Cruz, ng Pasig Traffic Police, alas-5:55 ng umaga nang maganap ang aksidente sa C5 Road cor. Pasig Boulevard, Barangay Bagong Ilog ng nasabing lungsod.,Dagdag pa ng report na pinilit ‘di umano ni Henry Catamora, 35, driver ng 14-whee­ler truck na may plakang REX-669, na habulin ang stoplight sa intersection pero inabutan ito ng red signal kaya nasapul nito ang tatlong papasalubong na motor riders.,Nakaladkad ng trak ang mga biktima na agad na ikinasawi ni Samson, at malubhang pagkasu­gat nina Guinto at Anciano.,Dinepensa ni Catamora na nawalan umano ng preno ang kanyang trak.",,
Mga Kwentong OFWs: Pinay na-comatose sa panggagahasa ng amo,,"Comatose ngayon ang isang Pinay, overseas Filipino worker (OFW) matapos itong paulit-ulit na gahasain ng kanyang employer sa Riyadh sa Saudi Arabia.,Martes nang gabi nang inanunsyo at dalawin ni Department of Labor and Employment (DOLE) Secretary Silvestre Bello III ang OFW na itinago sa pangalang “Joan” 35-anyos, isang domestic helper sa Riyadh na makailan ulit na ginahasa nang kanyang naging amo sa nasabing bansa.,Sa ipinarating na report ni Sec. Bello , si Joan ay kasalukuyang nakaratay sa King Salman Hospital dahil ito’y na-comatose dahil sa natamong pang aabuso.,“Sabi raw ng mga doctors na ‘yung mga panties niya may mga blood,” ayon kay Hazel Bonbon, nars ng naturang hospital.,Dagdag pa ni Bonbon nang tanu­ngin ang biktima kung ilang beses itong ginahasa ng kanyang amo, sumagot ito na limang beses siyang pinagsamantalahan ng amo.,Nabatid na halos mag-iisang buwan pa lamang si Joan bilang domestic helper sa nasabing bansa.,Dahil dito, agad na ipinag-utos ni Bello ang temporary suspension sa recruiter ng Pinay na ang Rejoice Employment International Corporation na nasa Pilipinas.,“Criminal action has to be taken as soon as we get enough evidence,” ani Bello.,Mariing idiniin din ng isand lider ng OFW sa Saudi Arabia na ikunsidera ang temporary ban ng pagpapadala ng mga Pilipino household service wor­kers (HSW) sa Saudi Arabia habang patuloy ang proseso ng pagbibigay protection sa mga manggagawang Pilipino ng naturang bansa.,Samantala nanawagan naman ang grupo ng United Overseas Filipino Worldwide (U-OFW) sa pangunguna ni John Monterona na mabigyan ng hustisya ang nangyaring panghahalay sa nasabing OFW.,Sinabi ni Monterona, sa ngayon ay umaabot sa 60,000 Filipino Household Service Worker ang nagtratrabaho sa Saudi Arabia.",,
"Ex-RCBC manager, laya sa piyansa",,"Nakalaya na kahapon ng umaga si dating Rizal Commercial Banking Corporation (RCBC) Branch manager Maia Deguito matapos itong makapaglagak ng piyansa sa Makati City.,Miyerkules ng alas-singko ng hapon nang maaresto si Deguito, 40, may asawa, naninirahan sa No. 31 P. Olivares St. Barangay Ibaba, Mandaluyong City ng mga tauhan ng Warrant and Subpoena Unit ng Makati City Police sa harapan ng Power Plant Mall sa Barangay Poblacion, Makati City sa bisa ng warrant of arrest na ipinalabas  ni Pasay City Metropo­litan Trial Court (MTC) Jugde Eduardo Cruz Sulangon Jr., ng Branch 46 sa kasong perjury laban sa kontrobersyal na da­ting branch manager ng nasabing bangko.,Sa ngayon ay blangko naman ang kampo ni Deguito kung sino ang nagsampa ng nasabing kaso laban dito.,Nag-ugat ang kasong perjury ni Deguito nang maglabas ito ng mga salaysay na magkakaiba sa pag-iimbestigang isinagawa kaugnay ng eskandalosong pagkawala ng $81 milyon sa bank account ng pamahalaang Bangladesh sa bangko sa New York.,Magugunitang kasamang inimbestigahan ng mga awtoridad si Deguito sa $81 million na nawawala dahil sa kanyang bankong pinamamahalaan.",,
500 pasahero inilikas sa cruise ship sa Puerto Rico,,"Nasa mahigit 500 ­pa­sa­hero ang inilikas ng United States (US) Coast Guard sa isang cruise ship na naglalayag sa north coast ng Puerto Rico makaraang magkasunog ang loob ng barko.,Nabatid na sakay umano ng Caribbean Fantasy ship ang mga inilikas na pasahero at dinala ito sa kapitolyo ng Puerto Rico sa San Juan.,Nagsasagawa pa ng imbestigasyon ang US Coast Guard para alamin ang pinagmulan ng sunog na sa inisyal na ulat ay nagsimula umano sa engine room at mabilis na kumalat sa buong ­barko.,Wala namang naita­lang nasawi o nasugatan sa naganap na insidente.,Habang dinala naman ang cruise ship sa Isla de Cabra para sa isasa­gawang imbestigasyon ng mga awtoridad.",,
"Tatay, bully sa sariling anak",,"Kritikal ngayon ang isang binatilyo matapos pagsasaksakin ng sariling ama makaraang magtalo dahil sa malimit na pambu-bully ng huli sa una tuwing malalasing, kahapon ng madaling-araw sa Tondo, Maynila.,Nakaratay sa Tondo Medical Center ang biktimang si Michael Joshua Takata, 17, delivery boy at taga-No. 2633 Dagupan Ext., Tondo, Maynila sanhi ng tinamong mga saksak sa katawan. Tumakas naman ang suspek na si Mauro Takata, ama ng biktima, jeepney driver, ng nasabi ring lugar.,Ayon kay PSupt. Alex Daniel, station commander ng Manila Police District (MPD)-Police Station 7, alas-12:35 ng hatinggabi kahapon nang maganap ang insidente sa kanilang tahanan.,Nabatid sa ate ng biktima na si Michelle Takata, 26, nagpapahinga siya nang makatanggap ng balita mula sa kanilang kapatid na si Luisa, na pinagsasaksak ng kanilang sariling ama ang biktima matapos magtalo.,Ayon kay Michelle, tuwing malalasing ang kanilang ama ay madalas nitong i-bully ang kanilang kapatid.,Hindi na umano natiis ng biktima ang huling insidente nang pambu-bully ng suspek  kaya ini-report at ipina-blotter na ito sa  kanilang barangay.,Nang malaman ng ama, sinugod ang anak at sa gitna ng pagtatalo ay sinaksak ang anak.",,
Drug rehab center itatayo sa Albay,,"Dahil sa patuloy na pagtaas ng mga drug surrenderees sa lalawigan ng Albay, target ng pamunuang lungsod na gawing rehabilitation center ang dating military camp para sa tuluyang pagbabagong buhay ng mga residente ng lalawigan na nalulong sa iligal na droga.,Ayon kay Albay Go­vernor Al Francis Bichara, plano ng pamunuang panlalawigan na magpa­gawa ng drug rehabilitation center facility sa tatlong ektaryang lupain sa Bgy. Tula-Tula sa Ligao City na dating kampo ng 22nd Infantry Battalion ng Philippine Army (PA) na inabandona na ilang buwan na ang nakalilipas.,Dagdag pa ng gobernador na kinakailangan na umanong mabigyang pansin ang patuloy na pagtaas ng bilang ng mga sumu­sukong drug persona­lities sa lalawigan na ­umabot na sa 10,832 mahigit 600 sa mga ito ay mga drug ­pushers habang ang nati­tirang bilang ay mga ­users.",,
"Kasalanan ni Marcos, kasamang malilibing",,"Mariing tinututulan ng Parent’s Alternative on Early Childhood Care and Development Inc. (PAECCDI) ang nakatakdang  paglibing kay Marcos sa Libingan ng mga Bayani dahil ito ay maihahalintulad umano sa paglibing sa mga kasalanan ng diktador sa mamamayan.,Ayon sa PAECCDI, madugo ang rekord ng diktador na si Marcos Sr. mula sa ilegal na pagdakip, torture hanggang sa pagpatay na nag-iwan sa libu-libong batang naulila na hanggang ngayon ay pinagkakaitan ng hustisya.,Para sa mga tagapagtanggol ng karapatang pambata, isang panahon ng matinding pagsubok at pagsilang ng madilim na yugto ng kasaysayan. Itinatag ang PAECCDI ng mga magulang at kaanak ng mga biktima ng Martial Law, sa pagsisikap na ipaliwanag sa kanilang mga anak ang kanilang kalagayan at ang patuloy nilang paggiit at pakikipaglaban sa karapatan at kagalingan ng mamamayang Filipino.,Ang Parent’s Alternative ay isa sa mga nagbigay kalinga sa mga batang naulila at kasama din sila sa mga aktibong naghanap ng katarungan para sa kanilang mga magulang. Naging saksi ang institusyon sa mga krisis at muling pagbangon ng mga batang inulila ng kalupitan at karahasan ng diktadurya ni Marcos.,Sinabi ng PAECCDI na walang sino man sa mga biktima ng Martial Law ang magtuturing kay Ferdinand Marcos Sr. bilang isang bayani.",,
Warning ‘yan dun sa mga  kritiko ni PDU30 — lady solon,,"Sinabi kahapon ni Bagong Henerasyon partylist Rep. Bernadette Herrera-Dy na ang ginawa ni Pangulong Rodrigo Duterte kay Sen. Leila de Lima ay tila magsisilbing ‘warning’ sa mga kritiko ng admi­nistrasyon dahil maaaring maharap din sila sa parehong sitwasyon gaya ng senadora kung babatikusin ang admi­nistrasyon,“‘Yung ginawa ng Pangulo kay Sen. De Lima will discourage people na magsalita against the administration, dahil walang preno ang Pa­ngulo at ganu’n ang style niya ang setback lang nito ay baka matakot nang mag-critize ‘yung iba,” dagdag ni Herrera-Dy.,Pero naniniwala rin ang lady solon na hindi umabuso sa kanyang kapangyarihan ang Pa­ngulo nang buweltahan ang kritikong senadora, “It so happened that he has information on his hands. I think it is more of a presidential prerogative coupled with courage was what the President did and not really abuse of this authority.”,Dinepensahan din ng mga miyembro ng House committee on appropriations ang ginawa ng Pa­ngulo.,Sinabi ni Nueva Ecija Rep. Magnolia Nadres na sasabihin lahat ni Pa­ngulong Duterte ang nais nitong sabihin, tama man o mali ang kanyang nakikita.",,
"Bgy. captain todas, trigger man patay din",,"Todas sa mismong barangay hall ng Bgy. Sabang sa bayan ng Naic, Cavite ang incumbent bgy. chairman at sina­sabing ‘triggerman’ nito mula Tanauan Batangas, makaraang manlaban sa mga operatiba ng Cavite Police Provincial Intelligence Branch (PIB), na maghahain ng search warrant, kahapon ng umaga.,Sa panayam ng Abante kay P/Supt. Gil Torralba, PIB Chief, nabatid na kabilang sa high value target ang barangay chairman na si Erickson Sisracon, alyas Tek, dahil sa pinamumu­nuan umano nitong Tektek Drug Group at nabatid na armado ang suspek, na nag-ingat ng ilang kalibre ng matataas na baril.,Bago pa man naka­akyat sa opisina ng bgy. chairman ay nagpapa­putok na ang bodyguard nitong nakilala lamang sa alyas na ‘Jomarie’, bunsod nito’y gumanti na rin ang mga operatiba kabilang ang SWAT Team, na nagre­sulta sa pagbulagta ng dalawa.",,
Anak ng Mexican drug lord dinukot,,"Dinukot ng ilang armadong kalalakihan ang anim-katao kabilang ang bunsong anak ng tinaguriang Mexican drug lord na si Joaquin ‘El Chapo’ Guzman.,Ayon sa ulat, naganap ang pagdukot sa isang restaurant sa Mexican beach resort sa lungsod ng Puerto Vallarta.,Sinasabing pitong kalalakihan na armado ng matataas na kalibre ng baril ang pumasok sa nasabing restaurant kung saan agad na hinila ang grupo ng mga biktima habang inilayo naman ang siyam na kaba­baihan.,Base sa pahayag ng abogado ng pamilya na si Pablo Badillo, patuloy ang ginagawa nilang imbestigasyon para agad na mahuli ang mga suspek na responsable sa pagdukot sa biktimang si Jesus Alfredo Guzman Salazar, 29-anyos at si Ivan Archivaldo at sa apat na iba pa.,Hanggang sa nga­yon ay hindi pa nakiki­pag-ugnayan ang mga dumukot na suspek sa anak ng Mexican drug lord.,Patuloy din ang paghahanap ng mga tauhan ng Mexican army, federal police, state police at ng prosecution office sa mga biktima.",,
7 sasakyan nagkarambola,,"Sugatan ang apat na katao nang magkarambola ang pitong sasakyan na nagdulot ng napagkabi­gat na daloy ng trapiko kahapon ng umaga sa Makati City.,Agad naman naisugod ang mga biktima sa pinakamalapit na pagamutan at nagtamo lamang ng mga minor injuries.,Ayon kay PO3 Edison Labadia, ng Makati City Traffic Bureau, ang mga nagbanggaan na mga behikulo ay ang dalawang pampasaherong jeep na may mga plakang TYA-742 at TYK-963, isang UV Express Service van na may plakang UQV-239, isa pang UV Express Service van na may plakang CO-2181, isang Toyota Vios sedan na ang plaka ay AALL-7081, isang Mitsubishi Mirage sedan na ang plaka ZTM-187 at isang Mitsubishi Strada pick-up truck  na ang plaka naman ay UOW-353.,Ayon sa Makati Disaster Risk Reduction and Management Council, naganap ang insidente dakong alas-7:04 ng umaga sa kahabaan ng Kalayaan Avenue, malapit sa Jervois Street, Brgy. Pinagkaisa­han ng naturang lungsod.,Nabatid na ang mga sasakyan ay galing sa Buendia at patungong Bonifacio Global City, Taguig City.,Ayon sa driver ng isa sa mga jeep, nagkaroon ng aberya ang break ng kanyang minamanehong sasakyan habang binabagtas niya ang flyover na nagresulta nang karambola ng nasabing mga sasakyan at dahil sa lakas ng impact, sumalpok ang Strada pick-up sa Mitsubishi Mirage.,Kaagad nagpadala ng mga ambulansiya ang Metropolitan Manila Development Authority (MMDA) sa aksidente upang i-rescue ang apat na sugatang biktima.,Ayon sa MMDA, nagdulot nang napakabigat na daloy ng trapiko sa ilang bahagi ng EDSA at ang mga apektadong lugar na malapit sa aksidente.,Dahil sa naganap na insidente maraming mga motorista ang na late sa kanilang pagpasok sa trabaho at paghatid sa ekuwela.",,
Bangkay sa ilalim ng tulay,,"Isa na namang lalaking pinaniniwalaang sangkot sa droga at biktima ng ‘extra judicial killing’ ang natagpuan sa isang creek sa Pasay City kahapon ng madaling-araw.,Dakong alas-3:09 ng madaling-araw nang matagpuan ang hindi kilalang lalaki, na nasa edad na 40 hanggang 45 taong gulang, sa pagitan ng Tripa de Galina bridge at Imaflex building sa Gil Puyat Ave. ng naturang lungsod.,Ayon sa report ni SP01 Melvin Garcia, natagpuan ang biktima na nakatali ang dalawang kamay ng packaging tape suot ang kanyang asul na pangtaas, maroon na pantalon, at tsinelas.,Samantala, nilinaw ni Barangay Captain Nestor Advincula na ang biktima ay hindi residente ng kanilang lugar.",,
Indon hostage nakatakas sa ASG,," — Masuwerteng nakatakas umano kahapon ang isa sa pitong dinukot na Indonesian tugboat crew member bago ito pugutan ng ulo ng Abu Sayyaf Group (ASG) sa lalawigan ng Sulu.,Ayon sa ulat ng militar at pulisya, natakasan ni Mohamad Sofyan ang kanyang mga bantay habang inihahanda ang execution nito. Natagpuan si Soyfan sa isang fish pen sa Barangay Bual sa bayan ng Luuk na kung saan ay itinatago doon ang mga bihag.,Sinabi ng mga awtori­dad na nakalinya na ang 28-anyos na si Soyfan upang pugutan nang ito’y makapuga. Hindi naman masabi ng pulisya at mili­tar kung paanong nakatakas ang dayuhan o maa­ring pinatakas ito upang pilitin ang kanyang pamahalaan ng magbayad ng 20 milyong Ringgits para sa anim pang kasamahan nito na pawang mga crew ng tugboat Charles.,Ito rin ang sinabi ng Western Mindanao Command at idinagdag na nasa kustodiya na ng pulisya ang Indonesian. “Troops of the Joint Task Force Sulu were directed to scour the area and use all available assets to possibly locate the remaining kidnap victims and conduct ope­rations to rescue them,” pahayag pa ng militar.,Walang balita sa mga kasamahan ni Soyfan na sina Ferry Arifin, ang kapi­tan ng tugboat; M. Mahbrur Dahri, Edi Suryono, Ismail, M. Nasir, at Robin Piter. Pag-aari ng PT Rusianto Brothers ang tugboat at pabalik na sana ito sa Samarinda sa East Kalimantan, Indonesia mula sa biyahe sa Pinas ng sila’y harangin sa karagatan ng mga armadong nakasakay sa speedboats noon Hunyo 22.,Hawak umano ni ASG sub-leader Alhabsi Misaya – na dating miyembro ng Moro National Liberation Front (MNLF) – ang mga bihag.",,
"First 50 days ni Duterte, ilulunsad sa Davao",,"Ilulunsad ngayong araw ang “50 First Days”.,Ito ay isang audio visual presentation na nagtatampok sa mga accomplishments ni Pangulong Rodrigo Duterte sa loob ng 50 unang araw ng paninilbihan nito sa Palasyo ng Malacañang.,Ayon kay Presidential spokesperson Ernesto Abella, alas-12:00 ng tanghali ngayong Huwebes ang launching ng 50 First Days na gaganapin sa Ateneo de Davao University. Sinabi ng tagapagsalita ng palasyo na dadalo sa naturang okasyon si Father Joel Tabora.,Hindi naman matiyak ni Sec. Abella kung makakapunta si Pangulong Duterte sa documentary launching. Pero sinigurado nito na nasa Davao ang Pangulo para sa isang summit.,“…he was scheduled to address…he maybe there or not be there but he is scheduled to address. I think he will be in Davao speaking to the summit.”,Nabatid na tatagal nang 30-40 minuto ang 50 First Days documentary na proyekto ng Presidential Communications Office (PCO).,Kauna-unahan sa ilalim ng Duterte admin ang pagkakaroon ng naturang dokumentaryo na pumupuntiryang maipa­kita sa publiko ang mga nagawa ng Pangulo sa loob ng halos 2-buwan pa lamang na panunungkulan.",,
Beige na kulay sa lahat ng mga government buildings,,"Iminungkahi ni House Metro Manila Development Chairman Winston Castelo na pinturahan ng kulay beige ang lahat ng tanggapan ng gobyerno sa hangarin na maging uniform ang mga gusali nito.,Sa inihaing House Bill 1591 o Beige Uniform Paint Color on All Government Buildings Act, sinabi ni Castelo na para masiguro na pare-pareho ang kulay ng pagka-beige ng mga gusali ay dapat magkaroon ng government building paint color scheme na s’yang magtatakda ng tamang coating.,Ang DPWH umano ang aatasan na mag-accredit ng mga kontratista ng pintura para masiguro rin ang kalidad ng mga pinturang gagamitin.,Sinabi ni Castelo na hindi naman magkakaproblema sa pagpipintura dahil titiyaking pumasa sa Painting Contractors Certification Program ng DPWH.",,
Pacquiao may nasapawan sa CA?,,"Usap-usapan ngayon sa Senado ang pag-upo ni Sen. Manny Pacquiao sa makapangyarihang Commission on Appointments (CA) kahit na baguhang miyembro lang ito ng Senado.,Sa 12 contingent ng Senado sa CA, tanging si Pacquiao lang ang bagito habang ang 11 ay mga incumbent at re-elected senators.,Nabatid na ilang senador ang kumukuwestiyon sa pag-upo ni Pacquiao sa CA, pero hindi na nila ito inireklamo pa sa plenaryo ng Senado.,Agad namang nagpaliwanag si Pacquiao kung bakit natalo niya ang ibang beteranong senador sa membership ng CA.,“Sinusunod lamang natin ang Constitution. Nasa Constitution, maliwanag doon na by party so kailangan mabigyan. Eh dalawa lamang kami na PDP-Laban dito ni Senate President, hindi siya puwedeng hu­mawak kaya ako ang nakakuha,” paliwanag ng boxing icon.",,
"Papuri kay Diaz, bumuhos pa",,"Bumuhos ang papuri, gayundin ang datung kay Olympic silver medalist Hidilyn Diaz nang bumisita ito kahapon sa Senado.,Inaprubahan ng Senado ang sampung resolusyon na pare-parehong pumupuri sa panalo ni Diaz ng silver medal sa 53-kg category ng weightlifting sa ginaganap na Summer Olympic Games sa Rio de Janeiro, Brazil.,“Pinatunayan ng ating kababayan na nagmula sa probinsiya na may kakayahan tayong lumaban sa Olympic Games. Pinatunayan niya na hindi sagabal ang pagsubok sa pagtupad ng mga pangarap. She has given us the reason to dream bigger for ourselves and for our nation,” pahayag ni boxing icon at Sen. Manny Pacquiao nang mag-sponsor sa pagpapatibay ng mga resolusyon ng komendasyon kay Diaz.,Isa-isa ring nagtalumpati ang mga senador na may akda ng resolusyon sa pagkilala sa inuwing karangalan ni Diaz sa bansa.",,
"Biyahe sa France, Germany at HK aprub",,"Mistulang binabagyo ng suwerte si dating Pa­ngulo at ngayo’y Pampanga Rep. Gloria Macapagal Arroyo dahil matapos maabsuwelto sa kanyang kasong plunder at iluklok bilang Deputy sa Kamara ay makakabiyahe na rin ito sa France, Germany at Hong Kong.,Ito ay matapos aprubahan ng Sandiganbayan Fourth Division ang motion for leave to travel na ihinain ni Arroyo para makapunta sa Paris sa France, Munich sa Germany at Hong Kong.,“….the Court resolves to GRANT said accused permission to travel abroad to Munich, Germany; Paris, France; and Hong Kong, Special Administrative Region of China….” bahagi ng resolusyon.,Inaprubahan din ng nasabing division ng anti-graft court ang kahalintulad na mosyon ng mister ni Arroyo na si dating First Gentleman Mike Arroyo at sabay silang aalis sa bansa simula Setyembre 19, 2016.,Inatasan din ng Korte si Mrs. Arroyo na magla­gak ng P300,000 travel bond habang P90,000 naman sa kanyang mister sa kasong kinakaharap ng mga ito sa anomalya sa NBN-ZTE deal.",,
"Pagkilos ng SC sa Marcos burial, positive move",,"Positibong hakbang para sa mga kontra sa pagpapalibing kay dating Pangulong Ferdinand Marcos sa Libingan ng mga Bayani, ang pagkilos ng Korte Suprema sa mga petisyong inihain ng iba’t ibang grupo.,Kasabay nito, magsasagawa ngayong araw na ito ng caravan ang mga militanteng grupo kasama na ang mga biktima ng Martial Law mula Quezon Memorial Circle sa Quezon City hanggang sa Libingan ng mga Bayani sa Taguig City.,Samantala, sinupalpal kahapon ng kampo ni dating Pangulong Benigno Aquino III ang tagapagsalita ni dating Vice-President Jejomar Binay dahil sa paratang na tinulugan ng dating pangulo ang usapin ng Marcos burial.,Sa pamamagitan ni Atty. Abigail Valte, ipinaalala nito kay Joey Salgado ang ginawang hakbang ni dating Pangulong Aquino nang atasan si dating VP Binay na ayusin ang isyu ng Marcos burial.,Ani Valte, nagbigay pa ng liham si Binay kay Aquino noong Mayo 2011 kung saan ipinaalam nito ang naging kasunduan na ililibing ang labi ni dating Pangulong Marcos sa lugar na magugustuhan ng pamilya sa Ilocos Norte.,Pumalag pa umano sa kasunduan si dating Sen. Ferdinand “Bongbong” Marcos Jr. na nagpumilit na malibing ang kanyang ama sa Libingan ng mga Bayani.",,
FOUL!,,"“I do not want to dignify that. It’s so foul. It’s character assassination.”,Ito ang naging pahayag ni Sen. Leila de Lima matapos madismaya sa pahayag ni Pangulong Rodrigo Duterte na isang senador umano ang may driver-lover na siyang nagiging bagman ng payola sa isang druglord sa Metro Manila.,“That is a very clear case of character assassination and I did not expect the President to do that. Sa totoo lang,” dagdag pa niya.,Nauna rito’y prangkahang pinuntirya ng Pa­ngulo ang isang senadora at tinawag na “immoral woman”. Binatikos ng Presidente ang senadora dahilan sa pagiging imoral umano at pagkakaroon ng kalaguyo.,“…and here is a senator complaining when one day will tell you that her driver herself who was her lover who was the one also collecting money for her to envy complaint…Here is a woman who funded the house of her lover and yet we do not see any complaint about it. Those money came readily from drugs,” paghahayag ni Pangulong Duterte sa ika-115 Police Service Anniversary sa Camp Crame kahapon ng hapon.,Ngunit sa isang pulong balitaan naman pasado alas-kuwatro ng hapon kahapon, diretsahan na ring binanggit ni Presidente Duterte kung sino ang senador na binabanggit nito.,“You want to know the name? De Lima,” pagdidiin ni Pangulong Duterte.,Sang-ayon naman sa senador na naging kalihim ng Department of Justice (DOJ), naging maingat sana si Pangulong Duterte sa paglalahad ng impormasyon sa publiko, kung saan bineripika dapat niya ang mga nakukuhang impormasyon bago ipagkalat sa publiko.,“Sana hindi na ho siya…hindi ho siya nagre-resort sa ganyan na mga foul means. To me that’s very foul. Saan man nanggaling ‘yung impormasyon na ‘yan, sana dino-double check. Sana inaalam ang source – kanino mga nanggaling ‘yan,” diin pa ng mambabatas.,Samantala, samu’t saring reaksyon naman ang nakalap ng Abante sa tinurang ito ng Pangulo.,Ayon sa concerned citizen na si Mercy Cacho, isang empleyada sa QC, “Hindi naman yata tama na manghimasok si Digong sa pribadong buhay ni De Lima. Kung totoo man ito o hindi, labas na siya dapat dun! Presidente siya eh!”,“Foul naman! Hindi maganda sa isang lalaki lalo na sa isang Pangulo na mag-akusa lalo na isang babae!” — Junjun Palomer, QC.,“Tama lang! Ipinapakita lang ni Presidente na wala siyang kinikilingan kahit na opisyal ng gobyerno o pangkaraniwang mamamayan.” — Gatchalian Lee,“Sobra naman si Pa­ngulong Duterte. Hindi na niya dapat bino-broadcast ang ganitong impormasyon. Mas mabuti na sinampahan muna niya ng kaso si De Lima kung talagang may ebidensya s’ya!” — Leny Santos, ng Laguna,“Wala na siyang lusot! May ebidensya daw si Presidente eh!” — Mang Roly Santos, Cainta",,
SC GUMALAW SA MARCOS BURIAL,,"Nagtakda ng oral argument ang Supreme Court (SC) kaugnay ng inihaing pe­tisyon laban sa pagpapalibing ni Pangulong Rodrigo Duterte kay dating Pangulong Ferdinand Marcos sa Libingan ng mga Bayani (LNMB).,Sa deliberasyon ng Supreme Court en banc, itinakda ang oral arguments sa Agosto 24, alas-nuwebe ng umaga sa SC En Banc Session Hall.,Pinadadalo rin ng SC ang mga partido sa kaso sa gagawing preliminary conference bago ang itinakdang oral argument sa Agosto 22, ganap na alas- 10:00 ng umaga.,Ang mga respondent naman sa petisyon ay binigyan ng limang araw ng SC para magsumite ng komento.,Kabilang sa mga res­pondent sa kaso ay sina Rear Admiral Ernesto Enriquez bilang Deputy Chief of Staff for Reservist and Retiree Affairs ng AFP, AFP Chief of Staff General Ricardo Visaya, Defense Secretary Delfin Lorenzana at pamilya Marcos.,Nag-ugat ang pagtatakda ng oral argument dahil sa inihaing petisyon ng mga dating political detainee at people’s organization sa pangunguna nina dating Bayan Muna Reps. Satur Ocampo at Neri Colminares.,Mula sa Malacañang, sinabi ni Presidential Legal Adviser Atty. Salvador Panelo na kung mayroong tanging makakaawat sa balak ni Pangulong Duterte na ipalibing sa LNMB si Marcos at bigyan ito ng hero’s burial, ito’y walang iba kundi ang SC.,“Kung ang desisyon ng Korte Suprema ay… at kung ano ang desisyon susundin natin ‘yan,” pahayag ni Panelo.,Gayunman, pinaalala­hanan ni Panelo ang mga kritiko ni Pangulong Du­terte na malinaw sa taumbayan na nagluklok kay Pangulong Duterte ang kanyang mga gagawin kapag nanalong Presidente.,Samantala, sa isang press conference kahapon, desidido ang Legitimate 8, isang paksyon ng minority bloc sa Kamara, na sungkitin ang isang “now and forever” na klase ng TRO sa Korte Suprema upang hindi na muling mabigyan ng anumang puwang ang ideya ng pagpapalibing kay Marcos kasama ng mga tunay na bayani.,Binigyan-diin ng Legitimate 8, isa sa mga petitioners na nag-akyat ng usapin sa Kataas-taasang Hukuman, na walang kapatawaran ang mga kasalanan ng yumaong diktador sa mga biktima ng Martial Law kaya’t hindi ito dapat maihimlay sa LNMB.,“I think it will justify Supreme Court’s junking projected burial now and forever,” ani Albay Rep. Edcel Lagman ukol sa mga argumentong inilatag ng mga ito sa kanilang petisyon sa Korte Suprema.",,
"MILF commander patay, 10 pa timbog sa droga",,"Isang commander ang nasawi habang 10 pang miyembro ng Moro Islamic Liberation Front (MILF) ang naaresto­ ng mga anti-narcotics­ agents ng Philippine Drug Enforcement Agency (PDEA), sa ginawang pagsalakay sa Sultan Kudarat kamakailan .,Base sa naantalang report na nakarating sa tanggapan ni PDEA Director General Isidro Lapeña, nakilala ang nasawing suspek na si Ugalingan Manuel Jr., alyas ‘Commander Boyet’, at field commander ng MILF’s 106th Base Command. Habang ang mga naaresto ay kinilalang sina Jimmy Manuel, alyas Commander Jimmy, 62; Radzes Abdul, 27; Jonathan Malaguail, 20, kanyang kapatid Jomar, 26; Samar Datugan, 37; Tandayo Bulugon, 47; Felix Dalison, 41; Lumonggal Aku, alyas Saddam; at dalawang menor-de-edad.,Ayon kay Lapeña, nakasagupa ng mga suspek ang pinagsanib na puwersa ng PDEA Regional Office 12 (PDEA RO12) sa ilalim ng pamumuno ni Director Lyndon Aspacio, Sultan Kudarat Police Provincial Office, Sultan Kudarat Police Public Safety Battalion, Provincial Intelligence Branch at PNP Special Action Force (SAF) 2nd Special Action Company.,Nangyari ang insidente sa may Sitio Ogiz, Brgy. Margues, Esperanza, Sultan Kudarat, dakong alas-sais ng umaga noong Agosto 12, 2016.,Magsisilbi sana ng search warrant ang mga operatiba laban kay Manuel, subalit habang nagpapakilalang mga alagad ng batas ay biglang pinaputukan sila ng umano’y mga miyembro ng MILF na agad naman gumanti ang mga awtoridad.,Habang ang mga nadakip na mga suspek ay nahaharap ngayon sa kasong paglabag sa Republic Act 9165 o ang Comprehensive Dangerous Drugs Act of 2002. Gayundin ang paglabag sa RA 10591, o ang Comprehensive Firearms and Ammunition Act, habang nakapiit sa Esperanza Municipal Police Station Jail Facility.,Ang dalawang menor ay inilipat sa Department of Social Welfare and Development (DSWD) provincial office.",,
2 tulak patay sa buy-bust,,"Dalawa tulak ng iligal na droga sa Bacoor City, Cavite ang tumimbuwang sa engkuwentro, kasunod ang inilatag na buy-bust ope­ration ng Bacoor City Component Police Station (CPS), pasado alas-singko ng umaga kahapon.,Sa nakalap na impor­masyon ng Abante mula sa tanggapan ni P/Supt. Christopher Olazo, OIC ng Bacoor CPS, naganap ang insidente sa ­boundary ng Barangay Talaba 5 at 6.,Kinilala ang mga nasawi na isang alyas ­‘Manok’ na panguna­hing target ng ­operatiba sa buy-bust operation at ang bodyguard nito na si Mark Anthony ­Ugali y De Castro.",,
"Mindanao at Palawan, nakaalerto vs human trafficking",,"Nagpakalat na ng maraming tauhan ang Bureau of Immigration (BI) sa border stations sa Mindanao region at sa Palawan upang mapigilan ang mga sindikato ng human trafficking na nambibiktima sa mga ino­senteng kababaihan patungo sa ibang bansa.,Ayon kay BI Commissioner Jaime Morente, nagdagdag ito ng immigration personnel at intelligence agents sa anim na border crossing stations sa Mindanao at Palawan kung saan tinukoy nito na talamak ang human trafficking.,Tugon ito ng BI matapos masagip ang 33 kababaihan na biktima ng human trafficking habang papaalis ng Bongao, Tawi-Tawi at sa Turtle Islands at sa ba­yan ng Sitangkai at pasakay sa isang bangka bago dalhin sa Malaysia hanggang Dubai.,Makikipag-ugnayan aniya ang BI sa ilang ahensya ng pamahalaan sa tulad ng police maritime group, at ng Philippine Coast Guard (PCG) and Philippine Navy.,Sinabi nito na karamihan sa mga biktima ng human trafficking ay dinadala sa Malaysia bago ilipat sa ibang desinasyong bansa sa Gitnang Silangan para magtrabaho bilang domestic helpers (DH).",,
Norzagaray mayor sinibak,,"Tuluyan nang dinismis sa tungkulin ng Office of the Ombudsman si 2nd term Mayor ­Alfredo Germar ng ­Norzagaray, Bulacan at ­humalili sa kanya si ­Vice-Mayor Geronimo ­Cristobal matapos ipalabas ang dismissal order dahil sa kasong grave misconduct noong taong 2013 nang kumuha ito ng mga consultants na walang pahintulot ng Konseho sa na­sabing bayan.,Si Mayor ­Germar, muling nagwagi noong May elections, ay papalitan ni Vice-Ma­yor Cristobal nang ihain ng Departmet of Interior and Local Government (DILG) sa pangu­nguna ni Bulacan Director Darwin David ang kautusan o dismissal order ng Ombudsman na lumabas noong nakaraang ­Agosto 10.,Ang reklamong grave misconduct ay inihain noon pang taong 2013 ni Vice-Mayor Art Legaspi, tinalo ni Germar noong nakaraang eleksyon sa mayoralty race, matapos na kumuha ang ­alkalde ng mga consultants sa Mayors office kahit hindi dumaan sa Konseho ng bayan ng Norzagaray.",,
Konsehal na tulak nag-collapse nang dinakma,," — Hindi pa rin nakakalabas sa hospital ang isang konsehal ng bayang ito matapos ito’y mag-collapse nang maaresto sa ­isinagawang buy-bust operation ng Philippine National ­Police (PNP).,Binabantayan pa rin ng mga kagawad ng PNP Police habang naka confine sa Governor Roque B. Ablan Sr. Memorial Hospital si Sanguniang Bayan Member Al Agui­bay Presidente ng Association of Bgy. Council ng Carasi Ilocos Norte.,Si Aguibay ay nag collapse habang ito’y isinasalang sa finger printing at mug shot sa himpilan ng PNP Laoag dahil sa pagtaas ng kanyang blood presure matapos itong maaresto.,Ang naturang Sanguniang Bayan Member ay naaresto sa Bgy. 23, Sitio Dungtal habang nagbenta umano ito ng metamphe­tamine hydrochloride o shabu sa isang police asset.",,
"Magbayaw, inambus, inatado sa Sorsogon",,"Pinaniniwalaang-away sa lupa ang dahilan ng brutal na pagkaka­patay sa magbayaw ma­tapos itong tambangan at walang a­wang pagtata­gain sa mabundok na bahagi ng Bgy. Milagrosa sa bayan ng Castilla, Sorsogon.,Pasado alas-sais ng umaga ng matagpuan ang bangkay ng mga biktimang nakilalang sina Wilson Conda Alcantara at Lorenzo Barcia Gonzales, magbayaw at resi­dente ng Sitio Mapayao Bgy. San Isidro ng nabatid na bayan.,Ayon kay Chief Insp. Jim Jeramias, hepe ng Castilla Municipal Police Station (MPS), bago ang pagkakatagpo sa bangkay ng mga biktima, kamakalawa ng gabi ay nag-inuman ang mga biktima kasama ang ilan pang kamag-anak sa Bgy. Milagrosa.,Pasado alas-otso na umano ng magpaalam na ang magbayaw na uuwi na subalit kinabukasan ng umaga ay nagulantang na lang ang mga resi­dente ng lugar ng tumambad sa kanila ang bangkay ng mga ito na halos tadtad ng taga ang boung katawan.,Sa ginawang imbes­tigasyon ng pulisya, mayroon na umanong dala­wang suspek na responsable sa krimen ang kani­lang hawak subalit sad­yang ­hindi muna nila ibinunyag ang pangalan dahil hindi pa ­nadadakip ang isa pa nilang kasamahan.",,
P53K shabu sa ari,,"Hindi sukat akalain ng isang babae na madi­diskubre pa ang mga sachet ng shabu na kanyang ipinasok sa kanyang ari upang mai­deliver sa kanyang mga parok­yano ­kamakalawa ng tanghali sa Lucena City.,Subalit sa hindi inaa­sahang pangyayari, na­aksidente ang motorsiklong ­sinasakyan ng suspek na si Imba Masid Domocao, 39-an­yos, at ng kanyang driver na si John Paul Francisco at isinugod ang mga ito sa Lucena MMG Hospital, Bgy. Ibabang Dupay, ­Lucena City.,Habang ­nilalapatan ng lunas, napansin ng isang nurse ang isang malaking plastic na naka­suot sa ari ng suspek kaya tumawag ito ng ­pulis.,Nang matanggal ang plastic, tumambad ang laman nito na pitong ­medium size na sachet ng shabu na tinatayang may timbang na 28.6 gramo at may market value na humigit kumulang sa P53,000.00.,Agad isinailalim sa hospital arrest ang mga suspek na nga­yon ay nakaratay pa sa ospital at nababan­tayan ng mga pulis.",,
29 nalambat sa drug den,,"Nalambat ang 29 na katao ng pinagsanib na puwersa ng Quezon City Police District (QCPD) at Philippine Drug Enforcement Agency (PDEA) kabilang ang tatlong drug den maintainer sa isinagawang pagsalakay sa Quezon City, kamakalawa.,Ayon kay QCPD acting District Director P/Senior Supt. Guillermo Lorenzo Eleazar, nakilala ang tatlong drug maintainers na sina Gemma Narvasa, Marissa Advincula, at Robert Torres, habang patuloy ang bali­dasyong ginagawa sa 26 pang mga suspek na umano’y pawang mga users.,Sinabi ni Director Eleazar, na katuwang ng QCPD sa operasyon ang PDEA National Capital Region sa pamumuno ni Director Wilkins Villanueva at Police Station-6 sa pangunguna ni Supt. Lito Patay.,Isinagawa ang operasyon dakong alas-dos ng madaling- araw sa bisa ng dalawang search warrant na inisyu ni QC Regional Trial Court branch 78 Judge Fernando Sagun, na ang target ay ang da­lawang drug den sa Doña Juana A., Zone 1, Brgy. Holy Spirit, Quezon City.",,
Mga Kwentong OFWs: Tears of joy!,,"Masaya nang nakauwi sa piling ng pamilya ang isa sa 24 overseas Filipino worker (OFW) na duma­ting kamakalawa ng hapon mula sa bansang Kuwait na kung saan sinalubong ng mga kawani ng Overseas Welfare Workers Administration (OWWA) sa Ninoy Aquino International Airport (NAIA).,Pinuri ni Nelia Quiroz Magtoto, nasa hustong gulang, ang mga kawani ng Philippine Overseas Labor Office (POLO)–OWWA sa Kuwait na hindi tumigil sa pagtulong sa kanila hangga’t hindi sila nakakauwi ng Pilipinas.,Kuwento ni Magtoto, Hunyo 21 nang dumating siya sa POLO–OWWA at pagdating niya doon ay maraming co-worker ang kanyang nadatnan mula sa iba’t ibang lugar na nagpasaklolong umuwi sa Pilipinas.,“Kahit po tumagal ako ng isa’t kalahating buwan sa POLO-OWWA ay marami akong na experience doon gaya na lang pag araw ng Lunes may bible study kami mula alas-sais ng gabi hanggang alas-otso at kada Huwebes naman ay may mass para sa Katoliko na isang oras at habang araw ng Biyernes ay mayroon activity para sa Christian fellowship na alas-nuebe ng umaga hanggang alas-12 ng tanghali kaya mawawala yung stress mo,” kuwento pa ni Nelia.,Nauna nang humingi ng tulong ang kapatid ni Nelia na si Nina Magtoto sa main office ng OWWA sa lungsod ng Pasay hinggil sa kalagayan ng kanyang kapatid sa Kuwait na kung saan nakakaranas ng matinding takot mula sa kanyang mga naging employer.,Hanggang sa nakatakas ito at natulungan siya ng isang taxi driver at dinala sa POLO-OWWA sa nasabing bansa.,Ipinagmalaki pa ni Nelia na inalagaan silang mabuti ng mga taga-OWWA sa Kuwait habang sila ay nanatili sa embassy shelter sa tulong din ni Labor Attaché Cesar Chavez Jr.,“Inalagaan po niya kaming mabuti doon ni Sir Chavez, libre ang aming mga pagkain at ‘yun mga namamahala pang ibang kawani doon wala po akong masabi sa pagka-down to earth nila yung pagtulong nila po sa mga katulad kong OFW” pahayag pa ni Nelia.,Ipinagmalaki pa ni Nelia ang mga big boss na naroroon sa POLO o sa embahada ng Pilipinas sa Kuwait ay lagi silang dinadalaw sa kani-kanilang mga shelter.,Bukod pa dito aniya, laging ina-update ang kanilang mga dokumento para mapabilis ang pag proseso upang agad na makauwi sa Pilipinas.,“Kaya’t nagpapasalamat po ako marami kaming nakauwi at isa po ako sa napabilang. Masayang masaya po ako at nagpapasalamat po ako sa Ate ko na si Nina na hindi siya tumigil sa pagtulong sa akin hangga’t hindi ako nakarating ng Pinas at maging sa mga kawani ng gobyerno ay nagpapasalamat din po ako” dagdag pa ng OFW.,Sa ngayon si Nelia ay masayang nakapiling na niya ang kanyang mga anak at pamilya.,“Wala pong pagsidlan sa tuwa ang naramdaman ko sa ngayon. Naiiyak po sa tuwa ika nga tears of joy” patapos na kuwento ni Nelia.",,
Estudyante tinodas sa recess,," — Sampung tama ng baril ang ikinamatay ng isang 19-anyos na estudyante makaraang pagbabarilin ng ‘di nakilalang salarin noong Lunes ng umaga sa Madre Falla St. Brgy. Del Pilar West dito noong Lunes ng umaga.,Sa ulat na ipinadala sa tanggapan ni PS/Supt. Manuel Cornel, Nueva Ecija police director, nakilala ang biktima na si Jerry Donato Antonio, 19, residente ng Brgy. Sta Lucia rito, mag-aaral ng Floriana Bao-Sadian Technical Vocational School Inc., na matatagpuan sa Brgy. Del Pilar West.,Nabatid sa imbestigasyon ni PO2 Ronaldo Gabbac na dakong alas-9:30 ng umaga nagkaroon sa break sa paaralan kaya’t lumabas ng compound ang biktima kasama ang mga kamag-aral na sina Jomel Bautista Casulit, 20; John Sa­muel Billa Mejia, 19, kapwa residente ng Brgy. San Rafael; Almer Diaz Nicodemus, 18, residente ng Brgy. San Isidro, pawang sa bayang ito at nagmeryenda sa sari-sari store na katabi ng paaralan.,Pabalik na sa paaralan ang mga mag-aaral nang dikitan ng salarin na nakaputing T-shirt, may taas na mga 5’5”-5’7” na nakasakay sa motorsiklo.,Biglang bumunot ng baril ang salarin at aga­rang pinagbabaril ang biktima na tumimbuwang sa gilid ng lansangan.",,
2 babae niratrat,,"Nasawi ang dalawang babaeng pinagbabaril ng hindi pa nakikilalang mga suspek kahapon ng tanghali sa may squatter’s area sa Port Area, Maynila.,Sa inisyal na impormasyong ibi­nigay ni P/CI Jovie Astucia, hepe ng Baseco Police Community Precinct (PCP) hindi pa batid ang pagkakakilanlan ng mga biktima dahil hindi umano kilala ang mga ito sa lugar at dayo lamang.,Nabatid na namatay noon din ang isa dahil sa tama ng bala sa dibdib. Nakasuot ito ng padyama, puting spaghetti blouse, naka-jacket, nakatsinelas at nasa edad 22 -25.,Habang naitakbo pa sa Gat Andres Hospital at idineklarang dead-on-arrival ang kasama nitong babae na nasa edad 28 pataas sanhi ng tama ng bala sa katawan.,Nabatid na dakong alas-12:30 ng tanghali nang maganap ang insidente sa makipot na iskinita sa 11th St., Barangay 650 Zone 68, Port Area, Maynila.,Mistula namang mga pipi, bulag at bingi ang mga residente sa lugar dahil wala ni isa man sa residente ang nagbi­gay ng impormasyon sa pulisya kaugnay sa pamamaril sa mga biktima.,Patuloy pa ang isinasagawang imbes­tigasyon ng pulisya at inaalam na rin kung sino ang salarin at kung may kinalaman sa droga ang paglikida sa mga biktima.",,
EJK probe din sa Kamara,,"Hinimok ng Liberal Party House members ang Kongreso na maglunsad na ng sariling imbestigasyon sa serye ng extrajudicial killings na nagaganap sa 2 buwang administrasyon pa lamang ni Pangulong Rodrigo Duterte.,Giit ng 5 LP stalwarts na sina LP vice president at Batanes Rep. Henedina Abad, secretary general at Occidental Mindoro Rep. Josephine Sato, vice pre­sident for women at Dinagat Islands Rep. Kaka Bag-ao, Negros Oriental Rep. Josie Limkaichong at Bataan Rep. Geraldine Roman na dapat tignan ang ipinatutupad na ‘measures’ ng kasalukuyang administrasyon.,Nangangamba ang mga mambabatas na ang maling sistema sa pagtugon sa problema sa ilegal na droga ay magdulot pa ng social, political at economic unrest.",,
Pambayad nga sa lawyer ko wala eh!,,"Tinawanan lang ni Vice President Leni Robredo ang alegasyon umano ng kampo ni dating Sen. Ferdinand ‘Bongbong’ Marcos na sinusuhulan at tinatakot umano ng mga ito ang kanyang mga witness sa election protest sa Presidential Electoral Tribunal (PET).,Sa press briefing sa kanyang tanggapan sa Executive House sa Quezon City kahapon, bigla umano itong nahiya sa kanyang mga abogado na hindi niya mabayaran sa alegasyong ito ng kampo ni Marcos.,“Parang nahihiya akong sagutin ‘yan kasi abogado nga namin wala kaming pambayad tapos may pambabayad kami sa bribe. Nakakahiya sa katabi kong si Atty. Berna (Sardillo),” ani Robredo.",,
Fun run kokontrolin,,"Lilimitahan na ng Metropolitan Manila Development Authority (MMDA) ang pagsasagawa ng fun run sa kahabaan ng Roxas Boulevard.,Ito’y matapos aprubahan ng Metro Manila Council (MMC) ang isang resolusyon na magre-regu­late sa fun run sa mga pangunahing lasa­ngan.,Sinabi ni MMDA Chairman Emerson Carlo, ang resolusyon ay ina­prubahan sa ginanap na meeting sa opisina ng MMDA kungsaan 17 mayor ang umayon na bigyan ng limitasyon ang pagpapahintulot sa fun run sa kahabaan ng Roxa­s Blvd., matapos malaman na ilan sa mga ito ay ginagamit lamang para kumita.,Sinabi pa ng opisyal na sa halip na magamit ng maraming tao ang mga lansangan ay nagagamit lamang para kumita ang isang organisasyon.,Sa ilalim sa resolus­yon, ang fun run ay isasagawa na lamang sa araw ng Linggo, dalawang beses na lamang sa isang buwan.,Dapat din umanong tapos na ang fun run bago mag-alas-siyete ng umaga.",,
Kuryente gang mahaba-habang kapaan!,,"Nangangapa pa rin ang Senado kung may kumita sa power shutdown ng anim na power plant kamakailan.,Sinabi ni Sen. Sherwin Gatchalian na patuloy na iimbestigahan ng Senate committee on energy na kanyang pinamumunuan ang posibleng sabwatan ng anim na power plant nang sabay-sabay silang mag-shutdown noong nakaraang buwan para sa maintenance.,Umaasa rin ang komite sa kalalabasan ng isinasagawang imbestigasyon ng Department of Energy (DOE).,Sinabi pa ni Gatcha­lian na dahil sa higit 2,000 megawatt ang nawala dahil sa maintenance shutdown ng anim na power plant, ang kasunod nito ay ang pagtaas ng presyo ng kuryente.,“Magkakaroon talaga ng price spike. Ngayon tinanong ko nga kanina, paano natin malalaman na may kumita ba sa price spike na ito? Meron bang nakinabang?” paglalahad ni Gatchalian.,Nilinaw naman ni DOE Secretary Alfonso Cusi na hindi pa nila masasabi ngayon kung nagkaroon ng sabwatan o hindi pero posibleng mangyari umano ito.,Tiniyak naman ni Cus­i na hindi na mauulit ang pagnipis ng supply ng kuryente kung kayat makakaasa ang mga consumer na hindi na magkakaroon ng rotating brownout.",,
"Resignation ng ‘narco’ judge,  tinabla ng SC; Bato binalingan",,"Hindi tinanggap ng Supreme Court (SC) ang inihaing ‘irrevocable resig­nation’ ng isang Hukom sa Siargao na kasama sa pinangalanan ni Pa­ngulong Rodrigo Duterte bilang ‘narco’ judge o protektor ng sindikato sa droga sa bansa.,Kasabay nito, inatasan ng SC si Philippine National Police (PNP) chief Director General Ronald ‘Bato’ dela Rosa na ga­wing pormal ang reklamo laban sa apat na hukom na nakapaloob sa Duterte list.,Ayon kay SC Spokesman Theodore Te, tablado sa SC ang resignation ni Judge Ezekiel Dagala ng Dapo Municipal Trial Court (MTC) dahil nagsasagawa na ng “admi­nistrative probe” ang SC bago pa man siya pina­ngalanan ni Pangulong Duterte.,Ang irrevocable resig­nation ay isinumite ni Dagala noong Agosto 8 sa tanggapan ni SC Administrator Jose Midas Marquez.,Una nang sinabi ni Dagala na ipinasiya niyang magbitiw sa tungkulin para maiwasan ang pagdududa ng publiko na nagkakaroon ng hindi parehas na imbestigasyon.,Samantala, sinabi ni SC Chief Justice Maria Lourdes Sereno na pormal nang sinampahan ng administrative complaint at suspendido na rin sa tungkulin ang isang hukom na hindi pinangalanan.,Ipinaalam na rin umano kay Pangulong Duterte na ang SC ay nag-iimbestiga sa mga hukom na wala sa tinaguriang ‘Digong list’.,Si retired SC Justice Roberto Abad ang namumuno sa probe team ng SC at inaasahang matatapos ang independenteng im­bestigasyon ng hudikatura sa loob ng isang buwan.,Hinggil naman sa direktiba kay Dela Rosa at maging kay Philippine Drug Enforcement Agency (PDEA) director Gen. Isidro Lapeña, napag-alaman kay Te na mayroong pitong araw ang dalawang opisyal para bigyan ng kopya ng kanilang ‘formal complaint’ laban sa tinukoy na narco judges ang Korte Suprema.",,
"Komunidad dapat ang itayo, ‘di pabahay lang! — VP Leni",,"Hindi lang bahay ang dapat itayo ng gobyerno para sa mga informal settler families (ISFs) kundi ang komunidad na masaya at kumpleto ng pa­ngangailangan ng mga mamamayan.,Ito ang mensahe ni Vice President Leni Rob­redo na keynote speaker sa Housing Solutions Congress, SMX Mall of Asia, Convention Center, Pasay City kahapon.,“To all of you here who can hear my voice, remember to build communities, not just houses.,We want communities with access to water and electricity, as well as public libraries and clinics.,We want communities where fathers and mothers can find jobs, and children have spaces for play,” ani Robredo.,Ito ang dahilan kaya gagawin umano nito ang lahat para makapagpatayo ng mga pabahay sa mga ISF sa lungsod sa Metro Manila kung saan sila nakatira at malapit sa kanilang trabaho.",,
Lahat na lang kasalanan ni Pokemon!,,"Kung mayroong dapat walisin ang mga Metro Manila mayor sa lansangan ay ang mga naglalaro ng Pokemon Go dahil sila ang malaking banta sa trapiko sa Metro Manila at hindi ang mga provincial bus.,Ito ang pahayag ni Albay Rep. Joey Salceda matapos maglabas ng memo ang Metro Manila mayors na ipagbawal na ang pagpasok sa kanilang nasasakupan ng mga provincial buses na umaabot ng 3,300.,“Pokemon-playing in private cars pose more threat of aggravation to Metro Manila traffic than provincial buses.. ‘dahan-dahan may pikachu dito, itabo mo sandali may Lures dito’,” ani Salceda.,Dahil dito, dapat aniyang walisin ang mga Pokemon hunters at catchers at huwag isakripisyo ang mga pasahero ng 3,300 provincial buses kung saan 1,500 dito, ayon kay Salceda, ay mula sa Bicol region.",,
"Syndicated estafa, puwede na sa 2 manggagantso",,"Kahit dalawang tao lang ang nambiktima, pasok na sila sa kasong syndicated estafa na may parusang habambuhay na pangkabilanggo, ayon sa panukalang batas na inihain ni Sen. Leila de Lima.,Base sa Senate Bill No. 959 ni De Lima, pinaaamiyendahan nito ang Section 1 ng 36-taong gulang na Presidential Decree (PD) No. 1689, upang gawing dalawan­g katao na lang, imbes na lima para makasuhan ng syndicated estafa ang mga manggagantso.,“Syndicated estafa is a social menace that preys on our countrymen. It has eroded the faith of many Filipinos in the econo­mic system of the country.,While many ope­rate alone, there are quite a number who operate in groups,” paliwanag ng senador na siyang chair ng senate committee on justice and human rights.,Sa ilalim ng Section 1 ng PD No. 1689, ang syndicated estafa “and othe­r forms of swind­ling” ay may karampatang parusang life impri­sonment kung ito ay ginawa ng isang sindikato na kinabibilangan ng lima o higit pang katao.,Kung wala sa limang katao ang sindikato, mas mababa ang parusang kinakaharap na reclusion temporal hanggang reclusion perpetua kung ang halagang itinakbo ay hi­git sa P100,000.,Ang panukala ni De Lima ang magiging re­medyo sa loophole ng PD No. 1689.",,
Undercover cops hanggang labas lang ng bar,,"Magpapakalat na ng mga nakasibil­yang pulis sa malalaking nightspots sa Metro Manila.,Pero ang usapan, hindi papasok sa mga bar para mag-operate ang mga pulis kundi sa labas lamang ng mga establishments para matyagan ang posibleng bentahan ng mga droga sa kanilang high-end customers.,Ito ang nakapaloob sa kasunduang lalagdaan ng Philippine National Police at may-ari ng mga club sa layong masugpo ang mga bentahan ng ilegal na droga partikular ang party drugs.,Sa ilalim ng kasunduan, masusing pababantayan ng mga pulis ang galaw ng mga sindikato na ang puntirya ay ang mga bar.",,
Legitimate 8 aakyat na sa SC,,"Dahil wala na umanong masilungan, nagpasya na ang Legitimate 8 sa Mababang Kapulungan ng Kongreso na iakyat na sa Korte Suprema ang usapin kung sino kina Ifugao Rep. Teddy Brawner Baguilat at Quezon Rep. Danilo Suarez ang tunay na House minority leader.,Sa press conference ng nasabing grupo kahapon, sinabi ng mga ito na wala na silang magagawa kundi hingin na ang intervention ng Kataas-taasang Hukuman matapos ang pormal na pagluklok ng liderato ng Kamara kay Suarez bilang minority leader.,“Nakita niyo naman ang pagtitiyaga namin, halos pinipilit namin na ipaliwanag sa kanila pero lantaran na po pati pagbaluktot ng rules namin pati tradition at precedents, wala na po kaming masusulingan so sigurado naman po justified naman na kahit ayaw namin eh talaga sigurong ipaparte na namin sa Kataas-taasang Hukuman,” ani 1-Sagip partylist Rep. Rodante Marcoleta.,Ayon naman kay Albay Rep. Edcel Lagman, target nilang maiakyat ang nasabing kaso sa Korte Suprema bago matapos ang buwang ito kaya sa ngayon ay ayaw umano nilang kilalanin si Suarez bilang minority leader.",,
ORDER NI MAYOR: SHOOT-TO-KILL,,"Shoot-to-kill order ang iniutos kahapon ni Midsa­yap, North Cotabato Municipal Mayor Romeo Araña sa mga awtoridad laban sa mga drug pushers at mga grupong sangkot sa illegal drugs sa kanyang hurisdiksyon.,Sa kautusan ni Araña, mahigpit na direktiba nito sa mga pulis ng Midsayap na kapag akmang lalaban ang mga suspek habang isinasagawa ang Oplan Tokhang ay unahan na nila at ‘wag nang hintayin na sila pa ang madisgrasya.,“Unahan na nila, wag na nilang hintayin na sila pa ang maunahan at madisgrasya,” pahayag ni Araña na tumutukoy sa mga pulis.,Una nang iniulat na siyam ang nasawi at 16 ang nasugatan nang magsagawa ng drug raid ang mga awtoridad sa Sitio Ipil-Ipil, Barangay Nabalawag, Midsayap, North Cotabato laban sa grupo ni Moks Masgal alyas Kumander Mabrooks mula sa tinaguriang MILF lost command sa Barangay Peng Lakiman, ng Barangay Kadingilan sa Midsayap.",,
2 biktima ng summary execution natagpuan,,"Dalawang hindi pa nakikilalang mga bangkay na isang babae at lalaki ang nadiskubre sa ba­yan ng Ternate, Cavite dakong alas-11:00 kamakalawa ng gabi.,Sa nakalap na ulat mula sa Ternate Municipal Police Station (MPS), nakatanggap sila ng tawag tungkol sa nadiskubreng bangkay mula sa Brgy. San Juan 2 kungsaan natuklasan ang mga biktima na malapit sa tulay sa nasabing lugar.,Kapwa nagtamo ng mga tama ng bala ng baril sa ulo at katawan ang mga biktima, tinatayang nasa pagitan ng 30-35-anyos ang babae na may taas na 5’3” at nakasuot ng kulay berdeng floral blouse habang ang lalaki ay nasa edad 35-45-anyos, may taas na 5’4”, nakasuot ng itim na kamiseta at 6-pocket na panta­lon.",,
Cebu Pac na-bird strike,,"Nakaranas ng bird strike ang isang eroplano ng Cebu Pacific habang papalapag ito sa runway ng Legazpi City airport kahapon ng umaga.,Sa isinagawang inspeksiyon ng flight crew, nadiskubre ng mga ito na may mga balahibo at dugo ng ibon sa pakpak ng eroplano tanda ng pagsapol ng mga ito habang nasa himpapawid.,Sa kabila ng bird strike sa flight 5J321, ligtas namang nailapag ng piloto ang eroplano.,Agad namang nilinis ang kanang bahagi ng pakpak ng eroplano at pinayagan itong makabalik at dumating sa Manila ganap na alas-nuebe ng umaga.",,
Teacher dinukot ng Sayyaf,," — Tinangay kahapon ng mga hinihinalang Abu Sayyaf Group (ASG) ang isang pampublikong guro matapos harangin ng mga armado ang sasakyan nito sa ba­yan ng Patikul sa Sulu, sa Mindanao.,Nakilala ang biktima na si Edrina Manalas Bonsil, na nagtuturo sa Tuup Elementary School.,Nabatid na patungo ito sa paaralan dakong alas-otso ng umaga lulan ng jeep nang sila’y harangin ng limang armado sa Barangay Kanague. Tanging si Bonsil lamang ang hinila ng grupo at tinangay.,Walang umako sa pagdukot ngunit ASG ang pangunahing suspek sa krimen, ayon sa pulisya.,Walang pahayag ang Department of Education (DepEd) sa autonomous region ukol sa naganap, ngunit sinabi naman ng militar na patuloy ang operasyon nito kontra ASG na may hawak pang mahigit sa isang dosenang dayuhang bihag na dinukot sa karagatan ng Sabah sa Malaysia.",,
"Kaso vs 10 jail officers, ilalatag na",,"Inihahanda na ng Parañaque City Police ang pagsasampa ng kaso laban sa mga jail officer ng Parañaque City Jail kaugnay sa pagkamatay ng sampung preso na naganap noong nakaraang Huwebes (Agosto 11).,Ayon kay Senior Supt. Jose Carumba, hepe ng Parañaque City Police, kanya na ngayong irere­komenda sa pamunuan­ ng Bureau of Jail Mana­gement and Penology (BJMP) ang pagsampa ng kasong administratibo laban sa sampung jail officer na kasalukuyan naka-duty nang maganap ang insidente.,Sinabi pa ni Senior Supt. Carumba na sa sampu ay kabilang na rito si Parañaque City Jail Warden Supt. Gerald Bantag.,“Magbe-base tayo sa affidavit nila and evi­dences like bakit mayroong granada ang inmates at walang routing check na ginawa bago dalhin sa opisina ni warden” ani pa ni Bantag.,Aniya, bukod pa sa pagrekomenda ng pagsasampa ng kasong administratibo sa mga jail officer ay ang pulisya naman ang magsasampa ng kasong kriminal.,Habang sina JO2s Ricardo Zulueta at Victor Eric Pascua ay posibleng masampahan ng kasong kriminal matapos mabatid na sila ang kasama ni Bantag sa loob ng tanggapan nito nang maganap ang insidente.,Sinabi pa ni Carumba, base sa salaysay nina Zulueta at Pascua, ay nakipagbarilan ang mga ito sa mga preso nang una silang makarinig ng putok ng baril sa loob ng opisina ng warden.,Bukod pa dito aniya’y tumanggi rin ang dalawa na sumailalim sa paraffin test at ballistic test sa kanilang mga armas matapos aminin na sila mismo ang nakipagbarilan sa mga preso.",,
Ninja cop nalambat,,"Naaresto ang tinaguriang ‘Ninja Cop’ sa isinagawang operasyon ng mga miyembro ng National Bureau of Investigation (NBI) kamakalawa sa Lungsod ng Las Piñas.,Kinilala ang naarestong suspek na si Jonel Andador, nasa hustong gulang at isang aktibong mi­yembro ng Philippine National Police – Police Regional Office (PNP-PRO4B).,Lumabas sa inisyal na imbestigasyon na hindi madalas mag-report sa trabaho si Andador dahil ang assignment nito ay magbigay ng impormasyon sa mga kapwa niya pulis tungkol sa mga target nilang nasasangkot sa iligal na droga.,Pero sa halip na i-turn over ang mga nakukumpiskang droga, ibinebenta umano muli ito ni Andador sa mga regular na parokyano na pawang mga taga-Southern Luzon.,Nahuli si Andador sa ikinasang test buy ng NBI sa lugar na pinipwestuhan nito, partikular na sa Greenlane Townhouse at Manuela 4C sa naturang lungsod.,Narekober sa kanya ang tatlong granada, dalawang calibre .45, isang cal .40 glock pistol, isang rifle, iba’t ibang ID at isang plastic sachet na may hinihinalang shabu.,Dinala na sa Las Piñas City Police ang suspek at pinag-aaralan na kung ano ang isasampang kaso rito habang dinala naman sa PNP Crime Laboratory ang nakuhang droga upang masailalim sa pagsusuri.",,
8 bangka pinalubog ng Indonesia,,"Walong bangka na pag-aari ng mga Filipinong mangingisda ang pinalubog ng Indonesia bilang ba­hagi ng kampanya ng nasabing bansa laban sa mga ille­gal fishing.,Ayon sa ulat, ang walong sasakyang pangisda ay sinira sa karagatan ng North Maluku province at North Sulawesi province na kapwa kilala bilang marine resources.,Sinasabing dahil sa iligal na pangingisda ay nawawalan ng tinatayang $25 bilyon kada taon.,Sa kasalukuyan ay umaabot na sa 20 foreign fishin­g vessels ang pinalubog simula noong 2014 dahil sa pa­tuloy na paglaban ng Indonesia laban sa iligal na aktibidad.",,
Dalaga tinodas ng 2 akyat-bahay,,"Patuloy na iniim­bestigahan ng pulisya ang motibo ng pagkakapatay sa isang magandang da­laga matapos na barilin ito nang ilang ulit ng hindi pa kilalang mga salarin na pumasok sa loob ng kanilang bahay kamaka­lawa ng gabi sa bayan ng Gubat, Sorsogon.,Dead on arrival sa pinagsugurang pagamutan dahil sa tinamong da­lawang tama ng bala mula sa kalibre .45 na baril ang biktimang nakilalang si Edisa Esmeria Espineda, 22, habang hindi naman ginalaw ang ina nitong si Ruby Esmeria Espineda, 47, at mabilis ding tumakas ang dalawang suspek matapos ang pamamaril.,Ayon kay Chief Insp­. Jimmy Pintor, hepe ng Gubat Municipal Police Station (MPS), dakong alas-7:45 ng gabi habang nanonood ng telebisyon ang mag-ina sa kanilang bahay sa Brgy. Bentuco ng nasabing bayan nang magtungo sa kusina ang biktima upang tapusin sana nito ang iniwang labahin.,Bigla na lang uma­nong nakarinig ng dalawang sunod na putok ang matandang Espineda at kasunod nito ang sigaw ng kanyang anak na mayroon siyang tama.",,
7 sugatan sa Rio Olympics,,"Sugatan ang pitong katao matapos na aksidenteng bumagsak ang isang malaking television camera sa parke sa nangyayaring Rio Olympics sa bansang Brazil.,Isinugod sa ospital ang mga biktima kabilang ang dalawang may edad na babae dahil sa tinamong sugat sa ulo at katawan subalit idineklara namang ligtas na.,Ayon sa ulat, bigla na lamang bumagsak ang itim na kamera na nakatayo sa mataas na bahagi na kung tawagin ay ‘spidercam’ at ginagamit para sa pagkuha ng aerial shots sa parke.,Nabagsakan ang mga taong nasa ibaba at kita sa ilang video footages na duguang isinakay sa ambulansya.,Posible umanong bumigay ang kable ng kamera dahil sa sobrang bigat nito.,Sa imbestigasyon, pag-aari ng Olympic Broadcasting Services (OBS) ang nasabing equipment na nagbibigay ng TV feeds sa iba’t ibang bansa sa mundo.",,
Magulang patay sa binasted na manliligaw,,"Tatlo ang namatay matapos mabigo sa nililigawang dalaga sa security guard na kanyang manliligaw sa Brgy. Poblacion 2, Nagcarlan, Laguna noong Linggo ng hapon.,Batay sa report ng Narcarlan police, dahil sa pagkadesperado matapos mabasted ang suspek na si Richard Monfero, security guard ng Muni­cipal Circuit Trial Court, pinuntahan nito ang taha­nan ng dalaga kungsaan nadatnan nito ang mga magulang ng nililigawan na sina Felciano at Lorna Doria at pinagbabaril gamit ang kanyang service fire arm.,Agad nasawi ang da­lawang biktima samantalang nasugatan naman ang dalaga dahil sa tama ng ligaw na bala.,Mabilis namang nakaresponde ang nagpapatrolyang dalawang pulis at nakorner ang suspek.,Sa kabila ng pakiusap na sumuko ito, pinaputukan pa nito ang pulis na si SPO1 Fermin Faulve na gumanti ng putok kung saan pinuntirya nito ang paa para ‘di makatakbo ang suspek.,Subalit bago pa nakalapit ang dalawang pulis, itinutok ng suspek ang kanyang baril sa kanyang baba at pinaputok.,Naisugod pa ito sa ospital subalit ideneklara na itong dead on arrival ng doktor.",,
Pokemon Go bawal sa Pentagon,,"Dahil sa pangambang magamit sa hindi maganda, mahigpit na ipinagbawal ng United States (US) Pentagon sa mga tauhan nito ang paglalaro ng kinalolokohang Pokemon Go sa nasabing pasilidad.,Ayon sa ulat, hindi isinasantabi ng US na ang nasabing laro ay magamit para matukoy ang lokasyon ng mga secure facilities ng nasabing bansa.,Magugunitang nagin­g viral at headline-grabbin­g media sensation ang bagong mobile game ng Nintendo na pinakamaraming downloaded app sa unang linggo o noong buwan pa lamang ng Hulyo.,Ayon sa Pentagon, dahil sa patuloy na pagdami ng bilang ng mga naglala­ro ng Pokemon Go ay itinuturing na itong serious security concerns sa US.,Ang Niantic Labs ay nakipag-ugnayan sa Google upang makuha ang access sa Google accounts ng maglalaro nito kabilang ang email account.",,
Last days ng PNoy gov’t “very good” — SWS,,"“Very good” ang grado ng mga huling araw ng panunungkulan sa Malacañang ni da­ting Pangulong Benigno ‘Noynoy’ Aquino III.,Ayon sa survey ng Social Weather Stations (SWS), nakapuntos ng satisfaction rating na 66% si Aquino sa mga huling araw ng panunungkulan nito sa Malacañang.,Sinasabing 17% lamang ang hindi kuntento sa administrasyon nito.,Umaabot sa 1,200 bilang ng Pinoy ang sumalang sa survey na isinagawa sa pagitan ng Hunyo 24 at Hunyo 27.,Kaugnay nito ay nasa 17% naman ang neutral.,Binanggit pa ng SWS na ang net satisfaction ng national administration ay umangat bilang ‘very good’ o +50.,Tumaas ng 15 puntos ang final rating ni Aquino mula sa rating nito noong buwan ng Abril.,Pagdating sa usapin sa pagpapaunlad ng agham at teknolohiya, pagsusulong sa kapaka­nan ng overseas Filipino workers (OFWs) at pagtulong sa maralitang Pinoy ay “very good” ang rating ng Aquino admi­nistration.",,
Mga Kwentong OFWs: Monopolya sa medical test ng OFWs  na patungong Kuwait inireklamo,,"Dahil sa ang proseso ng pagbayad ay sa pamamagitan ng bangko at hindi sa medical testing center mismo, ang aplikante ay hindi nabibigyan ng resibo bilang proof of payment.,Lahat ng gustong magtrabaho sa Kuwait, kabilang ang mga dalubhasa sa propesyon, ay kailangang magbayad muna sa WINSTON bago makapag-register online at pipili mula sa pitong (7) pre-selected clinics.,Nabatid na ang mga medical centers at clinics ng WINSTON ay naka-base sa Metro Manila na kung saan anim ay nasa Maynila at ang isa ay nasa lungsod ng Makati.,“The intervention of the DOLE, DOH and the DFA is needed to stop the oppressive WINSTON medical screening system because as licensed recruitment agencies, we have a responsibility to comply with existing laws and the rules and regulations of the Philippine Overseas Employment Administration (POEA). We cannot be a party to any act that is inimical to the welfare of our OFWs,” ayon pa sa PHILAAK.,Dagdag pa nina Ople at Araneta na makikipagpulong sila kay Labor Secretary Bello upang talakayin ang WINSTON at iba pang hindi makatarungang sistema na nagbibigay pasanin sa mga Pinoy wor­kers na gustong makapagtrabaho sa bansang Kuwait.,Sa ilalim ng Republic Act No. 10022, o kilala bilang Amendments to the Migrant Workers and Overseas Act of 1995, labag sa batas ang puwersahang pagbibigay sa isang OFW ng mga health examination sa piling medical clinic.,Ipinagbabawal din sa batas ang isang cartel ng medical clinics na nakikinabang sa mga medical screening ng migranteng manggagawa sa iba’t ibang mga bansa.,“We cannot in conscience remain silent while a monopoly over medical tests for Kuwait-bound OFWs is now in place. Every overseas job applicant should exercise his or her right to choose the clinic that would administer the prescribed tests in an affordable, safe and convenient manner,” ani pa ni Ople.,Sinabi pa ni Ople sa ngayon nasa 500 pang manggagawang Pinoy ang nanatili pa sa embassy shelter na kinakailangan mapauwi sa Pilipinas.",,
"Pinay Navy officer, kinilala sa UK",,"Umukit ng kasaysaya­n ang isang babaeng mi­yembro ng Philippine Nav­y (PN) matapos daigin nito ang ilang sundalo mula sa iba’t ibang bansa.,Ayon sa impormasyon na tinanggap ng Department of Foreign Affairs (DFA) mula kay Philippine Ambassador to the United Kingdom (UK) na si Evan Garcia, nakilala ang kauna-unahang Filipino na makatapos sa 30-linggong training course sa Britannia Ro­yal Naval College (BRNC) na si PN Ensign Maycee Angga.,Sinasabing kinilal­a itong bilang Best International Student laban sa 131 naval officers sa BRNC passing-out-parade sa Dartmouth, UK noong Agosto 11 at tangin­g babaeng international student na kabilang sa mga naval officer mula sa Albania, Bahamas, Egypt, Libya, Qatar, Uni­ted Arab Emirates (UAE), UK at Ukraine.,Sa 20 foreign cadets na tinanggap ng BRNC nga­yong taon, tanging 10 indi­biduwal na nakapagtapos.,Isinagawa ang pagsasanay kabilang ang study visit sa France at tatlong linggong ship acquaint kungsaan naitala si Angga sa HMS Bulwark, na isang amphibious assault ship na nag-o-operate sa karagatan sakop ng UK.",,
PDU30 nag-ikot sakay ng chopper,,"Sakay ng presidential chopper, 20-minutong inikot ni Pangulong Rod­rigo Duterte kahapon ng tanghali ang ilang lugar na naapektuhan ng pagbaha, hatid ng ha­nging Habagat.,Unang binigyan ng update si Pangulong Duterte ng NDRRMC ukol sa sitwasyon at pagkaraan ay nagsagawa ng aerial survey sa Marikina City area, La Mesa Dam at ilang lugar sa Metro Manila na pawang binaha.,Nabatid na umabot sa higit 19,000 pamilya o 80,000-katao ang naapek­tuhan ng Habagat.,Ayon sa Malacañang, may 20 lugar ang ininspeksyon ni Pangulong Duterte at ang NDRRMC ang nagbigay ng report sa mga naapektuhang lugar habang ang DSWD ang sa sitwasyon ng mga evacuees na nasa may 104 evacuation areas.",,
3-5 araw pa si Habagat — PAGASA,,"Mararanasan pa rin sa susunod na tatlo hanggang limang araw ang mga pag-ulan sa ilang bahagi ng Luzon at Western Visayas dulot ng hanging Habagat.,Sinabi ni PAGASA forecaster Aldzar Aurelio, si Habagat pa rin na siyang hinahatak ng low pressure area (LPA) ang dahilan ng mga pabugsu-bugsong ulan sa mga nabanggit na lugar.,Huling natukoy ang LPA sa boundary line ng teritoryo ng Pilipinas. Kumikilos ito ng westward o kanluran patu­ngong bahagi na ng China. Inaasahan ding malulusaw na ito.,Ang panibagong bagyo naman ay papalayo na rin ng Pilipinas at natukoy ito sa layong 1,955 km sa Eastern Luzon.",,
"Budget ng Presidente 10x lumaki, VP budget tapyas",,"Kung sampung doble ang itinaas ng pondo ng Office of the President (OP) na inookupa ngayon ni Pangulong Rodrigo Duterte, binawasan naman ang budget ng Office of the Vice President (OVP) ni Vice President Leni Robredo sa susunod na taon.,Sa unang national budget ni Duterte para sa susunod na taon na nagkakahalaga ng P3.35 trilyon, na tinaguriang “A budget for real change”, tumataginting na P20.030 bilyon ang pondo ng OP.,Sa press briefing, hindi makapaniwala si Budget Sec. Benjamin Diokno sa nasabing halaga nang tanungin kung bakit tumaas ang pondo ng tanggapan ng Pangulo ng sampung doble.,“I’m not aware. It’s not that big,” ani Diokno dahil ngayong 2016, umaabot lamang sa P2.8 bilyon ang pondo ng tanggapan ng Pangulo.,Gayupaman, matapos iabot kay Diokno ang papel na nagpapakita ng umaabot sa P20 bil­yon mula sa P2.8 bilyon na pondo ng tanggapan ng Pangulo noon ni da­ting Pangulong Noynoy Aquino, sinabi nito na “maraming agency na pinag-isa sa Office of the President”.,Nabawasan naman ng halos P70 milyon ang pondo ng tanggapan ni Robredo dahil binigyan lamang ito ng P433.5 milyon para sa 2017. Ngayong taon ay P503 milyon ang pondo ng OVP.,Walang ibinigay na paliwanag dito si Diok­no.",,
3 PANG NARCO CHINESE  BINULAGTA SA SELDA,,"Tatlong dayuhang inmates na dawit sa droga ang pawang pinagsasaksak hanggang sa mapatay ng kanilang kapwa bilanggo sa loob ng Davao Penal Prison Farm (DPPF) sa Sto. Tomas, Davao del Norte.,Nakilala ang mga nasawing biktima na sina Li Alan Yan, Chu Kin Tung at Wong Men Ping, ang tatlo ay may kasong pag­labag sa Republic Act 9165 o Comprehensive Dangerous Drugs Act.,Sa inisyal na imbes­tigasyon, noong Sabado, dalawang Pinoy na preso ang bigla na lamang umanong pumasok sa selda 6 ng maximum security compound ng DPPF at pinagsasaksak ang tatlo.,Agad namang sumuko sa mga awtoridad ang mga suspek na sina Leopoldo Tan Jr. at Fernando Magdadaro matapos ang krimen. Inaalam pa ng mga awtoridad ang motibo ng dalawa sa naturang insidente.,Magugunitang kamakailan lang ay siyam sa 10 bilanggo sa Parañaque City Jail na pawang may kaso sa illegal drugs ay nasawi sa naganap na pagsabog.,Bago ang nasa­bing Parañaque bombing ay ni-raid din ang Cebu City Jail kung saan nakakumpiska ng P4.5 million cash at sachets ng shabu.",,
Metrowide ban sa trike: Alamin kung saan-saan!,,"Tuluyan nang iba­bawal ang mga tricycle sa 15 major highways sa Metro Manila, ayon sa pinagtibay na resolus­yon ng Metro Manila Development Authority (MMDA).,Ayon sa resolusyon, bawal nang dumaan ang tricycle sa Epifanio Delos Santos Avenue (EDSA), Taft, Recto, Araneta, C4, C5, Roxas Boulevard, at iba pa.,Layunin pa rin nito na maresolba ang matinding trapik sa mga lansangan.",,
Bongbong protest ibasura na! — VP Leni,,"Dahil sa kawalan ng merito, hiniling ni Vice President Leni Robredo sa Presidential Electoral Tribunal (PET) na idismis ang election protest na inihain ni Sen. Ferdinand ‘Bongbong’ Marcos laban sa kanya.,Sa 536-pahina na sagot ng kampo ni Robredo sa election protest ni Marcos, sinabi nina Atty. Romulo Macalintal at Ma. Bernadette Sardillo na lahat ng mga idinahilan ng dating senador sa kanyang protesta ay hindi tinatanggap sa isang election protest.,Sa unang bahagi ng protesta ni Marcos, inireklamo nito ang pag-arkila ng Comelec ng Vote Counting Machines (VCMs) sa Smartmatic.,Mas lalong walang merito ang ikalawang bahagi ng protesta ni Marcos dahil bunga lamang umano ng malikot na pag-iisip ang alegasyon nito na nagkaroon ng dayaan nang walang espisipikong presinto na tinukoy.",,
De Lima may sulat kay PDU30,,"May mga tiwaling opis­yal ng gobyerno at ka­sabwat nila ang suma­sakay sa kampanya laban sa ilegal na droga ng administrasyong Duterte upang matakpan ang kanilang partisipasyon sa karumal-dumal na krimen.,Ito ang binigyan-diin ni Sen. Leila de Lima sa open letter nito kay Pangulong Rodrigo Duterte, kung bakit nito iimbestigahan ang kaso ng extrajudicial killings (EJK) at summary executions sa iba’t ibang panig ng bansa.,“Sana ay masubaybayan po ninyo ang mga gagawing pagdinig ng Senado ukol sa mga patayang nagaganap.,Nais po nating malaman ang katotohanan sa likod ng mga ito. May mga indikasyon o teyorya po na nagsasabing hindi lahat ng nangyayaring pagpatay ay talagang kaugnay, kundi kasabay lamang, ng kampanya laban sa droga,” anang senador.,“May mga pagpatay na isinasabay o isinasakay lamang ng mga tiwaling kawani ng pamahalaan at mga kasabwat nila upang pagtakpan ang kanilang karumal-dumal na partisipasyon sa kalakalan ng droga.,Hindi nila isinusulong, kundi inililihis pa nga ang direksyon ng paglaban sa droga at sinasabotahe ang magagandang layunin ng kampanya,” diin ni De Lima.,Nilinaw rin ni De Lima na hindi nila sinasalungat ang kampanya laban sa ilegal na droga kundi hangad ng Senado na malaman ang katotohanan sa mga serye ng patayan.,Dagdag pa nito, “Higit sa lahat, hangad po natin gaya rin ng hangad ninyo, Pangulong Duterte, na palakasin pa ang sistema ng ating mga batas para matiyak ang pag-iral ng batas at paggalang sa karapatang pantao sa lahat ng pagkakataon.”,Sa Agosto 22 at 23 gagawin ng Senate committee on justice and human rights ang pag-imbestiga sa mga patayan kasabay ng kampanya laban sa ilegal na droga.,Sa kaugnay na ulat, ipinagkibit lang ng balikat kahapon ni PNP chief Director General Ronald dela Rosa ang pagbawi ng suporta ng Communist Party of the Philippines (CPP) sa kampanya laban sa ilegal na droga. “Bahala na ang CPP kung ano ang gusto nilang gawin,” anang hepe ng PNP.",,
"Tunnel sa Quezon, bumigay",,"Isa ang nalunod habang lima pa ang pinaghahanap matapos ma-trapped ang mga ito sa cofferdam o pinaka-tunnel nang ginagawang dam sa Sityo Sumag Bgy. Umiray General Nakar, Quezon noong Sabado ng umaga.,Batay sa inilabas na report ng General Nakar National Disaster Risk Reduction and Management Council (NDRRMC) nitong Lunes, kinumpirmang nalunod ang isa sa mga worker habang pinipilit pang i-rescue ng Search and Rescue (SAR) Team, ang mga tauhan ng Armed Forces of the Philippines (AFP) at ng mga taga-Philex Mining Corporation ang lima pang katao na na-trap na kinilalang sina Roland Sanchez, Danny Harnois, Simion Sig-Od, Ferdie Sanadad, David Guiage at Zenith Picat.,Nakaligtas naman ang isa na kinilalang si Salvador Pacling.,Napag-alaman na ang mga biktima ay mga minero na inarkila ng Cavdeal International Construction na siyang major construction company na gumagawa ng waterways mula sa Umiray River sa General Nakar sa Quezon na nasa kabundukan ng Sierra Madre patungo sa Angat River sa Bulacan.,Dahil umano sa lakas ng ulan at laki ng volume ng tubig ay nagcollapsed ang nasabing cofferdam na kina­roroonan ng mga manggagawa.",,
ONE-STOP SHOP PARA SA OFWs INILARGA,,"Pormal nang inilunsad ng Department of Labor and Employment (DOLE) ang one-stop shop service center (OSSCO) para sa mga overseas Filipino workers (OFWs).,Ayon kay Labor Secretary Silvestre Bello III, ang nasabing one-stop shop ay magagamit ng mga OFWs para isaayos ang lahat ng kakailanganing papeles sa mga ahensya ng pamahalaan para makapagtrabaho sa ibang bansa.,Paliwanag ni Bello ang nasabing programa ay naging matagum­pay base na rin sa direktiba ni Pangulong Rodrigo Duterte na bigyan ng ayuda ang mga OFWs sa pagsasaayos ng kanilang mga dokumento sa mga ahensya ng pamahalaan.,Ang nasabing OSSCO ay matatagpuan sa ground floor ng Philippine Overseas Employment Administration (POEA) sa Blas F. Ople Building sa panulukan ng Ortigas Avenue at Epifanio delos Santos Avenue, Mandaluyong City.,Paliwanag ng kalihim na layon ng nasabing programa na matulungan ang mga OFWs na mabawasan ang gastos ng mga ito sa pamasahe dahil sa pagsasaayos ng mga papeles mula sa mga ahenya ng gobyerno.,Kabilang dito ang papeles na makukuha sa Department of Foreign Affairs (DFA) na passport services, passport Validity Extension for Balik-Manggagawa (vacationing workers) habang sa Overseas Wor­kers Welfare Administration (OWWA) ay ang pagpoproseso ng OWWA Membership/Renewal of Membership.",,
BAR BUST ARANGKADA!,,"Anumang araw ay susu­yurin na ng pulisya ang ilang high-end bar at nightspot sa pamosong Bonifacio Global City (BGC), lalo na ang mga kilalang tambayan ng mga showbiz personalities at mga kabataan mula sa mga prominenteng pamilya.,Ayon kay National Capital Region Police Office (NCRPO) director, Chief Supt. Oscar Albayalde, bagama’t sa ngayon ay wala pa naman silang nakukuhang report  o impormasyon ukol sa mga showbiz personalities na sangkot sa droga, tiyak naman umanong hindi rin makakaligtas ang mga ito kung mayroon man.,“Sa mga showbiz wala pa tayong report with regards to showbiz personalities na involved sa illegal drugs, kumukuha pa lamang kami ng impormasyon,” ayon pa kay Albayalde.,Kasabay nito, sinabi ni Albayalde na maaari nang makapasok sa mga high-end bars sa Metro Manila ang kanilang mga tauhan.,Kasunod ito ng pagpayag ng mga may-ari ng naturang mga establisimyento bilang pagsuporta sa kampanya kontra ilegal na droga.,Sa katunayan, sinabi ni Albayalde na nakatakda nang lumagda ang mga may-ari ng mga high-end bar sa isang memorandum of agreement sa pulisya para maisakatuparan ang hakbang.,“Willing sila na pumasok ang mga pulis in civilian to conduct surveillance sa kani-kanilang bar. Very cooperative itong mga ito nang makausap natin sila at para matanggal ang haka-haka na ‘yung kanilang mga club ay gamit sa distribution ng illegal drugs, particularly ‘yung ecstacy,” ayon kay Albayalde.,Kadalasan umanong dinarayo ng mga ma­yayamang kabataan ang BGC gayundin sa lungsod ng Makati kung saan matatagpuan ang mga high-end bar at pinaniniwalaang talamak ang bentahan ng mga party drugs. ",,
Resignation ng judge sa Digong drug list tinanggihan ng SC,,"Naghain ng irrevocable resignation si Judge Exequil Dagala ng Municipal Trial Court (MTC) sa Dapa, Siargao kasunod ng paglabas ng pangalan nito sa listahan ni Pangulong Rodrigo Duterte na umano’y may kaugnayan sa ilegal na droga.,Kabilang si Dagala sa pitong hukom na nasa listahan ni Duterte kunsaan apat lamang sa kanila ang sasailalim sa imbestigasyon dahil aktibo pa sa puwesto.,Ang naturang pagbibitiw ay nangyari nitong Agosto 8 kay Supreme Court (SC) Administrator Jose Midas Marquez.,Kaugnay nito, hindi tinanggap ng korte ang pagbibitiw ni Dagala dahil ayon kay SC public information chief Atty. Theodore Te sumasailalim na ito sa administrative investigation bago pa man masama sa listahan ni Duterte.,“He remains under the jurisdiction of the Court as far as administrative discipline is concerned and will be subject to the fact finding investigation to be conducted by retired Justice Roberto Abad,” pahayag ni Te.",,
"TF Illegal Fishing, kinasa na sa WPS",,"Ipinag-utos ni Department of Agriculture (DA) Secretary Manny Piñol ang pagbuo ng isang isang task force laban sa mga iligal na mangi­ngisda sa West Philippine Sea (WPS) base sa na­ging pahayag ng Bureau of Fishe­ries and Aquatic Resour­ces (BFAR) kahapon.,Ayon sa BFAR, nag-ugat ang kautusan ni Piñol, matapos na makatanggap ng reklamo buhat sa mga mangingisda mula sa iba’t ibang munisipa­lidad ng Zambales kaugnay sa walang pakunda­ngang iligal na pangi­ngisda sa nasabing lugar.,Partikular aniya rito ang mga gumagamit ng iligal na paputok, gayundin ang pagpasok ng mga dayuhan at sa lugar din nangunguha ng mga isda.,Inatasan ni Piñol ang BFAR na agad bumuo ng task force sa pangunguna ni National Director Eduar­do Gongona.,Nangako naman si Gongona na gagawin ang lahat para maipatupad ang batas kaugnay sa pangingisda, kung saan gagamitin niya ang buong puwersa nito upang protektahan ang marine environments.",,
Quezon inuga ng magnitude 4.0 quake,,"Niyugyog ng magnitude 4.0 lindol ang Burdeos, Quezon kahapon ng tanghali.,Dahil sa nasabing pag­yanig, naitala ang intensity 3 sa Polilio, Quezon; intensity 2 sa Infanta, Quezon; at intensity 1 sa Mercedes at Alabat, Quezon.,Sa datos ng Philippine Institute of Volcanology and Seismology (Phivolcs), bandang alas-10: 50 ng umaga, naitala ang pagyanig sa 17 kilometers north ng Burdeos na may lalim na 18 kilometers ang lindol at tectonic ang origin.,Gayunman, wala namang inaasahang aftershocks o pinsala na maidu­dulot ang nasabing lindol.",,
"18,000 sticks ng dinamita, natisod",,"Nasabat ng pinagsanib na puwersa ng pulisya at militar ang tinatayang nasa 18,000 sticks na dinamita sa isang abandonadong minahan sa isang liblib na lugar sa Bagumbayan, Sultan Kudarat.,Ayon kay Sultan Kudarat Police Director Sr. Supt. Raul Supiter, nadiskubre ng mga residente ang mga pampasabog sa abandonadaong minahan ng Ippo China Mining Company sa Barangay Saripinang.,Tinimbrehan agad ng mga residente ang mga pulis ngunit kinuha ng ilang magsasaka ang ilan sa mga dinamita.,Dahil dito, nananawagan ang pulisya sa mga magsasaka na isuko na ang mga ito dahil bukod sa mapanganib, isang krimen ang pag-iingat ng mga dinami­ta.",,
88 sa ‘Mamasapano’ pinakakasuhan,,"Pinasasampahan ng kaso ng Department of Justice (DOJ) ang 88 indibiduwal na umano’y sangkot sa kontrobersya­l na Mamasapano tragedy noong 2015.,Sa inilabas na kautusan, kasong direct assault with murder charges ang kasong isinampa laban sa ilang miyembro ng Moro Islamic Liberation Front (MILF), Bangsamoro Islamic Freedom Fighters (BIFF) guerrillas at iba pang miyembro ng ilang private armed groups (PAGs).,Magugunitang 44 tauhan ng Philippine Natio­nal Police-Special Action Force (PNP-SAF) ang nasawi noong Enero 25, 2015 nang makasagupa ng mga ito ang MILF fighters sa operasyon laban sa Malaysian bomb maker Zulkifli bin Hir alias Marwan.,Ang kaso ay may kaugnayan sa pagpatay sa 35 SAF troopers na kabilang sa 55th Special Action Company sa maisan sa Barangay Tukanalipao habang ang siyam na iba pa na miyembro ng 84th SAF company ay nasawi sa hiwalay na engkuwentro sa Pidsandawan Village.",,
Pulubi patay sa gutom sa harap ng litsunan,,"Hinihinalang namatay sa sakit at sa gutom ang isang pulubi nang ito’y matagpuang nakahandusay sa harap ng litsunan ng manok sa Pasay City kahapon ng umaga.,Kinilala ng pulisya ang biktimang si Bebot Pepito, 60, walang permanenteng tirahan.,Sa inisyal na imbestigasyon ng Pasay City Police, alas-7:20 ng umaga nang makita ng kapwa niya mga palaboy si Pepito na nag-aagaw-buhay sa harap ng isang litsunan sa F.B. Harrison St., cor. Arnaiz Avenue, Pasay City.,Nabatid na matagal nang dumaranas ng sakit sa tiyan si Pepito mula sa sinasabing sakit sa ulcer dahil sa parati itong nali­lipasan ng gutom.,Ayon sa mga tauhan ng Scene of the Crime Ope­ratives (SOCO), walang external injury na nakita sa bangkay ni Pepito habang iniinspeksyon ito.,Ang bangkay ng biktima ay dinala sa Rizal Funeral Homes.",,
CBCP magbubukas ng chaplaincy sa Jordan,,"Magbubukas ng chaplaincy ang Catholic Bishops’ Conference of the Philippines (CBCP) Episcopal Commission on Migrants and Itinerant People sa Gitnang Silangan partikular na sa Amman Jordan ngayong taon.,Ayon kay Balanga Bataan Bishop Ruperto Santos, chairman ng komisyon, ito ang resulta nang pakikipagpulong nito kay Bishop Paul Hinder, ang Vicar Apostolic sa Apostolic Vicariate of Southern Arabia noong nakaraang taon kaugnay na rin sa panawagan ng maraming Filipino na dagdagan ang mga paring Filipino doon.,Dahil dito, umapela ang obispo sa mga paring nais mag-apostolate at magkaroon ng Ministry sa Amman Jordan na handang maglingkod sa mga overseas Filipino workers (OFW) na dumadagsa sa mga simbahan doon.",,
"Shabu, granada sa  magdyowang ‘tulak’",,"Isang mag-asawang ginawang negosyo ang pagtutulak ng droga ang nadakip ng operatiba ng Bulakan Philippine National Police (PNP) makaraang salakayin ang kanilang tirahan sa bisa ng search warrant at ma­kumpiskahan ng shabu, drug paraphernalias at granada sa Bgy. San Jose, Bulakan, Bulacan kamakalawa.,Kinilala ni P/Supt. Jacquiline Puapo, Chief of Police ng Bulakan police station, ang naarestong sina Rodrigo Senipete, 42 at misis nitong si Maricar, 41, kapwa tubong Caloocan City at nakatira sa Bgy. San Jose ng nasabing bayan na kapwa nakadetine ngayon at nahaharap sa patong-patong na kasong kriminal.,Nabatid na sinalakay ng Bulakan PNP sa bisa ng search warrant na ipi­nalabas ni Judge Alexander Tamayo ng Branch 15 ng Malolos Regio­nal Trial Court (RTC) ang tinitirhan ng mag-asawang tulak sa Bgy. San Jose, Bulakan at hindi na sila nakapalag nang makum­piskahan ng droga, drugs paraphernalias at granada.",,
Gin at palakol murder,," — Tila nawala sa wisyo ang isang 45-anyos na nag-aalaga ng manok at pinalakol sa ulo ang kapwa obrero noong Linggo ng gabi sa EBJ Game Farm sa Purok 3, Bgy. Cruz Roja sa lunsod na ito.,Sa ulat ni P/Supt. Ponciano Zafra nakilala ang biktima na si Julius Ceazar Pascual Espiritu, 43-an­yos na residente ng Pergola St., Bgy. Valdefuente rito.,Sa imbestigasyon ni SPO1 Joel Mendoza nagkainuman ang biktima at dalawang obrero kasama ang salarin na si Salvador Ermita Meim, 45, tubong Bgy. Labit, Villasis, Pangasinan na natapos dakong alas-12:00 ng hatinggabi at nakaubos ng tatlong kuwatro kantos na gin.,Noong magsitulog na ang kainuman ay uminom pa ng isang bote ng gin si Meim hanggang naramdaman na tila ginagawang pagsibak sa bunga ng niyog.,Noong tingnan ng ibang kasamahan ay kitang-kita ang ginawang pamamalakol ni Meim sa ulo ng nakahigang si Espiritu.",,
JFK airport nabulabog sa barilan,,"Nabulabog ang ilang pasahero na nasa Terminal 8 ng John F. Kennedy International Airport sa New York, matapos ang pagkakaroon umano ng pamamaril sa nasabing paliparan.,Sa ulat, ganap na alas-9:30 ng gabi nang may maiulat na pamamaril sa departure area kung kaya’t agad na inilikas ang mga pasahero.,Ngunit patuloy pa ring inaalam ng Port Authority ng New York at New Jersey na siyang namamahala sa operasyon ng paliparan ang nasabing impormasyon at iniim­bestigahan ang napaulat na pamamaril.,Unang iniulat na nagkaroon ng pamamaril sa Terminal 8 na nasundan pa sa Terminal 1 dakong alas-10:15 ng gabi kung kaya’t agad na inilikas ang mga pasahero sa pangambang may umatakeng teroristang grupo.",,
"Sabwatan ng power plants, huhubaran",,"Tatalupan ngayon ng Senado kung nagkaroon ng sabwatan sa sabayang shutdown ng mga planta ng kuryente sa Luzon kamakailan.,Kinumpirma ni Sen. Sherwin Gatchalian, chair ng senate committee on energy, ang pagpapatawag niya sa mga pinuno ng walong ahensiya ng gobyerno na konektado sa enerhiya, mga opisyal ng 14 na generation companies, transmission company, tatlong distribution company kabilang na ang Manila Electric Company, at isang supply association.,Sentro ng im­bestigasyon ng komite ang shutdown ng anim na power plant sa Luzon upang madetermina kung sinadya ito para maitaas ang presyo ng kur­yente sa merkado.",,
5 todas sa buy-bust ops,,"Limang hinihinalang tulak ng ipinagbabawa­l na gamot ang patay sa isinagawang buy-bust operation ng mga awtoridad sa Lungsod ng Quezon kahapon ng madaling-araw.,Sa ulat ng Quezo­n City Police District (QCPD) partikular na ni PSupt. Lito Patay, ganap umanong alas-tres ng madaling-araw nang magkasa ng buy-bust operation ang kanyang mga tauhan sa San Miguel Ext., Barangay Payatas ng nasabing lungsod.,Isa umanong police asset ang pinagpanggap nilang buyer ng droga upang hindi makahalata ang mga target na tulak ngunit sa kabila noon ay nakatunog pa rin ang mga suspek at nalaman na may kasamang mga alagad ng batas ang nasabing asset dahilan upang agad nilang paputukan ang mga ito.,Doon na naglabasan ang apat pang kasama­han ng mismong katran­saksyon ng asset na pinaulanan din ng bala ang mga awtoridad dahilan upang gantihan na rin sila ng putok ng mga ito, masuwerte namang walang tinamaan sa hanay ng pulisya.",,
4.6M pamilya na sa 4Ps,,"Bukod sa tumaas ang bilang ng mga mahihirap na pamilyang Filipino na susuportahan ng gobyerno sa pamamagitan ng Conditional Cash Transfer (CCT), mas kilala bilang 4Ps (Pantawid ng Pamil­yang Pilipino program), magkakaroon pa ang mga ito ng rice allowances.,Sa budget presentation kahapon sa Mababang Kapulungan ng Kongreso ni Budget Sec. Benjamin Diokno, kasama sa P3.35 trilyong 2017 national budget ang P78.7 bilyon para sa CCT program.,“It also includes (sa P78.7 billion) the P23.4 billion rice allowance for 3 million beneficiary-fa­milies,” ani Diokno kung saan aabot sa 4.62 milyong pamilyang mahihirap ang aayudahan ng gobyerno ng cash support sa susunod na taon mula sa 4.4M ng Aquino administration.",,
Batas muna bago 10-taong pasaporte,,"Nilinaw ng Depatment of Foreign Affairs (DFA) na kailangan ng batas para mapalawig ang validity ng pasaporte ng 10-taon.,Ayon kay DFA Asst. Sec. Charles Jose, suportado ng ahensya ang panu­kala ni Pangulong Rodrigo Duterte na mula sa 5-taong passport validity ay gawin itong 10-taon upang maka­tulong sa mga nag-a-aaply ng pa­saporte na mabawasan ang ibinaba­yad dito.,“We need to amend the Philippine Passport Act of 1996 to extend the validity of passport to 10 years.,With the new law, palagay ko mawawala na ang mahabang pila sa mga consular offices natin sa buong bansa,” aniya.,Ngayong araw ay pinasimulan na ang paglalabas ng makabago at high-security passport tulad ng paglalagay ng microchip at personal data ng aplikante, at UV fluorescent ink.",,
Evacuation ibinusina sa La Mesa Dam,,"Muling inirekomenda ng pamunuan ng La Mesa Dam ang preemptive evacuations sa mga residente sa paligid nito sa Quezon City.,Ayon kay George Memphis, work controller ng La Mesa Dam, ito’y dahil patuloy na tumataas ang tubig sa dam na anumang oras ay maaaring umabot sa spilling level kung hindi huhupa ang pagbuhos ng ulan.,Dakong alas-11:00 ng umaga ay umabot na sa 80.07 meters ang level ng tubig sa La Mesa Dam na mayroong spilling level na 80.15 meters.,Ayon kay Memphis, “mainam na ngayon pa lamang ay maghanda at lumikas na.”,Ilan umano sa mga posibleng maapektuhan na lugar ay ang mga naninirahan malapit sa Tullahan River kagaya sa Quezon City, Caloocan City, Valenzuela City, Malabon City at Navotas City.",,
Mga #walangpasok ngayon,,"Alas-sais kagabi, narito ang mga local governments na nagsuspende ng klase ngayong araw ng Lunes, Agosto 15, dahil pa rin sa walang tigil na buhos ng ulan na hatid ng Habagat:,M, * Marikina – all levels, * Quezon City, * Las Piñas City, * Valenzuela City, * Pasay City, * San Juan City, * Paranaque City, * Angeles City, * Apalit, * Bacolor – all levels, public and private, * City of San Fernando – all levels, public and private, * Guagua – all levels, public and private, * Lubao, all levels, * Mabalacat City – all levels, public and private, * Macabebe – all levels, public and private, * Magalang – all levels, public and private, * Masantol – pre-school to high school, public and private, * Mexico – pre-school to high school, public and private, * Minalin – all levels, public and private, * San Simon – pre-school to high school, public and private, * Sta. Ana – all levels, public and private, * Sto. Tomas – all levels, public and private, * Sasmuan – all levels, public and private, * Rodriguez – all levels, public and private, * San Mateo – all levels, public and private, * Cainta – all levels, * Taytay all levels",,
P23.5B ‘pork’ nakakarga sa 2017 budget,,"Naglalaman ng P23.5 bilyong congressional funds para sa proyekto ng mga mambabatas sa Kamara sa kani-kanilang distrito ang P3.35 trilyong 2017 national budget na nakatakdang isumite ni Department of Budget and Management (DMB) Sec. Benjamin Diokno kay House Speaker Pantaleon ‘Bebot’ Alvarez ngayong araw.,Gayunpaman, ayaw tawagin ng liderato ng Kamara na isa itong uri ng pork barrel na ipinagbawal na matapos ideklara ng Korte Suprema na ilegal nasabing pondo.,Sa isang panayam kay House appropriation committee chairman Karlo Nograles, kinumpirma nito na kasama sa isusumiteng national budget ang tig-P80 milyon ng mga mambabatas sa Kamara na tatawaging congressional allocation.,Sa ngayon ay umaabot sa Sa nasilip namang panukalang budget, wala umanong inilaan para sa drug rehabilitation program ng administrasyong Duterte.,Hiling tuloy ni Sen. Juan Edgardo Angara sa pamahalaan, lagyan ng pondo ang rehabilitasyon ng drug dependents sa 2017 proposed national budget.,“It is not enough that we have a budget for the ‘jail the pusher’ part. We must also fund the ‘save the user’ component of the anti-drug campaign,” giit ni Angara.",,
‘NO HERO’ PROTEST,,"Hindi naging sagabal ang pabugsu-bugsong ulan para ituloy ng Citizen’s Assembly Against Marcos Burial (CAAMB) ang kilos protesta, kahapon ng umaga sa Luneta, lungsod ng Maynila.,Nabatid na nagsimula dakong alas-10:00 ng umaga ang programa ng grupo kung saan naging highlight ng programa ang “signature campaign” o pangangalap ng mga lagda ng mga tumututol sa paglilibing kay da­ting Pangulong Ferdinand Marcos sa Libingan ng mga Bayani (LNMB) sa susunod na buwan.,Tinaya ng District Tactic Operation Center ng Manila Police District (MPD), umabot sa 800 ang lumahok sa kilos protesta.,Nakasuot ng kulay dilaw at puting t-shirt ang mga dumalo mula sa iba’t ibang sector kabilang ang simbahan, mga estud­yante, militante at party­list, biktima ng martial law at iba pang cause-oriented groups.,May mga nagdala ng Philippine flag, banners at plakard. Meron ding nagbitbit ng laser sword o espada ng sumikat na cartoon series na Voltes 5 na matatandaang na-ban noong Martial Law dahil may temang rebolusyon.,Tiniyak ng CAAMB na idudulog nila sa Supreme Court (SC) ang usapin ng paglilibing kay Marcos sa LNMB.,Sa maiksing progra­mang inihanda, isa sa mga nagsalita ay si Sen. Risa Hontiveros na nagsabing, “Hindi matatawag na ba­yani ang taong pumaslang sa marami nating mga bayani.”,“Nananawagan ako sa administrasyon ni Pangulong Duterte na dinggin ang panawagan ng mamamayan at kasaysayan,” giit pa ng senador.,Si Hontiveros ang tanging senador na naghain ng resolusyon upang harangin ang pag­lilibing kay Marcos sa LNMB.,Dumalo rin sa pagtitipon kahapon at umakyat sa entablado si Sen. Leila de Lima habang nabigo namang makadalo si Vice President Leni Robredo na isa rin sa unang nagpahayag ng pagtutol sa desisyong ito ni Pangulong Rodrigo Duterte.,Para naman kay Bayan Muna partylist Rep. Carlos Zarate, “Granting na matutuloy ‘yun, mailibing siya, hindi maililibing sa limot ang ginawa ng diktador.,He’s physical remains maybe physically buried doon sa lugar na ‘yan pero hindi mailili­bing sa limot ang evil acts niya.”,Ayon naman kay Akbayan partylist Rep. Tom Villarin na isa sa mga sumali sa kilos protesta, isang indikasyon ang pangyayari kahapon na kahit unos ay hindi mapipigilan ang protesta laban sa pagpapalibing kay Marcos sa Libingan ng mga Bayani.,Mula sa Malacañang, sinabi ni Presidential Communications Office (PCO) Sec. Martin Andanar, na kahit pinapayagan ng Pangulo ang ganitong mga pagkilos ay hindi na umano mababago ang pasya nito na bigyan ng hero’s bu­rial ang dating pangulo.",,
"Kung kelan maulan, saka walang tubig!",,"Kanya-kanyang beastmode sa social media ang ilang residente sa Metro Manila na naapektuhan ng biglaang paghina (sa ilang lugar) at pagkawala ng tubig (malaking bahagi) habang nakalubog sa baha ang ilang lugar.,Hindi maintindihan ng galit na publiko kung ba’t kung kelan malakas ang buhos ng ulan ay saka naman walang tumutulong tubig sa kanilang mga gripo.,Pero ang paliwanag kahapon ng Maynilad, makakaranas ng malawakang water interruptions ang may 850,000 accounts o kabuuang 66% ng kabuuang customers ng West Zone dahil sa epekto ng patuloy na pag-ulan dulot ng hanging Habagat.,Sinabi ni Grace Laxa, spokesperson ng Maynilad, simula kahapon ay nagbawas sila ng tubig sa La Mesa Treatment Plant 1 at 2 dahil sa papasok ng “sentiments” o lupa na bumaba sa Angat Dam.,“Akala namin ay gaganda ang water quality ng tubig pero nagtuluy-tuloy pa rin ang pag-ulan, kaya hindi kami nakapag-abiso,” ayon kay Laxa.,Ipinaliwanag naman ni Ronaldo Padua, head ng Supply Operation, ang normal turbidity ng Angat Dam ay 300 Nethelometric Units (NTU) pero kahapon ay umabot sa 1,600 (NTU) kaya napuwersa ang Maynilad na magbawas ng tubig ng hanggang 400 milyon litro kada araw.,Ito umano ang sanhi kung bakit nawalan ng tubig ang mga matataas na lugar.,Kabilang sa mga lugar na siniserbisyuhan ng Maynilad ay “parts of” Manila, Quezon City at Makati at ang mga lungsod ng Caloocan, Pasay, Parañaque, Las Piñas, Muntinlupa, Valenzuela, Navotas at Malabon.",,
Night market sa Davao muling binuksan,," — Muling binuksan ni Davao City Mayor Sarah Carpio ang ipinasara nitong night market matapos na umapela ang daan-daang mga vendors doon.,Nitong buwan lamang ipinasarado ni Carpio ang naturang night market sa Roxas Avenue dahil sa iba’t ibang paglabag ng mga vendors sa rules and regulations na ipinatutupad ng pamahalaang lokal doon.,Kaliwa’t kanan rin ang reklamo ng mga lehitimong negosyante at motorista sa matinding trapiko dahil sa dami ng mga stalls doon na nabistong pinatatakbo ng mga financiers laban sa mga vendors.,Mahigit 700 vendors ang apektado ng pagpapasara ng night market kung kaya’t umapela ang mga ito kay Carpio at nangakong tutupad sa mga kautusan.,Nakatutok naman ngayon sa pagbabantay sa night market ang City Traffic Transportation and Management Office (CTTMO), City Health Office (CHO), City Environment and Natural Resources Office, (CENRO) at Human Resource Management Office (HRMO). Maglalagay rin ang pamahalaan ng mga portable toilets sa lugar.",,
"Ex-councilor, tinambangan ng 3 ‘tandem’",,"Isang dating konsehal sa lungsod ng Malabon ang patay matapos na tambangan ng anim na mga kalalakihang lulan ng tatlong motorsiklo kamakalawa ng gabi kung saan tatlong katao rin ang nadamay sa nasabing pamamaril.,Sa ulat ng Malabon City Police, ganap na alas-9:30 ng gabi nang maganap ang insidente sa birthday party ng kaibigan ng biktimang dating konsehal Eddie Nolasco, 62-anyos, sa Barangay Potrero ng nasabi ring lungsod.,Kasalukuyan umano noong nakikipag-inuman ang biktima sa labas ng bahay ng kaibigang may kaarawan nang dumating ang mga suspek at walang anu-anong paulanan ng bala ang noon ay nakatalikod na biktima.,Apat na bala mula sa hindi pa nalalamang kalibre ng baril ang tinamo ni Nolasco sa kanyang batok at ulo, matapos ang pamamaril ay agad namang sumaklolo ang mga kainuman ng biktima na nakilalang sina Ding Sotto, Michael Santos at Kid Ng.,Pinagbabato nila ng upuang monobloc ang mga salarin dahilan upang sila naman ang pagbalingan ng mga ito at isa-isang pagbabarilin.,Matapos ang insidente ay agad din namang nagsitakas ang mga suspek patungo sa hindi na nalamang direksiyon, habang hindi na rin nagawa pang maisugod sa pinakamalapit na pagamutan ni Nolasco dahil nasawi ito antimano.,Mabilis rin namang nasaklolohan ang tatlo pang sugatan na nga­yon ay patuloy pa ring nilalapatan ng lunas sa pagamutang pinagsuguran sa kanila na hindi na rin binanggit para sa kanilang seguridad.,Samantala ay ayon naman sa mga kaanak ni Nolasco ay dati na umano itong nakakatanggap ng mga death threats na isinasawalang-bahala lamang ng biktima, sa ngayon ay patuloy pa ring nagsasagawa ng imbestigasyon ang mga awtoridad, hindi naman isinasantabi ang anggulong may kinalaman sa ipinagbabawal na gamot ang motibo sa pagpatay.",,
"Cebu jail warden, sibak",,"Sinibak na sa puwesto ang jail warden ng Cebu City Jail na si Supt. Johnson Calub.,Simula Agosto 16 ay relieve na sa puwesto si Calub matapos madiskubre ang negosyo o bentahan ng iligal na droga sa nasabing bilangguan.,Ayon kay Calub, aminado itong hirap silang bantayan ang lahat ng preso dahil kulang sila sa tao.,Napag-alaman na umaabot lamang sa 130 jail personal mayroon ang nasabing piitan kaya kulang ang bantay sa mahigit 3,000 inmates.,Idinagdag ni Calub na mahigit sa 700 bisita ang tinatanggap nila sa ordinaryong araw at mahigit 1,000 bisita tuwing Linggo.,Pero hindi iniaalis ni Calub na posibleng may mga jailguards na nagpapalusot ng iligal na droga sa nasabing city jail.,Sa pagsalakay ng isinagawa ng Philippine Drug Enforcement Agency (PDEA), Burea of Jail Management ang Peno­logy (BJMP) ay narekober nila ang mahigit P4 milyong halaga ng cash at mahigit P200, 000 iligal na droga.",,
2 Fil-American timbog sa party drugs,,"Arestado ang dalawang Filipino American na sinasabing nagbebenta ng party drugs sa Makati City.,Sa report mula sa tanggapan ni Southern Police District (SPD) Chief Sr./Supt. Tomas Apolinario, nakilala ang mga nadakip na sina Esteban Baylon at Emilio Lim.,Nakuha sa dalawa ang iba’t ibang klase ng mga party drugs tulad ng hashish, marijuana at ecstacy na nakasilid sa isang maleta.,Kasalukuyan nang tinutugis ng mga operatiba ng SPD ang mga posibleng kasabwat ng dalawang suspek.,Arestado naman sa Taguig ang limang katao matapos ang isinagawang anti illegal operations ng pulisya sa may Philippine National Railway (PNR) Site, Western Bicutan, alas-11:00 kamakalawa ng gabi.,Samantala, dead on the spot ang isang drug pusher matapos na pagbabarilin ng apat na lalaking pawang naka motorsiklo at bonnet kamakalawa ng gabi sa Parañaque city.,Nakilala ang nasawi na si Robert Rivera, alyas Obet, 44-anyos na kilala umanong nagtutulak ng shabu sa may Barangay Vitalez ng naturang lungsod.,Lumitaw sa inisyal report ng Parañaque Police, pasado alas-nuwebe ng gabi nang pagbabarilin si Rivera ng mga suspek nang ito’y namataan sa lugar.,Mabilisang tumakas ang mga suspek matapos ang pamamaril.",,
"‘Pag tambay, malamang adik?",," — “Marami ang mga walang trabaho sa Nueva Ecija ang mga nalululong sa bawal na gamot!”.,Ito ang lumitaw sa pagkakategorya sa mga bilang ng mga sumusukong drug dependents makaraang katukin sa ‘OPLAN: Tokhang’ ng Philippine National Police (PNP).,Ayon kay PC/Supt. Aaron Aquino, Central Luzon police, batay sa mga naisumiteng talaan ng mga drug dependents mula sa 27 bayan at 5 lungsod sa Nueva Ecija, karamihan ay ‘jobless’, kasunod ay ‘farmers’ pangatlo ang (jeepney/tricycle) ‘drivers’.,Umabot na umano sa mahigit 57,000 ang mga sumuko sa Gitnang Luzon at may naitala ng 300 ang nasasawi sa mga drug operations.,Binanggit ni Aquino ang mga datos sa isinagawang mass oath taking ng may 1,200 drug surrenderees sa bayan ng Talavera noong Huwebes na inorganisa ni Mayor Nerivi Santos Martinez at P/Supt. Leo Novilla.,Sa gitna umano ng mga drug-related killings sa Central Luzon tumaas ang murder cases noong Hulyo ng 11 porsiyento, pero bumaba ang iba pang krimen ng 30 porsiyento, dagdag ni Aquino.",,
2 kagawad niratrat sa barangay hall,," — Dala­wang barangay kagawad ang nalagas sa bayang ito matapos pagbabarilin ng mga hindi pa nakikilalang salarin habang nasa loob ng barangay hall kamakalawa ng gabi dito.,Kinilala ni P/CInsp. Jun Galingan, Hepe ng Mangatarem Police Station, ang mga biktima na sina Dionisio Saura at Dennis Fernandez, kapwa mga nasa hustong gulang at mga barangay kagawad ng Caviernesan ng bayang ito.,Nag-uusap umano ang dalawang biktima sa loob ng kanilang barangay hall nang umalingawngaw ang sunod-sunod na pu­tok ng baril na tumama sa iba’t ibang bahagi ng katawan ng mga ito.,Naisugod pa sa pinakamalapit na pagamutan ang mga biktima subalit hindi na umano umabot pa nang buhay.,May tinututukan na umanong anggulo ang mga awtoridad hinggil sa motibo ng pamamaslang dahil may natatanggap na rin umanong banta sa kanyang buhay si Kagawad Saura. (RB)",,
Handa na ba ang Pilipinas sa Saudization? (Last Part),,"“Handa kaya ang Pilipinas kung sakaling ipatupad ng gobyerno ng Saudi Arabia ang nationalization sa mga trabaho sa kanilang bansa?”,Ito ang tanong ng isang Filipino migrant rights advocacy group na United Overseas Fili­pinos Worldwide (U-OFW) sa Saudi Arabia matapos mapabalita ang planong ‘nationalization’ o Saudization ng Saudi government partikular na sa mga trabahong pang-medikal nito.,Sa inilabas na online report ng Arab News na may pamagat na “All health jobs to be Saudized”, inilahad nito ang plano ng Ministry of Labor and Social Development ng Saudi na bigyan ng prayoridad ang mga Saudi nationals sa mga trabaho.,Kinumpirma din na uunahing i-nationalize ang sektor ng pharmaceutical.,“This is a continuation of Saudi’s commitment to provide jobs to its own nationals, hence, we would expect continuation of the implementation of its Saudization program in other professions and service sector,” ayon kay John Monterona, tagapagsalita ng U-OFW.,Dagdag pa niya, noon pang mga nakaraang buwan ay ipinatupad na ng gobyerno ng Saudi ang nationalization sa mga I.T. at mobile sectors.,Maraming dayuhang manggagawa sa mobile shops ang nasibak dahil ginawang prayoridad ang humigit kumulang 20,000 Saudi nationals sa nabanggit na trabaho. , ",,
"Imam, 1 pa binaril sa NY",,"Patay ang isang kila­lang imam o preacher at kasama nito nang pagbabarilin matapos dumalo sa pagdarasal sa Queens as New York (NY) City.,Kinilala ang mga biktima na sina Imam Maulama Akonjee, 55, at ang kasamahan nito na si Thara Uddin, 65.,Samantala base sa ilang nakasaksi sa krimen, isang lalaki na isinalarawan na may kataasan at Hispanic, ang bumaril sa mga biktima na mabilis na tumakas habang hawak ang ginamit na baril.,Nabatid na galing sa Bangladesh ang Muslim preacher bago ito lumipat sa Estados Unidos.,Lumalabas na katatapos lamang manguna sa pagdarasal ng imam bago ito napatay kung saan nagtamo ito ng tama ng bala sa ulo habang sa ospital na binawian ng buhay si Uddin.,Aminado naman ang pulisya na hindi pa agad maiuugnay ang kasong ito sa relihiyon ng biktima dahil marami pa silang dapat na ikonsidera sa pagsisiyasat.,Sinisisi ng mga local community si Republican presidential nominee Donald Trump sa nasabing pag-atake dahil sa Islamophobia.,“We blame Donald Trump for this. Trump and his drama has created Islamophobia,” giit ng mga ito.",,
"Hepe ng anti-drug team,  bulagta sa ambus",," — Patay ang isang opisyal ng pulisya na nangunguna sa anti-drug operation matapos itong ratratin ng dalawang armado habang pauwi sa kanyang bahay sa Tacurong City sa Sultan Kudarat province sa Mindanao.,Ayon sa pulisya, agad nasawi ang 46-anyos na si Senior Inspector Orlando Guira dahil sa tama ng bala sa katawan matapos itong atakihin ng mga hinihinalang hired killers na agad tumakas sakay ng kanilang motorsiklo nitong Sabado ng gabi.,Masuwerte naman nakaligtas sa kamata­yan ang asawa ni Guira na sumakay na lamang ng tricycle sa kanyang pag-uwi at kung hindi ay siguradong nadamay ito. Nabawi sa lugar ang mga basyo ng bala mula .45 caliber pistol.,Nabatid na si Guira ay miyembro ng isang anti-drug special task force sa Cotabato City, ngunit hindi pa mabatid kung ganti ba ng mga drug lords ang pagkakapaslang sa opisyal.,Patuloy ang imbestigasyon ng pulisya sa naganap. Ipinag-utos ni Presidente Rodrigo Duterte sa pulisya at militar, at iba pang law enforcement agencies na pag-ibayuhin ang kanilang kampanya kontra droga.,Daan-daan na ang mga napapatay ng pulisya na small time drug pushers at users sa buong bansa mula ng umupo si Duterte bilang pangulo, samantalang buhay naman ang mga big time drug lords na nahuhuli ng mga awtoridad.",,
"Angat Dam, malayo sa critical level",,"Tumaas ang water le­vel ng Angat Dam sa Norzagaray, Bulacan ngunit malayo pa ito sa critical level habang ma­laking bahagi din ng lalawigan ang tinamaan ng tubig-baha at pagtaas ng tubig sa mga ilog bunga ng walang humpay na pagbuhos ng ulan sa probinsya dulot ng Habagat.,Sa impormasyong nakalap sa tanggapan ni Liz Mungcal, pinuno ng Provincial Disaster Risk Reduction and Management Council (PDRRMC) – Malolos City, naitala kahapon alas-otso ng umaga ang tubig ng Angat Dam sa 179.30 meters na mas mataas kung ikukumpara kamakalawa sa naitalang 175.04 meters ngunit malayo pa ito sa spilling level na 212 meters.,Inaasahang mas tataas pa ang tubig ng Angat Dam sa susunod na mga araw dahil ina­abot ng walong oras bago makadaloy ang tubig mula sa kabundukan patungong water reservoir ngunit malayo pa ang imbak na tubig para sa suplay ng potable water sa Metro Manila at ilang bahagi ng Cavite dahil mababa pa ang water elevation ng Dam.,Sakaling umabot sa spilling level ang Angat Dam ay makakaapek­to ang pagpapakawala nito ng tubig sa Angat river na kinabibilangan ng mga bayan ng Angat, Bustos, Baliwag, Pulilan, Calumpit at Hagonoy habang makakaapekto naman ang pagpapa­kawala ng tubig ng Ipo Dam sa mga Wawa river tulad ng bayan ng Sta. Maria, Guiginto, Balagtas at Bocaue.,Nagsimula ring tumaas ang tubig sa ilang bahagi ng Bocaue, Meycauayan City, Guiginto, Balagtas at Mac-Arthur Highway na bagama’t passable ay 24-oras na minomonitor ng Bulacan Rescue Team.",,
ULAN PA MORE!,,"Aasahan pa rin ang tuluy-tuloy na pag-ulan sa susunod na linggo sa iba’t ibang bahagi ng bansa partikular sa Luzon dahil sa habagat.,Sa ulat ng Philippine Atmospheric Geophysical and Astronomical Services Administration (PAGASA), posibleng maulan pa rin sa mga susunod na araw sa Luzon kasama na ang Metro Manila at Western Visayas.,Nakataas pa rin ang orange rain fall warning sa Zambales at Tarlac habang nasa yellow rain fall warning naman ang Metro Manila, Rizal, Nueva Ecija, Pampanga, Bataan at Bulacan.,Nakataas naman ang yellow warning sa western sea port ng Central at Southern Luzon at pinagbawal na ang pagpapalaot ng mga sasakyang pandagat dahil sa posibleng malalakas na alon dulot ng hangin.,Ayon naman sa National Disaster Risk Reduction Management Center (NDRRMC), sapat ang food packs para sa mga nasa evacuation centers.,Sa ngayon ay patuloy ang isinasagawang monitoring ng NDRRMC sa sitwasyon.",,
"Utol ni ex-Secretary Alcala, sumuko sa droga",,"Kusang-loob na sumuko sa Philippine National Police (PNP) ang kapatid ni dating Agriculture Secretary Proceso Alcala na si Cirilo ‘Athel’ Alcala sinasabing No. 1 drug personality sa lalawigan ng Quezon at lungsod ng Lucena kahapon.,Kasamang dumating ni Athel ang kanyang anak na si Sadjid Alcala na kasama rin sa watch list ng Lucena PNP at sinamahan ang mga ito ng kapatid ni Athel na si Quezon 2nd district congressman Vicente Alcala at Lucena City Mayor Roderick Alcala.,Ayon kay Quezon Provincial Director S/Supt. Antonio Yarra, bagama’t kusang-loob na sumusuko si Alcala, isasailalim ito sa kustodiya ng Lucena PNP dahil sa mayroon itong bench warrant dahil sa hindi nito pagsipot sa hearing sa matapos itong maaresto sa kaso nitong pagtutulak din ng iligal na droga noong 2008.,Wala namang warrant of arrest ang anak nitong si Sadjid subalit sasai­lalim ito sa evaluation at monitoring ng PNP na katulad ng ginagawa sa mga karaniwang sumusuko sa ‘Oplan Tokhang’.,Sa pahayag naman ni Alcala na nagpilit lang lumabas sa hospital upang sumuko, hindi sila lumantad para aminin ang kanilang kasalanan, kundi lumapit sila sa pulisya para linisin ang kanilang pangalan.",,
PINAULANAN NG TINGGA!,,"Kasabay ng malakas na buhos ng ulan ay pinagbabaril hanggang sa mapatay ang isang hindi pa kilalang miyembro ng kilabot na ‘Sigue-Sigue Sputnik Gang’ sa isang matalahib na lugar sa Bgy. Payatas, Fairview, Quezon City, kahapon ng madaling-araw.,Biktima ng summary execution dahil tadtad ng tama ng bala sa kanyang katawan habang napupuluputan ng packaging tape nang nadiskubre ang bangkay na tinatayang nasa 30-35-anyos, may taas na 5”, nakasuot ng kulay pulang T-shirt at itim na pantalon.,May tattoo na ‘Patiance’ sa kanyang braso, ‘Star’ sa kanyang kanang hita, ‘weed mam’ sa kaliwang hita, at ‘sigue-sigue sputnik’ sa kanyang bewang.,Ayon kay PO3 Marvin Masangkay ng Criminal Investigation Detection Unit (CIDU) ng Quezon City Police District (QCPD) at may-hawak ng kaso, ang biktima ay nadiskubre dakong alas- 12:45 ng Hatinggabi sa Group 13, Violago St., kanto ng Payatas Road, Bgy. Payatas.,Sinabi ni PO3 Masangkay na isang resi­dente umano ang napadaan sa naturang lugar nang madiskubre nito ang walang buhay na katawan ng biktima na duguang nakasalampak habang ang magkabilang kamay nito ay nakagapos ng packa­ging tape.,Sa pagsisiyasat ng Scene of the Crime Operatives (SOCO) sa bangkay ng biktima lumabas na nagtamo ito ng mga tama ng bala sa katawan at isang tama sa mukha.,Blangko ang pulisya sa kung ano ang motibo at kung sino ang posibleng suspek. “Walang tao sa lugar, madilim, matalahib at malakas ang ulan nang magresponde kami,” ayon kay PO3 Masangkay.",,
Senado duda sa taga-salo ng e-powers ni PDigong,,"Duda ang Senado sa posibleng pagkakatiwalaan ni Pangulong Rodrigo Duterte sa igagawad na emergency powers sakaling tuluyan na itong makapasa sa Kongreso.,Ito ang pahayag ni Senador Grace Poe, chair ng Senate Committee on Public Services at na­ngunguna sa pagtalakay ng panukala sa emergency power.,Dapat aniyang siguraduhin kung sino ang pagkakatiwalaan ng Pa­ngulo (Rodrigo Duterte) na mamumuno sa inis­yatibong ito dahil baka kung sinu-sino lang ang magpapairal.,“Dapat siguraduhin kung siya ang mamamahala eh kung hiwalay naman sa MMDA (Metropolitan Manila Development Authority) baka kaparehong problema din,” giit ng Senadora.,Pinaalalahanan din ni Poe na kailangang malinaw ang mga probisyon ng e-powers.,“…the devil is in the detail kaya kailangang ang probisyon ay malinaw, may hangganan,” dagdag nito.,“Fiscally responsible, gusto nila direct procurement ok ‘yun pero nakalagay doon may track record, may capitalization, walang kamag-anak na incorporator na kasama ng DOTC (Department of Transportation and Communication) dapat nakadetalye sa probisyon para hindi tayo niloloko,”pabibigay-diin nito.,Maaari rin aniyang bawiin ng Kongreso ang iginawad na e-powers kung hindi tumupad sa napag-usapang deadline ang pagpapasahan ng e-powers.",,
Relaunch ng MILF-PHL peace talks sa Kuala Lumpur,,"Nasa Kuala Lumpur Malaysia na ang gover­nment peace panel para sa ‘relaunch’ ng peace talk sa pagitan ng Moro Islamic Liberation Front (MILF) kung saan tiniyak ni Presidential Peace Adviser Jesus Dureza na committed ang gobyerno ng Pilipinas sa pagpapatupad ng mga negotia­ted agreement.,Bukod kay Dureza kabilang sa mangunguna sa pulong sa Malaysia sina Irene Santiago, head ng government implementing panel; Fo­reign Affairs Secretary Perfecto Yasay; House Speaker Pantaleon Alvarez; Majority Leader Rudy Fariñas; MILF Chairman Al Haj Murad at MILF Chief Peace Negotiator Mohagher Iqbal, Interior Secretary Mike Sueno, National Security Adviser Hermogenes Esperon, Jr. at Autonomous Region of Muslim Mindanao (ARMM) Gov. Mujiv Hataman.,“We are pleased to be back in Kuala Lumpur, Malaysia to launch a crucial phase of the Bangsamoro peace process  the implementing phase.,We have agreed that the negotiations phase is over and now it is time to implement what we have agreed we will do.,So today we are officially launching the implementing phase of the Bangsamoro peace agreements between the Government of the Phi­lippines and the MILF.,The Philippine government has come here in full force to demonstrate how serious we are in implementing all the peace agreements we have signed so far,” pahayag ni Dureza,Sinabi ni Dureza na ang presensya nina Alvarez at Fariñas sa panel ay patunay na ang Kongreso ay kaisa sa hangarin na makamit na ang kapa­yapaan sa Mindanao at indikasyon ng kanilang suporta na maipasa na sa 17th Congress ang Bangsamoro enabling law.,Ayon kay Dureza sa pagtungo nila sa Malaysia na nagsisilbing Third Party Facilitator sa Peace talk ay malinaw ang direktiba ni Pangulong Rodrigo Duterte na paspasan na ang peace negotiations.,“The President has given us a clear directive  no more waiting, start implementing what can be done now while we are crafting a more inclusive enabling law.,He also emphasized how it is important to make this implementing stage primarily an all-Filipino process consistent with the principles of self-determination and autonomy,” dagdag pa ni Dureza.",,
Pader bumigay sa ulan…MAG-UTOL PATAY!,,"“Umuuga na kasi ang pader na ‘yan, sinabi ko na ‘yan kay Barangay Chairman Honey Perez na i-meeting ‘yung mga nakatira diyan dahil delikado may isang taon na ang nakakalipas pero hindi naman niya ako inintindi.”,Ito ang hinagpis ni Jun Mabanag, photographer ng isang tabloid na ang bahay na tinutuluyan ng kanyang anak ay kabilang sa nabagsakan ng pitong talampakang fire wall pero masuwerteng nakaligtas dahil umuwi sa Bulacan ang mga anak nang mangyari ang trahedya.,Nangyari ang pagguho ng pader dahil sa walang tigil na pag-ulan.,Kabilang sa nasawi ang magkapatid na sina Argeline, 15; at Mary Hope Virginia, 14; kapwa estudyante na nabagsakan ng gumuhong pader sa 866 Oroqiueta St. corner Doroteo St., Sta. Cruz, Maynila dakong alas-7:45 ng umaga.,Naisugod pa si Argeline sa Ospital ng Maynila habang si Mary Hope ay isinugod sa Jose Reyes Memorial Medical Center (JRMMC) pero kapwa rin binawian ng buhay.,“Nakatawag pa si Gie (Argeline) sa tatay niya sa cellphone at nasabing nabagsakan sila ng pader pero muling nabagsakan ng pader.,Dalawang beses siyang nabagsakan at hindi na nito nasagot ang ama na sumisigaw pa ng “kaya mo yan Gie, kaya mo ‘yan,” ayon kay Mabanag.,Bago bumagsak ang pader ay nakarinig umano ng ugong ang mga residente kasunod ay malakas na pagsabog.,Sugatan din sa insidente sina Rommel Ebio, 31; Arnold Gamboa, 35; isang lalaking naputulan ng mga paa at ilan pang sugatan na isinugod sa iba’t ibang pagamutan ng Philippine Red Cross (PRC).,Samantala, iniutos naman ni Manila Mayor Joseph Estrada kay Jhonny Yu, director ng Manila Disaster Risk Reduction and Management Office (MDRRMO) na ibigay ang lahat ng panga­ngailangan ng mga naapek­tuhang pamil­ya sa lugar.",,
P6-M trak sinunog ng rebelde,,"Patuloy ang ginagawang pagtugis ngayon ng mga awtoridad laban sa tatlong mga armadong kalalakihan na nagsunog sa isang truck na umano’y nag kakahalaga ng P6 milyon sa isang lugar sa Bukidon,,Base sa initial na report na nakalap ng Philippine Army (PA), nangyari ang pagsabog nitong Agosto 11, dakong alas-6:30 ng gabi sa Del Monte Plantation sa Impa­­su­­­­­­g-ong, Bukidnon.,Sinasabing ang nasabing truck ay pinamaneho ng isang itinago lang sa pangalang Arnel at nila­lakbay ang kapaligiran ng nasabing plantation nang harangin ng tatlong armadong mga kalalakihan at tinutukan ng baril at sapilitang pinababa sa minamaneho nitong truck.,Base sa umano’y pahayag ng driver, matapos siyang tutukan ng baril ay sapilitan siyang pinababa mula sa truck at mabilis umanong binuhusan ng gasolina ang truck ng mga armadong kalalakihan bago sinilaban.,Sa pahayag naman ni Col. Jesse Alvarez, Commander ng 403rd Infantry Peacemaker Brigade, patuloy ang ginagawang imbestigasyon ng pulisya sa nasabing insidente.",,
"2 Cebu jail sinalakay P4.5M cash, shabu narekober",,"Tumataginting na P4.5 million halaga ng cash at hindi pa mabatid na halaga ng mga shabu ang nadiskubre ng pinagsanib na puwersa ng Philippine Drug Enforcement Agency (PDEA) Central Visayas o Region 7, Police Regional Office at ng Bureau of Jail Management and Peno­logy (BJMP-7) makaraang magkasabay na salakayin ang Cebu City Jail at ang Cebu Provincial Detention and Rehabilitation Center (CPDRC) kahapon ng madaling-araw.,Nangyari ang pagsala­kay ng mga awtoridad sa ilalim ng Oplan Galugad dakong ala-una ng madaling-araw kung saan mahimbing na umanong natutulog ang mga inmates.,Ayon sa initial na report, sinabi ni PDEA-Central Visayas Director PC/Supt. Yogi Filemon Ruiz, na isinagawa ang sabay na pagsalakay sa dalawang nabanggit na Cebu jail facilities, matapos na makatanggap ang mga awtoridad ng impormasyon mula mismo sa isang bagong layang inmate na nagsasabing may nangyayaring talamak na bentahan ng shabu sa nasabing mga bilangguan.,Narekober sa nasabing raid ang nasa P4.5M cash, 88 gramo ng shabu, flat screen TV units, mga barya, drugs paraphernalia at mamaha­ling sapatos at iba pa.,Ayon naman kay Police Regional Office (PRO-7) Deputy Director for Operation Sr./Supt. Rey Lyndon Lawas, posibleng hindi lang nasa 88 gramo ng shabu ang kanilang narekober kung mas napaaga umano ang kanilang ginawang saba­yang pagsalakay.,Dahil ayon pa kay Sr./ Supt. Lawas, ang oras ng dalaw sa dalawang Cebu Jail Facilities ay tuwing Martes, Huwebes, Sabado at Linggo, at sa mga araw na din ito umano itinataon ang bilihan at paggamit ng shabu kaya’t posible umanong nakapagbenta na ang mga ito ng bago isinagawa ang pagsalakay nitong madaling-araw ng Sabado.,Sa ibinigay na tip ng bagong layang inmate, nakalulusot mismo ang mga shabu sa pamamagitan ng pagpasok sa gate.,“Itina-timing nila ‘pag iyong jail guard na naka-duty ay kakutsaba nila para walang inspection” ayon kay Sr./Supt. Lawas, base umano sa pahayag ng bagong layang inmate.",,
Marcos burial naipangako kay Imee?,,"Hindi malayong naipangako umano ni Pa­ngulong Rodrigo Duterte noong panahon ng kampanya sa angkan ng mga Marcos ang paghihimlay ng mga labi ni dating Presidente Ferdinand Marcos Sr. sa Libingan ng mga Bayani.,Ito ang pananaw ni ex-senator Aquilino ‘Nene’ Pimentel Jr., founder ng Partido Demokratiko Pilipino-Lakas ng Bayan (PDP-Laban) nang usisain sa naturang usapin sa isang talakayan sa radio program sa DZRH kahapon. “…ang aking take diyan baka naka-commit siya during the campaign… baka lang naka-commit siya kay Imee Marcos sapagkat nabanggit niya yata sa isa sa kanyang mga pananalita na si Imee ay isa sa dalawang gobernador lamang sa buong Pilipinas na sumuporta sa kanyang kandidatura at that time (of campaign) for the presidency,” pahayag ni Pimentel.,“I suspect baka napag-usapan nila ‘yan at naka-commit siya,” dagdag pa ng dating Senate president.,Hindi rin batid ni Pimentel kung ano ang puwedeng magpabago sa desisyon ni Pangulong Duterte patungkol dito.,Samantala, tiniyak ng mga makakaliwang gabinete na itinalaga ni Pa­ngulong Duterte at Maka­bayan bloc sa Kamara na makikipaghiwalay sila sa kasalukuyang gobyernbo dahil lamang sa hindi pagkakasundo sa pagpapalibing kay Marcos.,Ayon kay ACT Teacher­s Rep. Antonio Tinio, hindi ito sapat na rason para mag-“volt out” na sila ng suporta kay Pangulong Digong.,“Nilinaw naman ng mga kasamahan natin sa cabinet na hindi ito ang isyu, hindi ito makakapi­gil para tanggapin nila ang posisyon.,Sa hanay namin sa House sumama kami sa tinatawag na super majority at alam na natin na mayroong magkakaiba ng desisyon kay Pangulo Duterte,” pagpapaliwanag ni Tinio.",,
4 tulak sa N. Ecija nalambat,," — Apat na hinihinalang tulak ng droga ang mga nasakote sa magkakasunod na buy bust operations ng pulisya sa magkakaibang lugar sa Nueva Ecija sa gitna ng walang puknat na kampanya kontra sa bawal na gamot.,Batay sa mga ulat na nakarating sa tanggapan ni PS/Supt. Manuel Cornel, Nueva Ecija police director, nakilala ang mga naaresto na sina Felix de la Cruz Gonzales, 49, residente ng Purok 7, Bgy. Julo; Eric Palomo Mariñas, 31, ng Bgy. Papaya, kapwa sa bayan ng San Antonio; Dennis Arce Sigua, 32, vendor ng Bgy. Sto. Tomas, Peñaranda at Alberto Aliga Bocobo, 33, ng Bgy. Santiago, bayan ng Aliaga.,Ayon kay PS/Insp. Arnel Aguilar ng San Antonio Police isinailalim sa buy bust sina Gonzales at Mariñas makaraang maituro ng kanilang mga kaanak.",,
Bulagta sa agaw-armas,,"Patay ang isang binata na isa umanong kilabot na ‘akyat bahay’ makaraang hatawin umano nito sa mukha at agawan ng baril ang isang policewoman na isa sa mga escort nito kamakalawa ng gabi sa Pasay City.,Hindi na umabot ng buhay sa Pasay City Gene­ral Hospital (PCGH) ang suspek na si Melvin Asuncion, 18, miyembro ng Sigue-Sigue Sputnik gang, nakatira sa P24-14th St., Villamor, Bgy.-183, Zone-20 ng naturang lungsod dahil sa tinamong isang tama ng bala sa dibdib buhat sa kalibre 9mm.,Lumalabas sa pagsisiyasat ng Pasay City Police Homicide Section, naganap ang insidente alas-9:45 ng gabi sa loob ng police mobile patrol car sa panulukan ng Arnaiz Avenue at Roxas Boulevard ng naturang siyudad.,Nabatid na ang suspek ay naaresto ng mga pulis at dadalhin sa PCGH upang ipa-medical, suba­lit pagsapit sa naturang lugar ay hinataw umano nito sa mukha ang isa sa mga escort nitong si PO1 Christine Joy Nituliano at inagaw ang service fire arm nito.,Dahil dito, nakipag pambuno ang police woman sa suspek, dahilan upang paputukan si Asuncion ng isa sa mga kasamahan nitong police matapos malagay sa pa­nganib ang babaeng pulis.,Matapos tamaan ang suspek ay dali-dali itong dinala sa naturang ospital, subalit idineklarang dead on arrival ng mga manggagamot at ang bangkay nito ay nakalagak sa Rizal Funeral Homes.",,
DAGDAG ALLOWANCE SA BARANGAY HEALTH WORKERS,,"Madadagdagan ang mga cash incentives at allowances ng mga accredited Barangay Health Workers (BHW) sa buong bansa.,Inihain ni Deputy Speaker at Marikina Rep. Romero Quimbo ang House Bill 43 na pumupuntiryang am­yendahan ang Section 6 ng Republic Act 7883 o ang “Barangay Health Workers’ Benefits and Incentives Act of 1995” upang mai-update at mabigyan ng mga benepisyo ang mga BHW sa kanilang kontribusyon sa iba’t ibang health care programs ng pamahalaan.,“As front liners, our Barangay Health Workers are entrusted with primary health care delivery but the benefits and incentives they receive are not commensurate with the heavy responsibilities they bear,” ani Quimbo.,Sa pamamagitan ng panukala, ang mga aktibong health workers ay makakatanggap ng buwanang honoraria na P4,000. May dagdag din na P2,000 cash gift tuwing Disyembre.,“BHWs who have served for ten years and above shall also be entitled a separation pay of P2,000 for every year of service.,Furthermore, a disability benefit of P2,000 for every year of service shall also be given to health workers who sustained injury or sickness arising out of and in the course of perfor­ming their duties,” ayon sa panukala.",,
"Sanggol, patay sa 6-anyos na kuya",,"Kinasuhan ng aggravated manslaughter ng mga awtoridad ang isang 62-anyos na babae, matapos mapatay ng kanyang anim na taong gulang na anak na lalaki ang kapatid nitong sanggol na 13-araw ang edad nang iwanan sa loob ng kotse para kunin ang ipinagawang cellphone sa Florida.,Nabatid na may kalahating oras na iniwan ni Kathleen Marie Steele ang kanyang tatlong anak kabilang ang isang tatlong taon, sanggol at anim na taon sa loob ng kotse at nagpunta sa St. Petersburg para kunin ang pinagawang cellphone.,Nang umalis ang nanay, nagsimulang umiyak ang sanggol dahilan para saktan ng anim na taong gulang na kuya para patigilin kung saan hinablot ang sanggol na akala mo ay basahang manika kung saan ang ulo nito ay tumama sa kisame ng sinasakyang mini van na naging sanhi ng kamatayan ng sanggol.,“He was tossing that baby around like a rag doll,” anang sheriff.,Unang pinalabas ni Steele na sa bahay naaksidente ang sanggol matapos siyang madulas at sumamang nadulas ang car carrier na kinalalagyan ng sanggol.,Hindi sinampahan ng kaso ang bata sa halip ay dinala ang mga ito sa kalinga ng therapeutic foster.,Nalaman na ang asawa ni Steele ay namatay sa sakit na cancer noong 2011 at nagbayad ito ng mala­king halaga para sa isang artificial insemination na na­ging dahilan para ipagbuntis niya ang kanyang tatlong taong gulang anak na lalaki at ang bagong panganak na sanggol na babae na pinangalanan ding Kathleen.,Napabayaan umano ni Steele ang mga anak dahil sa pagtatrabaho matapos nitong maghirap, dahil nasunugan noong nakalipas na taon.",,
Lady solon na si ‘ano’… “I will have to destroy her!” — PDU30,,"Matapos humingi ng paumanhin sa pagbanat kay Chief Justice Maria Lourdes Sereno, nagbanta naman si Pangulong Rodrigo Duterte na “wawasakin” ang isang lady solon sa mga susunod na araw.,“But I have a special ano kay ano. She is a government official. One day soon bitiwan ko iyan in public and I will have to destroy her in public,” banta ni Pangulong Duterte.,Tumanggi pa ang Pa­ngulo na pangalanan ito gayundin ang magbigay ng anumang clue.,“That’s the riddle there. Hintay lang kayo. Akala nila hindi rin ako nakikinig sa kanila,” ayon pa sa Pangulo.,Sinabi ng Pangulo na madalas siyang banatan ng mga human rights advocate at mga NGOs dahil sa kanyang agresibong kampanya sa illegal drugs.,Maliban sa patutsada sa lady solon, matatandaang nagparinig din si Pangulong Duterte sa isang talumpati nito kamakailan sa Zamboanga del Sur laban naman sa isang talunang kandidato na malaki umano ang problema sa ngayon dahil ang kanyang military aide ay nasasangkot sa illegal drugs.",,
Judiciary allowance mula LGUs ibabawal na,,"Pagbabawalan na ang lahat ng local government units (LGUs) na magpondo para sa allo­wances at mga benepisyo ng mga miyembro at kawani ng Judiciary at National Prosecution Service na nakatalaga sa bawat lugar.,Sa ganitong paraan ay inaasahang mapoprotektahan at mapripreserba ang pagiging indipendyente at integridad ng hudikatura.,Ayon kay Agusan del Norte Rep. Erlpe John Amante, hindi naman niya pinupuntiryang ma-“discredit” ang integridad, pagiging patas at moral character ng mga hukom at prosecutors partikular na ang mga tumatanggap ng mga allowances sa mga LGUs.,Ang panukala aniya ay pumupuntiryang bumuo ng isang mekanismo na magbibigay katiyakan ng judicial independence.,“The concept of judicial independence lies on the integrity, morality, incorruptibility and impartiality of the members of the judiciary and the prosecution service,” ayon sa solon.,Nakapaloob sa House Bill 1397 o ang “Enhanced Judicial Independence Act of 2015,” na tungkulin ng estado na tiyakin ang pagkakaroon ng epektibong justice system sa bansa na binubuo ng mga independent minded na mga judges at prosecutors na dapat ay malayo sa anumang tukso ng pera na iniaalok ng mga LGUs sa anyo ng special allowance at iba pang benepisyo.",,
NEXT TARGET: MGA ARTISTANG ADIK!,,"Hawak na ng Philippine National Police (PNP) ang listahan ng mga drug personalities sa showbiz at sinisigurong ‘next target’ na ng pina­igting na kampanya ang mga artista rito.,Kasunod ito ng naunang pahayag ni PNP chief Director General Ronald dela Rosa na kanila ng sunod na tatargetin ang mga high-end bars kung saan may mga high-end customers na gumagamit ng mga party drugs gaya ng ecstacy, green apple at iba pa.,Ayon kay PNP spokesperson Sr. Supt. Dionardo Carlos, ang mga celebrities na umano’y sangkot sa ilegal na droga ay maaaring mga user o pusher.,Sinabi ni Carlos na bukod sa taga-showbiz na mga drug personalities ay nakikipag-ugnayan na rin ang PNP sa mga “gated” subdivision para sa gagawing Oplan Tokhang kabilang na ang mga bahay ng mga artista na sangkot sa illegal drugs.,Pahayag ni Carlos na hindi naman daw sila nahirapan sa paghingi ng permiso sa mga exclusive subdivision dahil very cooperative naman ang mga barangay chairmen sa PNP.,Sa kabilang dako, inihayag ni PNP chief Dir. Gen. Ronald dela Rosa na mayroon na umano siyang inutusan na kakausap sa mga may-ari ng mga high-end bars sa Bonifacio Global City (BGC).,Sinabi ni Dela Rosa na batay sa feedback sa kanya, nagpahayag naman ng suporta ang mga may-ari ng mga high-end bars.,Pagbubunyag pa nito na may nahuli na rin ang PNP na mga foreigner na nagbebenta ng party drugs sa naturang mga bar.",,
Bato sa Senate hearing: Game!,,"Deretsahang inihayag kahapon ni PNP chief Director General Ronald ‘Bato’ dela Rosa na handa nitong iprisinta ang sarili sa Senado kaugnay sa imbestigasyon sa mga insidente ng extrajudicial killings (EJKs) sa bansa.,“Bahagi naman ng a­ming trabaho ang pagsagot sa mga tanong ng mga mambabatas na nagsasagawa ng imbes­tigasyon kaya wala naman dapat ikabahala pag humarap ako sa kanila at handa naman ako,” pahayag ni Dela Rosa.",,
JAIL MASSACRE!,,"Sampung high profile inmates ng Parañaque City Jail ang nasawi sa naganap na pagsabog kahapon sa jail compound habang nasa opisina ng warden ang mga preso para sa isang ‘scheduled dialogue’. Siyam sa mga napatay ay ‘narco inmates’.,Nangyari ang pagsabog na kumitil sa mga preso sa gitna ng impormasyon ng mga awtoridad na may plano diumanong tumakas ang mga nasawi.,Ang planong pagtakas ng mga preso ang isa sa tinitingnang anggulo ngayon ng isinagawang imbestigasyon ng pulisya kaugnay sa nangyaring pagsabog sa loob ng Parañaque City Jail kamakalawa ng gabi na nagresulta sa pagkasawi ng 10 preso.,Ayon kay Parañaque City Polcie Chief S/Supt. Jose Carumba, hindi nila inaalis ang posibilidad na planong pumuga ng mga preso kaya gumawa ang mga ito ng kaguluhan sa loob ng bilangguan.,Posibleng tangka umano ng mga inmates na i-hostage si Jail warden Gerald Bantag para makatakas.,Sa inisyal na im­bestigasyon, sinasabing nakatakda sanang maki­pagpulong ang sampung preso kay Bantag para sa planong paglipat sa ibang kulungan ng ilang bilanggo nang bigla na lamang makarinig ng kaguluhan sa receiving area ng tanggapan nito.,Hanggang sa nagkaroon na ng putok ng baril na sinundan na ng pagsabog ng granada na nagresulta sa pagkasawi ng 10 preso. Maging si Bantag ay nasugatan.,Kabilang sa 10 na nasawi ay ang dalawang Chinese Nationals na sina Jacky Huang at Yonghan Cai na kapwa nahaharap sa kasong may kaugnayan sa droga.,Drug cases din ang kinakaharap ng iba pang nasawi na sina Waren Manampen; Ronald L. Domdom; Danilo C. Pineda; Oliver D. Sarreal; Jeremy B. Flores; Rodel L. Domdom at Jonathan A. Ilas. Kasong robbery with homicide naman sa isa pang nasawi na si Joseph E. Entradicho.,Tiniyak ni Carumba na may mananagot sa naturang insidente dahil nakakapagtakang may nakapagpasok ng granada sa loob ng bilangguan.,Dahil sa insidente, sinibak na rin ang siyam na jail guards kasama si Bantag na pawang naka-duty nang maganap ang insidente.,Nagpapatupad na rin ng lockdown sa bilangguan at walang pinapayagang kaanak ng mga preso na makapasok o makadalaw.",,
Parañaque Police tuloy ang imbestigasyon sa jail massacre,,"Malaliman pa rin ang isinasagawang imbestigasyon ng Parañaque City Police hinggil sa naganap na pagsabog sa loob ng tanggapan ng warden ng Parañaque City Jail (PCJ) na ikinasawi ng sampung preso kabilang ang dalawang Chinese national noong Huwebes ng gabi sa naturang lungsod.,Ayon kay Senior Supt. Jose Carumba, hepe ng Parañaque City Police patuloy pa rin silang na­ngangalap ng impormasyon hinggil sa nangya­ring pagsabog.,Aniya, sumailalim na sa awtopsiya ang sampung preso na nasawi na sina Jacky Huang, Yonghan Cai, Waren Manampen, Ronald Domdom, Rodel Domdom, Danilo Pineda, Joseph Villasor, Oliver Sarreal, Jeremy Flores at Jonathan Ilas kahapon upang malaman kung sa granada o sa tama ng bala ng baril ang ikinasawi ng mga ito.,“Dito ma-trace kung sa granada o bala ng uzi ang ikinamatay ng sampung preso dahil sa may mga narekober na 14 na basyo ng uzi sa pinangyarihan ng insidente kahit nagkalasog-lasog na ang mga katawan nito ay makikita rin kung ano ang tumama sa mga ito,” pahayag pa ng opisyal.,Aniya pa sa loob ng isa hanggang dalawang linggo ay mailalabas na ang autopsy report ng Philippine National Police (PNP) Crime Laboratory ng sampung nasawi.,Sinabi pa ni Carumba na sumailalim na sa pa­raffin at ballistic test ang mga sinibak na jail officer kabilang si Bantag suba­lit dalawa sa sampu ay tumangging sumailalim sa eksaminasyon ng Parañaque City Police.,Aminado naman si Senior Supt. Carumba na may mga lapses sa security protocols sa Parañaque City Jail kung saan naganap ang pagsabog.,Idinagdag pa ng opis­yal na bagama’t wala silang hawak na protocol ng Bureau of Jail Ma­nagement and Penology (BJMP) ay may mga basic protocols na hindi sinunod ng mga jail personnel.",,
Balik-tulak tigok sa engkuwentro,,"Isang notorious shabu pusher na No. 1 sa listahan ng drug personalities sa bayan ng Paombong at dati na ring sumuko sa awtoridad ang napatay na suspek, habang nakatakas ang kanyang kasamahan makaraang makipagbarilan sa operatiba ng Paombong Philippine National Police (PNP) sa Bgy. San Jose, Paombong, Bulacan kamakalawa.,Kinilala ni PC/Insp. Leopoldo Estorque, Acting Chief of Police (COP) ng Paombong PNP, ang napatay na si Jess Bejare y Lindayag alyas ‘Jes’ ng Bgy. San Jose, Paombong na nasawi sa pook ng insidente bunga ng mga tama ng bala sa katawan habang nakatakas ang kanyang kasamang nakilala sa pangalang Bobie.,Ang napatay na si Bejare ay sumuko na sa Oplan Tokhang ngunit muling bumalik sa kanyang iligal na hanap-buhay at nakuha sa kanyang pag-iingat ang isang caliber .38 revolver, tatlong bala, dalawang pakete ng shabu, marked money at isang RKS 150 CC Euro motorcyle na may plakang BC 48725 na kanilang gamit sa iligal na operasyon.",,
Prosecutor biktima ng Bukas-Kotse Gang,,"Biniktima ng hindi pa nakilalang Bukas-Kotse gang ang isang assistant prosecutor ng Nueva Ecija na natangayan ng baril mula sa ninakawang kotse sa No. 105 Kamagong St. Bgy. Maria Theresa, Cabanatuan City noong Biyernes ng madaling-araw.,Napag-alaman na dakong alas-nuwebe na ng umaga nang matuklasan ni Prosecutor Mario Gatmaitan Capalad, 57, nakatalagang Assistant City Prosecutor sa Palayan City, na napagnakawan ang kaniyang kotse (ZDH-451) na nakaparada sa kanilang garahe.,Sa imbestigasyon ni SPO1 Ted Elsinore Go, binasag ang maliit na bintanang salamin sa passenger side at natangay ang clutch bag ng biktima na naglalaman ng ARMSCOR caliber 9mm pistol na may magazine na naglalaman ng pitong bala, kasama ang ilang mahahalagang dokumento.,Puspusang follow-up ang isinasagawa ng pulisya makaraang makakuha ng finger prints sa kotse sa tulong ng SOCO team.",,
"Pulis na nag-blotter sa 2 narco general, pinatay",,"Bangkay na nang matagpuan ang isang miyembro ng Philippine National Police (PNP) na nakatalaga sa Lapu-Lapu City Police Station makaraan lang ang halos tatlong araw mula nang maiulat na nawawala ito.,Nakilala ang biktima na natagpuang wala ng buhay na si PO2 Ryan Casiban dakong alas-10:00 kamakalawa ng gabi sa madamong lugar sa Bgy. Agus, sa lungsod ng Lapu-Lapu sa Cebu.,Lumilitaw na nadiskubre ang bangkay ng biktima ng ilang mga kabataang naghahanap umano ng gagamba sa nasabing lugar at agad itong ini-report sa mga opisyal ng barangay kung saan agad naman umanong rumesponde ang Barangay Tanod na si Joel Godornes.,Naka-unipormeng pantalon, kulay puting T-shirt at wala narin umanong suot na sapatos ang biktima.,Base sa impormasyon na nakalap basag umano ang mukha ni PO2 Casiban na posibleng pinalo ng matigas na bagay, may mga pasa sa paa at halos naaagnas na umano ang bangkay nito.,Lumilitaw na huling nakita umanong buhay si PO2 Casiban nitong nakalipas na Miyerkules ng madaling-araw habang naka-duty ito subalit umalis ito at nag-iwan umano ng mensahe sa police blotter na sina retired PNP Gen. Marcelo Garbo at retired Gen. Vicente Loot ang umano’y bahagi ng drug syndicate sa bansa at magmula noon ay hindi na ito nakita pa.",,
Mga Kwentong OFWs: Nagpapasaklolo sa sulat,,"“Tulungan po ninyo akong makaalis, bago ako mapatay ng aking among babae!”,Ito ang mariing pana­wagan ng isang Pinay overseas worker sa gobyerno matapos tangkain patayin ng kanyang amo sa Dammam, Saudi Arabia.,Sa pamamagitan ng isang sulat na ipinarating ng  nasabing overseas Filipino worker (OFW) na itinago sa pangalang ‘Delia’,  nasa hustong gulang at namamasukang domestic helper (DH) sa Dammam, Saudi Arabia,   ayon kay John Leonard Monterona, tagapagsa­lita ng United Overseas Filipinos Worldwide (U-OFW), humihingi siya ng tulong sa embahada ng Pilipinas sa Saudi na makauwi ng Pilipinas.,Kuwento ni Delia, lagi siyang pinag-iinitan ng asawa ng kanyang among si Mohammed Ali Ibrahim Obtain ng 106 Taibah St. Jubail Al Sinaiyah dahil sa selos.,Minsan na aniya siyang pinagplanuhan patayin ng among babae nang sabihan ito na huwag maglalapit sa kanyang asawa (among lalaki).,At sa oras na hindi tumigil sa paglapit na among lalaki ay sinabihan siya ng asawa nito na may mangyayaring masama sa kanya.,Bukod pa dito ay hindi siya pinapakain sa tamang oras at sobra-sobra ang  oras niya sa pagtatrabaho.,Kaya’t nanawagan si Delia sa kinauukulan sa Saudi Arabia at sa embahada ng Pilipinas na tulungan siyang makatakas sa kanyang amo hangga’t wala pang nangyayaring masama sa kanya.,“Takot na takot po ako sa kanya. Sana po matulungan ninyo akong makauwi ng Pinas hanggat wala pa pong nangyayaring masama sa akin,” nagmamakawang pahayag ni Delia sa kanyang sulat.,Nabatid na noong Oktubre 25, 2015 nang magtungo si Delia sa nasabing bansa at nasa sampung buwan na siyang nagtratrabaho bilang DH.,Sa kasalukuyan ay ginagawa ng embahada ang lahat para ma-verify ang nasabing impormasyon sa sulat upang maisalba agad ang nasabing Pinay.",,
"Fidel Castro, 90-anyos na!",,"Nagdiwang ng kanyang ika-90 kaarawan ang Cuban revolutio­nary leader Fidel Castro sa bansang pinamunuan sa loob ng kalahating century.,Si Castro ay itinuring na Bayani at diktador ay kinikilala sa Cuba bilang isang pinakamalaking tao sa kasaysayan.,Sa loob ng kanyang 48-taon sa kapangyarihan, hindi niya kinilala ang naging 10 Pangulo ng US.,Ang dating warrior ay nanguna sa pagpapatalsik sa diktador na si Fulgencio Batista noong 1959, gayunpaman mahina na ang pangangatawan ng Cuban lea­der. Sa kabila na bihira nang marinig si Castro, makikita pa rin ang nag­lalakihang billboards nito sa Caribbean Islands.,Walang anumang public event na gaganapin sa kanyang kaarawan pero sa isip ng kanyang mga kaibigan at kaaway alam sa bawat sulok ng Havana ang kanyang kaarawan.,Ang state newspaper ng isang komunistang lupain ay ilang araw na naglagay ng kanyang mga larawan at artikulo para sa paggunita ng kanyang kaarawan at isang konsiyerto rin ang ginawa bilang pagkilala sa kanyang nagawa.,Si Castro ay nagretiro sa kanyang publikong buhay noong 2006 dahil sa sakit at inilipat niya ang Presidency sa kanyang kapatid na si Raul noong 2008.",,
Pusher tumimbuwang sa sementeryo,,"Sa sementeryo na nakagawiang mag­lungga ng isang kilalang tulak sa bayan ng Noveleta, Cavite, ngunit doon na rin nagtapos ang kanyang buhay matapos manlaban sa mga operatiba dakong alas-11:00 ng umaga kahapon.,Sa panayam ng Abante kay PO3 Junathan Baricuatro ng Noveleta Municipal Police Station, nakabili ng P200 na halaga ng shabu ang poseur buyer sa suspek na si John Mark Pascual, 26, plantsado na sana ang transaksyon ngunit isa sa dalawang kasama ng suspek ang nagtimbre na asset ng parak ang nakabili ng shabu.,Dito na nagkaron ng maigting na habulan at palitan ng putok, na nagresulta sa pagbulagta ng suspek sa Noveleta Public Cemetery, Bgy. Poblacion, na nagsisilbing drug den na rin ng grupo ng napaslang na suspek, habang tuluyang naka-eskapo ang dalawang kasama nito.,Dalawang tama ng bala sa dibdib ang tinamo ni Pascual, na ayon sa kanyang mga kaanak ay ilang ulit na nilang kinumbinsi na sumuko at iwan ang tiwaling gawain, narekober ang gamit nitong kalibre .38, ilang plastic sachet ng shabu at drug paraphernalia.",,
Ex-mayor sabit sa appointment,,"Kakasuhan ng Office of the Ombudsman sa Sandiganbayan ang isang da­ting mayor ng Surigao del Sur matapos mag-appoint ng isang aplikante na hindi kuwalipikado sa posisyon.,Ayon kay Ombudsman Conchita Carpio-Morales, mahaharap sa kasong paglabag sa Article 344 sa Revised Penal Code o Unlawful Appointment si dating Carmen, Surigao del Sur Mayor Antonio Borda Jr.,Nag-ugat ang kaso ni Borda nang i-appoint nito si Louise Laorden bilang local civil registrar noong 2004 kahit hindi kuwalipikado ang aplikante sa isang permanenteng posisyon.,Base sa imbestigasyon, wala umanong legal qualification tulad ng tatlong taong karanasan sa civil re­gistry na nakasaad sa Local Government Code si Laorden subalit itinatala pa rin ito ni Bordan.,Hindi rin umano ina­prubahan ng Civil Service Commission ang appointment ni Laorden.",,
Syrian refugees inimbita ni Pope,,"Inimbitahan ni Pope Francis sa isang panang­halian ang 21 Syrian re­fugees sa kaniyang tirahan sa Vatican para makasalamuha.,Base sa Vatican masayang hinarap ng Santo Papa, na kilalang malapit sa mga mahihihirap at mga bata, nang makita nito ang pamilya ng mga Syrian refugees na karamihan ay mga Muslims sa Santa Marta residence ang guest house sa loob ng Vatican.,Dito ay niregaluhan ng laruan ng Santo Papa ang mga batang re­fugees.,Bilang ganti ay iniabot ng mga batang Syrian refugees sa Santo Papa ng kanilang mga drawing bilang pasasalamat.,Sa mga larawan na ipi­nakita ng Vatican ay ang mga larawan kung ano ang naging karanasan ng mga batang re­fugees.,Naantig naman ang puso ng Santo Papa dahil sa nakakalungkot na mga larawan na ipinakita ng mga bata.",,
Plus P2M pa kay Hidilyn,," — Sa labis na tuwa at paghanga sa dalang karangalan ni Hidilyn Diaz sa bansa, ipinasya ni Pangulong Rodrigo Duterte na dagdagan pa ng P2 milyon ang pabuya sa Olympian winner. Mag-aalas-10:00 kamakalawa ng gabi Agosto 11, nang lumapag ang eroplanong sinakyan ng Zamboangeña sa Davao City International Airport. Dumiretso na ito sa Malacañang in the South sa Pa­nacan Davao City para sa Courtesy Call sa Pangulo.,Lalo pang nagulat at natuwa ang Olympian winner nang ipahayag ng pangulo ang karagdagang P2M regalo para sa karangalang dala nito sa buong bansa.,Ayon kay Diaz bahagi ng regalong natanggap ay gagamitin niya sa pagbili ng lupa sa katabing bahay nila upang pagawan ng gym para ibahagi sa kababayang interesado sa sports.",,
"ISIS threat sa PH Miss U, pinaghahandaan na!",,"Inaalam na ng pamunuan ng Armed Forces of the Philippines (AFP) ang authenticity at ang pinagmulan ng video na nagpapakita ng may banta umano ang Islamic State of Iraq and Syria (ISIS) sa gaganaping Miss Universe sa bansa sa 2017.,Batay sa statement na ipinalabas ni Col. Edgar Arevalo, ng Public Affairs office ng AFP, nakapaloob dito na sineseryoso ng AFP ang anumang banta verified man ito o hindi.,Sinabi ni Arevalo na ang kanilang hakbang ay hakbang din ng iba pang ahensya ng pamahalaan kabilang na ang Philippine National Police (PNP) nang sa gayon ay maka­kilos na mapigilan ang anumang uri ng pananakot.,Gayunman, patuloy pa rin ang paninindigan ng AFP na walang presensya ng ISIS sa bansa at anumang grupo na nagpapakita ng konektado sa ISIS.,Sinabi ni Arevalo na posibleng ang mga nagpapakalat ng isyu ay may layon lamang na makakuha ng atensyon at maging ng pondo.,Samantala, nanawagan si AFP chief of staff Gene­ral Ricardo Visaya sa publiko na maging mapagmat­yag at mahinahon dahil ang ipinakikita sa video ay takutin ang taumbayan tulad ng ginagawa ng ISIS.",,
PH Army ang in-charge sa Marcos burial,,"Ang Philippine Army (PA) ang opisyal na manga­ngasiwa sa paghihimlay sa mga labi ni da­ting Pangulong Ferdinand Marcos sa Libingan ng mga Bayani (LNMB) sa Fort Bonifacio sa Taguig.,Ito ay matapos lagdaan ni Rear Admiral Ernesto Enriquez, deputy chief of staff for reservist and retiree affairs ang direktiba, batay na rin sa pahintulot ni Armed Forces of the Philippines (AFP) chief of Staff Lt. General Ricardo Visaya.,Inatasan ang PA na bigyan ng kaukulang military honor si Marcos bilang dating pangulo ng bansa.,Iniutos rin sa PA na pangunahan ang iba’t ibang seremonya kasama ang kakaibang departure honor.,Kasabay nito, nagtalaga na ang PA ng protocol officer para makipag-coordinate sa pamilya ni dating Pangulong Marcos kasama ang iba pang de­talye sa paghahatid sa hu­ling hantungan ng dating pangulo ng bansa.,Kahapon ay muling pinanindigan ni Pangulong Rodrigo Duterte na may batas siyang sinusunod sa desisyon na ipalibing sa LNMB ang pumanaw na diktador.,“The law is there. Existing. You read it a thousand times and you still arrive at a conclusion that he is qualified. Even if he is not a hero, he was a soldier,” giit ng Pangulo sa isang press conference sa Davao City.,Kasabay nito, ibinasura ng Pangulo ang mungka­hing idaan sa referendum ang usapin para mapulsuhan ang sambayanan.,Pero matigas rin ang paninindigan ng ilang progresibong kongresista na tutulan at hadlangan ang hero’s burial ni Marcos dahil isang malaking kahihiyan umano ng mga Pinoy sa international community ang hakbang na ito.,“The rest of the world sees Ferdinand Marcos as a dictator and human rights violator. How can many of us not see it too?” ani Akbayan partylist Rep. Tom Villarin.",,
"Bulagtaan pa more sa Bulacan, Cavite, Albay, Cabanatuan",,"Patay ang apat na umano’y mga tulak ng iligal na droga na kinabibi­langan ng isang sundalo at dating pulis matapos na makipagbarilan umano sa mga aarestong awtoridad sa isinagawang buy-bust operation sa loob ng isang bar kamakalawa ng gabi sa bayan ng Gunibatan, Albay.,Kinilala ang mga nasawing suspek na sina Joel Coderes, sundalo na nakatalaga sa 31st Infantry Battalion sa Juban, Sorsogon; Ferdinand Rigo, alyas ‘Dindo’, dating pulis at asawa ng isang ahente ng Philippine Drug Enforcement Agency (PDEA) na siyang target ng buy-bust operation; mag live-in partner na sina Valdemar Olaguer at Crisanta de Castro.,Nakuha sa pag-iingat ng mga ito ang apat na kinabibilangan ng dalawang kalibre .45, isang kalibre .38 at isang magnum .357 gayundin ang tatlong granada at mga sachet ng shabu na ina­alam pa kung magkano ang halaga.,Ayon kay Chief Insp. Luke Ventura, hepe ng Guinobatan Municipal Police Station (MPS), naganap ang insidente dakong alas-7:55 ng gabi sa Ka Daps Corner Bar na matatagpuan sa Purok 3 Brgy. San Francisco ng nabatid na bayan.,Samantala, sa Bulacan, isang shabu pusher na bumaril at nakapatay kamakailan sa isang kawani ng pribadong kumpanya ang napatay din makaraang makipagbarilan sa operatiba ng Anti-Illegal Drugs Special Operations Task Force ng Sta. Maria PNP sa KM.40 ng Brgy. Pulong-Buhangin, Sta. Maria, Bulacan kamakalawa.,Kinilala ni P/Supt.Raniel Valones, Sta. Maria police chief ang napatay na suspek na si Christopher Yap alyas ‘Mac-mac’, nasa hustong gulang ng Brgy. Pulong-Buhangin, ng nasabing bayan na nasawi sa lugar ng engkuwentro bunga ng mga tama ng bala sa katawan.,Isa namang kapangalan ng basketball player na si alyas Chris Tiu (Roberto Tiu ang tunay na pangalan) na umano’y notorious shabu pusher ang nanlaban kaya’t napatay ng Drug Enforcement Unit (DEU) ng San Jose del Monte City sa buy-bust operation sa Brgy. Bagong Buhay III, SJDM City, Bulacan. Nakumpiskahan ito ng caliber .38 revolver at limang pakete ng shabu.,Sa Cabanatuan City, isang nakilalang Rodante Liwag Abellaneda ang natagpuang patay sa ba­yan ng Brgy. Captain Razel Nangel. Nakabalot ng damit ang ulo nito ang nakuhaan pa ng tatlong sachet ng shabu sa wallet.,Sa Cavite, kalalaya lamang ni Jeyren Peregino, 33, na umano’y bu­malik sa dati nitong bisyo na pagtutulak ng droga. Lumaban umano ito sa mga pulis kaya ito ay napatay.",,
Ika-3 kaso vs PNoy sa Mamasapano,,"Isinampa ng ilang kaanak ng mga napatay na mi­yembro ng Special Action Force (SAF) sa Mamapasano Maguindanao ang ikatlong kaso laban kay dating Pangulong Benigno ‘Noynoy’ Aquino III.,Sinamahan ng mga opisyales ng Volunteers Against Crime and Corruption (VACC) ang ikatlong batch ng mga complainant sa Office of the Ombudsman para isampa ang ikatlong kaso ng reckless imprudence resulting in multiple homicide laban kay Aquino.,Tulad ng unang dalawang kaso, kasama sa mga kinasuhan sina dating Philippine National Police (PNP) Director General Alan Purisima at dating SAF Director Getulio Napenas.,Ang ikatlong complainant ay kinabibilangan ng ina ni PO3 John Lloyd Sumbilla na si Telly; ina ni PO3 Rodel Ramacula na si Helen at si Lorna na ina naman ni PO3 Joseph Sagonoy.",,
"Mag-asawang Aiza at Liza, ipinuwesto ni Duterte",,"Itinalaga ni Pangulong Rodrigo Duterte ang mag-asawang sina Liza Diño at Aiza Seguerra sa dalawang posisyon sa pamahalaan.,Ayon kay presidential spokesperson Ernesto Abella, si Diño ay tatayong chairperson ng Film Development Council of the Philippines (FDCP) sa loob ng tatlong taon. Papalitan nito ang kasalukuyang chairman na si Briccio Santos.,Si Seguerra naman ay itinalaga bilang chairman ng National Youth Commission sa loob din ng tatlong taon at papalitan nito si chairman Gio Tingson.,Ang dalawa ay aktibong nangampanya at supporter ni Pangulong Duterte.,“We extend our warmest congratulations to Mr. Aiza Seguerra,” mensahe ni Kabataan partylist Rep. Sarah Jane Elago sa appointment ng singer-actress.,Ang NYC ay government policy-making body para sa mga kabataang Filipino at naniniwala si Elago na maraming magagawa ang singer-actress para sa kabutihan ng lahat ng mamamayan.",,
Mga nagugutom dumami — SWS,,"Tumaas ang bilang ng mga Pinoy na nakaranas ng gutom sa buwan ng Hunyo kumpara noong Abril, ayon sa survey ng Social Weather Station (SWS).,Base sa isinagawang pagtatanong sa 1,200 respondents sa buong kapuluan noong Hunyo 24-27, umabot sa 15.2% o katumbas ng 3.4 milyong pamilya ang nagsabing sila ay nakaranas ng gutom mula sa 13.7% o 3.1 milyong pamilya noong Abril.,Sa bilang ng pamilyang nakaranas ng gutom, tinatayang tatlong milyong pamilya ang nagsabing minsan o ilang beses silang nakaranas ng gutom.,Samantala, mayroon namang 446,000 pamilya ang nagsabing madalas silang makaranas na walang laman ang tiyan.",,
Summary dismissal sa 116 ‘drug’ cops,,"Sinimulan na ng Philippine Natio­nal Police (PNP) ang proseso sa pagsasailalim sa dismissal ng may 116 pulis na nagpositibo sa isinagawang confirmatory drug test ng Pambansang Pulisya.,Ayon kay PNP Directorate for Investigation and Detective Management (DIDM) chief, S/Supt. Fausto Manzanilla, isasailalim na sa summary dismissal ang 116 na mga pulis matapos bumagsak sa confirmatory test.,“Nasa proseso na po tayo ngayon ng summary dismissal at sa lalong mada­ling panahon po ay ilalabas na ang resulta,” wika ni Manzanilla.,Matatandaan na mahigit sa 75,000 pulis na ang isinalang sa drug test kabilang ang 34 PNP personnel na una nang humarap kay Chief PNP Ronald ‘Bato’ dela Rosa matapos mapabilang sa narco-list ni Pangulong Duterte.,Ang mga nasabing pulis ay haharap din sa kasong kriminal at administratibo bukod sa pagsibak sa mga ito sa sebisyo.",,
PDU30 kay CJ Sereno: SORRY!,,"Humingi ng paumanhin si Pangulong Rodrigo Duterte kay Chief Justice Maria Lourdes Sereno sa mga nasabi nito na hindi umano naman niya intensyong makasakit kasabay ng pag-amin na pinagsisihan din nito ang “verbal tangle” sa Punong Mahistrado.,“I apologize to the Chief Justice for the harsh words. It was never intended,” pahayag ng Pangulo.,Sinabi pa nito na ang kanyang desisyon na pa­ngalanan ang mga sangkot sa ilegal na droga ay kanyang paraan para agad maresolba ang pinakama­laking problema ng bansa.,“Ako kasi because of the magnitude of the problem it was my way of solving the problem within the ambit of my powers as President,” paliwanag ng Pangulo.,Katwiran pa ng Pa­ngulo, hindi tamang hakbang na hintayin pa ang pagpapalabas ng warrant of arrest na napakatagal bago gumawa ng hakbang sa mga opisyal ng gobyerno na nasasangkot sa illegal drug trade.,Una nang ikinairita ng Pangulo ang tono ng sulat ni Sereno na tila inuutusan siya.,Sinagot ito ni Pangulong Duterte sa mga salitang hindi alam ng Punong Mahistrado ang sitwasyon ng droga sa bansa at nagbanta pa ito na magdedeklara ng martial law kung patuloy na makikialam ang SC sa kanyang pamamaraan ng pagdurog sa illegal drug problem ng Pilipinas.,Tinanggap ni Sereno ang ‘sorry’ ng Pangulo pero nananatiling tikom ang bibig.,“The Chief Justice appreciates the President’s latest remarks. As previously announced she will not say anything to this matter,” ayon kay SC spokesman Theodore Te.",,
Crime rate bumagsak,,"Malaki ang ibinaba ng pangkabuuang insidente ng krimen sa unang kalahati ng taong 2016.,Ito ang ipinagmalaki ni Philippine National Police (PNP) Directorate for Investigation and Detective Management executive officer S/Supt. Fausto Manzanilla na sinabing mula 341,543 kaso noong unang bahagi ng nakaraang taon ay bumagsak sa 50,134 o 14.68% na lang ngayong taon.,Bumagsak din ang average monthly index crime rate ng 5.44% crime volume, habang tumaas naman ng 3.7% ang crime solution efficiency dahil umano sa mas pinaigting na laban ng PNP kontra kriminalidad sa bansa.,Samantala, matatandaang inamin ni PNP spokesman Chief Supt. Dionardo Carlos sa isang press briefing sa Camp Crame na hindi maitatanggi ang pagtaas naman ng mga kaso ng pagpatay na resulta ng nasabing programa ng hanay.",,
Martial Law ‘joke’: Case closed na ‘yan!,,"Para kay Sen. Panfilo Lacson, hindi na kaila­ngang pagdebatehan pa ang sinabi ni Pangulong Rodrigo Duterte na magdedeklara siya ng Martial Law kapag nauwi sa constitutional crisis ang girian nila ni Supreme Court (SC) Chief Justice Maria Lourdes Sereno.,Ito’y dahil sa hindi naman daw pinatulan ni CJ Sereno ang mga banat sa kanya ni Pangulong Duterte.,“I think that issue, may closure na, because the CJ herself refused to engage the President in a word war. So let’s leave it at that,” ani Lacson.,Sinabi pa ni Lacson na dapat masanay na ang mga Pilipino, lalo na ang media, kung ano ang seryoso at hindi sa mga inihahayag ng Pangulo.,“…don’t take it seriously. By now dapat alam na natin magbasa between the lines pag nagsalita ang Presidente,” anang senador.,Si dating Dasmariñas Cong. at ngayo’y Ma­yor Elpidio Barzaga Jr., idinepensa ang Pangulo sa pagsasabing hindi lang ang hudikatura at lehislatura ang pwedeng mag-check-and-balance dahil mas may karapatang gumawa nito si Pangulong Duterte.,“It’s about time for the President to assert that power,” diin ni Barzaga.",,
“Saludo po ako sa inyo!”,,"Anumang oras ay dadating sa Davao City si Olympic silver medalist Airwoman 2nd Class Hidilyn Diaz para mag-courtesy call kay Pangulong Rodrigo Duterte.,Sa isang maiksing mensahe, taus-puso ang pagbati at pasasalamat ng Pangulo sa atletang Pinay sa karangalang ibinigay nito sa bansa.,“Salamat po sa honor, saludo po ako sa inyo. Hangad ko ay iyong pa­tuloy na pagtatagumpay,” mensahe ni Pangulong Duterte sa Zamboangueñang atleta.,Laking gulat ng 25-anyos na Olympian nang malamang sa Davao siya sasalubungin at iwe-welcome ng Pa­ngulo. Matagal na aniyang pangarap ni Diaz na makarating ng Davao ngunit hindi ito nagkaroon ng katuparan bunsod nang kawalan ng budget para mag-travel.,Kung magkaroon umano ng pagkakataon ang atleta ay pupunta rin sa Samal Island kung saan naroon ang isang pinsan.,Makakasama ni Diaz ang kanyang teammate na si Nestor Colonia at coach na si Alfonsito Aldanete sa pakikipagkita sa Pangulo. Excited umano si Diaz dahil gusto niya ng prutas na durian.,“Wow! Excited ako, I love durian,” ani Diaz.",,
"$2.4-B ng Japan, pondo sa bagong railway",,"Pormal na inanunsyo ng Japan nitong Biyernes na nakahanda itong tulungan ang bansa sa pagbibigay ng $2.4 bilyong pondo para sa gagawing bagong railway upang maibsan ang lumalalang trapiko,Ang proyekto ay may habang 38-kilometro na kokonekta mula Maynila papuntang lalawigan ng Bulacan.,“This is one of the biggest projects Japan has ever embarked upon using the yen loan,” pahayag sa media sa bansa ni Masato Ohtaka, deputy press secretary for Japan’s ministry. “Railways are one of our fortes… We sympathize with the Filipinos that this is a project that needs to be done very, very quickly.”,Ang utang na ito ay para sa Philippine transportation department nababayaran sa mahigit na 40 taon, gayunman walang sinabi si Ohtaka sa timeline ng proyekto.,Kasabay nito ay magdo-donate rin ang Japan ng coast guard vessels at leasing aircraft para maging maayos ang kapasidad ng maritime sa bansa.",,
JUDGE NAPIKON SA ‘POKEMON GO’,,"Adik ka na ba sa paghahanap kay ‘Pokemon’? Isang seryosong babala ito. Hindi pwedeng hana­pin sa kahit saan ang virtual creature na ito dahil kung sa sala ng isang judge sa Cebu ito gagawin, kulong at multa ang aabutin!,Walang panahon si Cebu City Judge Yvonne Cabaron Artiaga para sa ganitong klaseng mobile game kaya kung merong gagawa nito sa kanyang sala ay papatawan niya ito ng ‘contempt’.,Sabi ng hukom, nakakaabala sa court proceedings ang paglalaro sa mobile phones ng sinumang nasa loob ng kanyang sala.,Para ipaalam sa lahat ang istriktong pagbabawal niya sa ‘Pokemon Go’, nagpaskil pa ito ng dalawang warning notices na handwritten sa bond paper sa mga pinto ng kanyang sala.,“Under pain of contempt, Pokemon catching inside the court is strictly prohibited. Justice may be blind but it can see Pokemon catchers. Violators will face fine and imprisonment,” anang isang mensahe na isinulat sa asul at pulang marker at pirmado ng lady judge.,Sa dagdag na impormasyon sa ulat ng ABS-CBN online news, inilagay diumano ni Judge Artiaga ang signs matapos mapansin ang kasama ng isang testigo na “smacking his phone”, na karaniwan umanong nakikita kapag naglalaro ng ‘Pokemon Go’.,“It is my inherent power to cite anyone in contempt if they disrupt the proceedings in court. They can be fined or jailed,” ani Artiaga, na presiding judge ng Municipal Trial Court in Cities Branch 3 sa Cebu City.,Sa labas ng kanyang sala ay ikinabit din ni Artiaga ang isa pang handwritten warning na nagsasaad ng, “Lawyers & Litigants: There is no Pokemon in my chamber. I will use to the full extent of my contempt power for any Pokemon related disturbance. Knock at your own risk,” na pirmado rin niya.,Ang ‘contempt’ sa lower court ay mayroong multang hindi hihigit sa P200 o/at kulong na isang araw.,Ang Philippine National Police (PNP) ay mayroon ding seryosong babala sa mga nahuhumaling na ‘Pokemon Go’ catchers.,Kahapon ay nagpalabas ng safety tips ang PNP-Police Community Relations Group (PCRG) sa mga catchers:,*Huwag i-display ang cellphone sa matataong lugar dahil takaw-agaw ito.,*Siguruhing magpaalam sa may-ari ng pribadong lugar bago pumasok para hulihin si ‘Pokemon’.,*Huwag sumuot sa madidilim na lugar dahil pwedeng maholdap dito.,*Bawal maglaro ng ‘Pokemon Go’ kapag nagmamaneho.",,
Masayang nakauwi sa ‘Pinas,,"Masayang-masaya na nakauwi ang 24 overseas Filipino worker (OFWs) nang salubungin kahapon ng mga kawani ng Overseas Welfare Workers Administration (OWWA) sa Ninoy Aquino International Airport (NAIA) Terminal 1 mula sa bansang Kuwait.,Ayon kay Yolanda Peneranda, hepe ng Repatriation Unit ng OWWA dakong alas-3:20 ng hapon nang lumapag ang Gulf Air Flight GF-154 sa NAIA Terminal 1, ang sinakyang eroplano ng mga balik-bansang Pinay workers.,Kitang-kita sa mukha ng mga ito ang labis na katuwaan at parang nabunutan ng tinik nang makaapak muli sa Pilipinas na ligtas sa kahirapan at kapahamakan.,Ang mga bagong da­ting na OFWs ay kasama ng mga naunang dumating noong Agosto 2, kung saan 96 na Filipino workers ang umuwi mula sa Kuwait.,Ang nasabing OFWs ay pawang namasukang domestic helpers, na tumakas sa kanilang mga amo dahil sa pagmamaltrato at matinding homesickness. Nagpasaklolo ang mga ito sa gobyerno sa pamamagitan ng repatriation program.,Pahayag pa ni Penaran­da, ilan sa mga ito ay hindi pinapasuweldo kaya’t sila mismo ang kusang umalis sa kani-kanilang mga amo.,Sa 24 OFW na duma­ting, anim dito ay sinalubong ng kani-kanilang pamilya na pawang mga taga-Metro Manila lamang habang ang 19 na natitira ay nasa pangangalaga ngayon ng OWWA at ito ay kanilang tutulungan na makauwi sa kani-kanilang probinsiya., “Malalayo po ang kanilang mga probinsiya kaya pansamantalang dito muna sila sa opisina namin habang inihahanda ang kanilang mga ibibigay na financial support para sa kanilang pag-uwi sa probinsiya,” pahayag pa ni Penaranda.,Handa namang pagkalooban ng livelihood program ang mga OFWs na bumabalik sa Pilipinas na sadyang hindi na makakabalik pa sa kanilang trabaho sa abroad.,Nabatid na tumagal ng dalawa hanggang tatlong buwan ang pagproseso ng mga dokumento ng mga nasabing bilang ng manggagawang Pilipino bago sila napauwi dito sa Pilipinas.,Inaasahan pa nilang marami pang mga distressed na manggagawang Pilipino ang mapapauwi ng gobyerno dito sa Pilipinas.",,
"Banggaan ng pick-up at bus, 10 nadale",,"Tatlo ang patay habang pito naman ang sugatan makaraang sumalpok ang isang pick-up truck sa isang pampasaherong bus sa Maharlika Highway, Brgy. Calumpang, Tayabas City, sa Quezon Province kamakalawa ng hapon.,Kinilala ang mga nasawi na sina Jomar Salimbao, 25-anyos na idenaklarang dead-on-arrival sa ospital; Charles Andrew Salimbao Burce, dalawang taon gulang at ang pitong buwan na sanggol na si Natashca Helbulario Mayce na kapwa nasawi habang nilalapatan ng lunas sa Lucena United Doctor’s Hospital.,Sugatan naman sina Neddy Burce, Sherwin Burce, Noelito Burce, Gabriel Salimbao, Jennelyln Basilan, at Billy Velasco pawang residente ng Brgy. Gulod Novaliches Quezon City at mga pasahero ng Mitsubishi pick-up L200 (TKK 994) na minamaneho ng sugatan ding si Charlie Burce.,Batay sa report ng Tayabas Police, dakong alas-dos ng hapon, patungong direksyon ng Lucena City  ang pick-up nang biglang okupahin nito ang kaliwang linya kaya hindi naiwasan ang kasalubong na Jam Bus Liner (TXG 390) na minamaneho ni Ermin Gensaya.,Sa lakas ng impact, halos nawasak ang buong pick-up truck na naging sanhi ng pagkapinsala ng mga sakay nito.,Sumuko naman sa pulisya ang driver ng nakaba­ngaang bus.",,
"MILF leader patay, 10 pa timbog sa raid",,"Kumpirmadong nasawi ang isang lider ng Moro Islamic Liberation Front (MILF) habang 10 kasamahan nito ang inaresto kung saan isa rito ay sugatan sa isinagawang drug raid kahapon ng madaling-araw sa Sultan Kudarat.,Kinilala ni Sultan Kudarat Police Provincial director S/Supt. Raul Supiter, ang nasawing suspek na si Ugalingan Manuel, Jr. alyas ‘Kumander Boyet’.,Ayon kay Supiter, sinalakay ng pinagsanib na puwersa ng pulisya at mga sundalo ang bahay ni Ma­nuel sa Sitio Ogis, Bgy. Marguez, Esperanza, Sultan Kudarat, sa bisa ng search warrant pero nanlaban ito at nakipagpalitan ng putok sa raiding team.,Narekober ng raiding team ang isang kalibre .45 pistol, AK-47 rifle, dalawang M-14 rifles, M203 rifle, tatlong Garand rifles, M79, round ng RPG, 2 rounds ng 40mm, assorted ammos, bandoliers, 10 sachet ng shabu at drug paraphernalia.,Ang 10 inaresto ay pawang nakadetine ngayon sa Esperanza Police Station.",,
Radio announcer na hit-and-run,,"Nasawi ang isang radio announcer nang mabiktima ng hit-and-run habang lulan ng kanyang motorsiklo sa Cotabato City kamakalawa ng gabi.,Dead on the spot ang biktimang si Datu Abel Mastura, kilalang Moro announcer sa DXCM Radyo Ukay ng UMBN sa Cotabato City. Siya rin ay naging station manager, photo journalist ng Mindanao Newscast, naging bahagi ng Bangsamoro announcer ng Hot FM at program director ng Voice FM sa nasabing lungsod.,Lulan ang biktima ng motorsiklo mula sa kanyang trabaho at pauwi na sa kanyang tahanan nang ito ay mabundol ng hindi matiyak na sasakyan.,Sa ngayon ay nagpapatuloy pa ang imbestigasyon ng pulisya para makilala at mahuli ang res­ponsable sa pagkakabundol sa biktima.",,
$2.4B para sa railway system handog ng Japan,,"Maglalaan ang gobyerno ng Japan ng $2.4 bilyon para sa isang railway system na naglalayong maibsan ang matagal nang suliranin sa daloy ng trapiko sa buong Kamaynilaan.,Sinabi ni Deputy press secretary for Japan’s fo­reign ministry Masato Ohtaka, ito ang isa pinakamalaking proyekto na pinasok ng nasabing bansa.,Nabatid na isang pautang para sa transportation department ang pondo na babayaran sa loob ng 40 taon.,“This is one of the biggest projects Japan has ever embarked upon using the yen loan,” sabi ni Ohtaka.,“Railways are one of our fortes. We sympathize with the Filipinos that this is a project that needs to be done very, very quickly,” dagdag nito.,Inaasahang ikokonekta ng 38-km (24-milya) na proyektong elevated commuter line ang National Capital Region (NCR) at ang probinsya ng Bulacan.",,
"Tuloy ang ulan sa Luzon, Visayas",,"Inihayag ng Philippine Atmospheric Geophysical and Astronomical Services Administration (PAGASA) na asahan pa rin ang mga pag-ulan kahit nakalabas na ng Philippine area of responsibility (PAR) ang low pressure area (LPA) sa hilagang Luzon.,Subalit isa pa rin LPA o namumuong sama ng panahon ang namataan sa layong 1,705 kilome­tro sa Silangan ng Casiguran, Aurora at inaasa­hang mabubuo ito bilang bagyo ngayon weekend sa labas ng PAR at magpapalakas sa hanging haba­gat na magdudulot ng mga pag-ulan sa malaking bahagi ng Luzon at Visayas.,Kabilang sa mga makakaranas pa rin ng mga pag-ulan ang Zambales, Bataan, Pangasi­nan, Mindoro, Palawan, Cavite at Batangas.,Habang may mga big­laang pag-ulan ding aasa­han sa Metro Manila, Ilocos Region, Cordillera Administrative Region (CAR), Batanes, Babu­yan, Calayan Group of Island at Western Visayas.",,
"Tulay sa Coron, inanod",,"Kayod ang Department of Public Works and Highways (DPWH) Region IV-B sa pagsasaayos ng gumuhong tulay sa bahagi ng Coron, Palawan dahil sa malakas na pagbuhos ng ulan na nagdulot ng pagbaha.,Sa kalatas ng DPWH, nasira ang Balolo Detour Bridge sa Barangay Guadalupe, na matatagpuan sa KM0013+913 kung saan nadala ng baha ang nasabing tulay.,Ayon kay DPWH Region IV-B Director Subair S. Diron, agad na kumilos ang DPWH Disaster Risk Reduction Management (DRRM) team, para isaayos ang nasabing nasirang tulay.,Inatasan din ang mga ito na tumulong sa mga stranded commuters na naapektuhan ng nasabing tulay.,Samantala, ang Bataclan Detour Bridge sa KM0026+215, Brgy. Bintuan, Coron, na u­nang isinara sa daloy ng trapiko ay binuksan na at maaaring daanan ng mga sasakyan.",,
"7K OFWs sinaklolohan ng OWWA, POEA",,"Umakyat na sa 7,155 overseas Filipino workers (OFWs) ang natulu­ngan ng Overseas Workers Welfare Administration (OWWA) at Philippine Overseas Employment­ Admi­nistration (POEA) na naapektuhan ng financial difficulties sa siyam na kumpanya sa Saudi Arabia sa ilalim ng Relief Assistance Program (RAP).,Sa inilabas na kalatas ng OWWA, ang nasabing mga OFWs ay pawang mga nagtatrabaho bilang welders, electricians, fabricators, mason at iba pa na nananatiling nasa jobsites.,Paliwanag ni OWWA Administrator Rebecca J. Calzado na sa ilalim ng RAP, ang cash assistance na P20K ay ipagkakaloob sa mga naapektuhang OFWs na nananatili o nasa labas ng Kingdom of Saudi Arabia (KSA) o nailikas na paba­lik ng bansa ngunit hindi natanggap ang sahod o end-of-service benefits.,Idinagdag pa ng Calzado na ang mga pamil­ya ng mga naapektuhang OFWs na nananatili sa jobsites ay makakatanggap ng P6K monetary assistance.",,
Walang binago sa aide ni Bato,,"Wala umanong nagiging pagbabago sa seguridad para kay PNP chief Director General Ronald ‘Bato’ dela Rosa sa harap ng tumitinding banta sa buhay nito.,Ayon kay PNP Spokesperson S/Supt. Dionardo Carlos, sa ngayon ay parehong mga security aide pa rin ang kasa-kasama ni Bato sa kanyang mga lakad. Giit ni Carlos, buo ang tiwala nila sa mga security aide ng Chief PNP na kaya nilang protektahan ang buhay ng hepe ng pambansang pulisya.,Mataas naman umano ang kwalipikasyon ng mga ito kung saan ang ilan ay mga dating Special Action Force (SAF) trooper na dumaan sa matinding training.,At bilang isang SAF trooper, 10 ordinaryong pulis ang katumbas ng bawat isa sa kanila.",,
BANGKAY AT DUGO NG 5 PUSHER IKINALAT SA KALSADA,,"Wala pa ring pagkakakilanlan ang limang la­laki na sinabitan ng karatu­lang pusher matapos paslangin ng mga hindi kilalang salarin at ikinalat ang bangkay at dugo nito sa kalsada sa Carissa 4-B, Bgy. Kaypian, San Jose del Monte City, Bulacan kamakalawa.,Sa report ng pulisya, hindi pa rin nakikilala ang limang drug suspects matapos balutan ng pac­kaging tape ang mukha, igapos na parang baboy at sinabitan pa ng karatulang “pusher ako, huwag tularan” bago pinagbabaril ng mga hindi kilalang vigilante at tanggalan ng anumang pagkakakilanlan tulad ng ID.,Pasado alas-kwatro ng madaling-araw nang ma­diskubre ng mga residente ng Bgy. kaypian, San Jose del Monte City ang bangkay ng limang lalaki,at tila sinadyang ikinalat ng mga salarin ang dugo ng mga hinihinalang tulak ng droga.,Hindi inaalis ang posibilidad na isang grupo ng vigilante ang pumaslang sa mga sinasabing limang tulak na itinapon sa lugar.",,
PBA player inireklamo ng panghihipo,,"Sumailalim kahapon sa inquest proceedings sa Taguig City Hall of Justice ang Filipino-American (Fil-Am) player ng Philippine Basketball Association (PBA) D-League dahil sa umano’y panghihipo nito sa isang babae sa loob ng bar sa Taguig City kahapon ng madaling-araw.,Inireklamo si Fil-Am import Rashawn McCarthy, ng isang 25-anyos na babae na itinago sa pa­ngalang Liza makaraaang hipuan umano siya ng una sa maseselang bahagi ng kanyang katawan.,Batay sa reklamo, nangyari umano ito pasado alas-dos ng madaling-araw nang magkasalubong umano sila ng natu­rang basketbolista  sa loob ng Revel restaurant bar sa Bonifacio Global City.,Sinabi naman ni Estella Posadas, kaibigan ng nagreklamo na inakusahan pa umano sila ng baskebolista na wala umanong katotoha­nan ang bintang at kinakuwartahan lamang siya dahilan upang ituloy umano nila ang kaso.,Si McCarthy ay nag­lalaro para sa AMA Online Education sa PBA D-League.",,
"Sakahan sa NE, sinakop ng kampo military",," — Umapela kay Pa­ngulong Rodrigo Duterte ang mahigit 1,000 magsasaka rito na bigyan pansin ang kanilang kalagayan na hindi makapagtanim sa mga bukirin na dati nilang sinasaka at ngayo’y pinagbabawalan dahil inaari na at sakop umano ng military reservation sa Fort Magsaysay na tahanan ng 7th Infantry Division ng Phil. Army.,Nabatid ng Abante kay Mayor Alexander Daus na mula pa noong nakaraang taon ay binakuran ng mga sundalo ang mga bukirin sa may pitong barangay kaya’t napaalis ang mga naapektuhang magsasaka.,“Kung gusto nilang magtanim pinapapirma na sila makikigamit lang sa lupa na mula pa sa kanilang mga ninuno ay trinatrabaho na nila, tapos ngayon sakop daw ng military reservation. Sana mapakinggan kami ni Pangulong Duterte” pana­wagan ni Daus.,Kabilang sa mga naapektuhan ang mga magsasaka mula sa mga barangay ng Canantong, Nauzon, Sagana, San Isidro, San Joseph, San Juan at San Felipe na dati rati ay umaani ng kulang 10,000 kaban ng palay sa kabuuan.,Idinagdag ni Bgy. Captain Carlito Gappi na noong Hunyo ay lumiham sila sa pamunuan ng 7th ID para payagang makapagtanim ang may 60 kabarangay sa mga bukiring dating sinasaka subali’t wala pa ring katugunan.",,
"Bohol vice mayor, suspendido sa graft",,"Inatasan ng Sandiganbayan ang Department of Interior and Local Government (DILG) na iimplementa ang 90 days preventive suspension order laban sa vice mayor ng Bien Unido, Bohol, tatlong Sangguniang Bayan (SB) members at isang City Assesor.,Sa kautusan ng anti-graft, hindi susuweldo sa loob ng tatlong buwan si Bien Unido, Bohol Vice Mayor Rene Borenaga at mga SB members na sina Patricio Avenido, Eduardo Gentapa at Froilan Romo, kasama si Tagbilaran City Assessor Rogelio Villarias.,Kasama din sa mga kinasuhan ng Office of the Ombudsman sa Sandiganbayan ay ang dating mayor ng nasabing bayan sa Bohol na si Niño Rey Boniel, Petronilo Justiniane, Alejo Bo­niel at Sotero Macua, Jr.,Ang mga nabanggit ay ipinagharap ng Office of the Ombudsman ng kasong katiwalian sa Sandiganbayan matapos ibasura ng mga ito ang pagre-renew sa permit ng sabungan ng complainant na si Virginia Baruffol.,“The accused also hastily granted the privilege to an unregistered business entity controlled by Boniel’s relatives,” ayon sa Ombudsman kaya nadiin sa kaso ang mga nabanggit na akusado.",,
"10 mayor, vice mayor sa CL swak sa drug list 2",," — Sampung ma­yor at vice mayor mula sa Central Luzon ang kasama sa ikalawang lista­han na mga pinaratangang protektor ng iligal na droga, at may kasama mula sa Nueva Ecija.,Ito ang kinumpirma ni P/Chief Supt. Aa­ron Aquino, region 3 police director, sa idinaos na Mass Oathtaking ng may 1,200 Surrenderees ng Project Tokhang na idinaos sa Talavera High School gym dito kahapon.,Tumanggi si Aquino na pangalanan ang mga nasa listahan na isinumite na kay Philippine Natio­nal Police (PNP) Chief Ronald ‘Bato’ dela Rosa habang patuloy ang may 3 linggo ng validation.,Bukod umano ang mga ito sa unang isiniwalat at pinangalanan ni Pangulong Rodrigo Duterte na kinabilangan ng alkalde mula sa San Rafael, Bulacan at Mabalacat, Pampanga.,Sa okasyon na inorganisa ni Mayor Nerivi Santos-Martinez at P/Supt. Leo Novilla ay binanggit ni Aquino na mahigit sa 100 pulis na ang naipalipat sa Mindanao at may kasunod pang 100 dahil sa kaila­ngang mareporma.,Sa bilang ng mga  sumuko at pinanumpa ng pagbabagong buhay ay kabilang ang isa sa kabuuang 53 barangay captains at buong pamilya na pinaratangang shabu queen dealer mula sa Bgy. Bakal 2 na napatay noong  buwan ng Hulyo.",,
"Showbiz ‘tulak’, shabu cop laglag",,"Patay ang dalawang hinihinalang drug persona­lities matapos manlaban ang mga ito sa mga pulis ng hainan ng warrant of arrest sa San Pedro City, Laguna kahapon ng umaga.,Naaresto naman ang apat pa na kabilang ang isang babae na umano’y kamag-anak ng mga Padilla sa showbiz na kinilalang si Christine Padilla.,Batay sa report ng San Pedro Police, ang grupo ay kabilang sa mga supplier ng iligal na droga sa ilang artista.,Sa bisa ng warrant of arrest na inisyu ni Judge Agripino Morga ng Regional Trial Court (RTC) 4th JRB 32, ng San Pablo City, inaresto ng magkakasanib na mga tauhan ng PNP’s Anti-Illegal Drugs Special Operations Task Force, Provincial Anti-Illegal Drugs Special Operating Team (PAIDSOT) Laguna Police Provincial Office (PPO), Regional Public Safety Battalion (RPSB 4,) Special Investigation Unit (SIU 4), Criminal Investigation and Detection Group (CIDG,) Philippine Drug Enforcement Agency (PDEA) 4A at San Pedro Police ang grupo ng mga suspek sa Adelina Subd, Bgy. San Vicente sa nasa­bing lungsod.,Subalit sa limang ina­resto, nanlaban ang dala­wa sa mga pulis na nagresulta sa pagkamatay ng isang Alvin Commerciante aka Vergel at isa pang ‘di nakilalang lalaki.,Napilitan namang sumuko ang tatlo na nga­yon ay hawak na ng pulisya at nakatakdang sampahan ng kaukulang kaso.,Samantala, isang pulis ang inaresto makaraang magtangkang magpuslit ng shabu habang sakay ng barkong biyaheng Marinduque mula sa Bgy. Talao, Lucena City kamakalawa ng umaga.,Hindi na nakapalag ang suspek na si PO3 ian Jay Mogol na nakatalaga sa gasan Marindugue Police Station na nahulihan ng 6 na pirasong plastic sachet ng shabu at aluminum foil sa kanyang bagahe nang idaan sa x-ray baggage machine.",,
"116 pulis, positive sa drug test",,"Sumailalim sa mandatory drug test ang may 75,964 pulis simula nang maupo sa pwesto si Pa­ngulong Rodrigo Duterte.,Sa nasabing bilang, nasa 116 na pulis ang nagpositibo sa isinagawang confirmatory drug test ng PNP Crime La­boratory.,Ayon kay Sr. Supt. Fausto Manzanilla, exe­cutive officer ng Directorate for Investigation and Detective Management (DIDM) na sumasailalim na sa pre-charge evaluation ang naturang mga pulis.,Pagkatapos nito, agad silang isasalang sa summary dismissal proceeding upang tuluyan na silang matanggal sa serbisyo.,“At this stage, the precharge evalution and investigation pa. The initial step for this is to conduct pre-charge evaluation and investigation and they will be recommen­ded to face the summary hearing procedures,” pahayag ni Manzanilla.",,
"91-anyos na pasyente, naggagantsilyo ng sombrero para sa mga palaboy",,"Sa mga susunod na linggo, unti-unti nang lalamig ang temperatura sa Michigan kaya naman naghanda ang 91-anyos na si Morrie Boogart habang nakaratay sa isang ospital.,Umabot na sa halos 8,000 piraso ng knitted hats ang nagawa ni Boogart na kanyang idino-donate sa mga palaboy na walang tirahan. Ginagawa niya ito sa loob ng 15 taon at kahit na matanda na at nakaratay sa ospital, kayang-kaya nitong tumapos ng 2 ginantsilyong sombrero sa loob ng isang araw.,“Why do I do it? It just makes me feel good,” sabi nito nang kapanayamin ng CNN addiliate na WXMI. Ayaw nitong masayang ang kanyang oras habang nakaratay kaya mas pinili nitong gumawa ng kapaki-pakinabang na bagay para makatulong sa ibang tao.,“This has been the best thing that’s happened to me because I just stay in my room,” sabi pa nito.,Siya ay tumatanggap ng mga donasyong sinulid upang makapagpatuloy sa kanyang paggagantsilyo.",,
Zambo mayor may warning sa ‘Pokemon Go’,," — Nagpaalala kahapon si Zamboanga City Mayor Beng Climaco sa lahat ng mga Pokemon Go players na nahuhu­maling sa nasabing virtual­ reality game na mag-ingat sa kanilang aktibidad dito upang maiwasan ang peligro.,Sa pahayag ng City Hall, nanawagan si Mayor Beng Climaco sa mga manlalaro na mag-ingat at huwag papasok sa mga madidilim at pribadong lugar sa paghahanap ng Pokemon.,“Please prioritize your safety above all else – avoid playing the game while driving or crossing the streets and do not trespass on other people’s properties. Do not venture in dark and secluded pla­ces to catch the rare Pokemon.”,“Be wary of lures as these may be used by unscrupulous individuals to take advantage of players,” dagdag pa nito.,Nanawagan pa ito sa mga manlalaro na respetuhin ang mga simbahan, mosque at iba pang mga pampublikong lugar at sa huli ay sinabi ni Climaco na: “Be safe, have fun and happy hunting.”",,
EJK probe uusad ngayong buwan,,"Kasado na ang imbestigasyon ng Senado sa lumolobong bilang ng extrajudicial at vigilante killings sa bansa ngayong Agosto 22 at 23 kung saan ipaparada nila ang mga testigo.,Sa isinagawang organizational meeting ng Senate committee on justice and human rights at ng committee on public order and dangerous drugs, napagkasunduan na ipagpatuloy ang imbestigasyon sa nasabing isyu.,“We have to know the truth. We have to find out why this is happening. How many have been killed in the course of this intensified drive against drugs,” paliwanag ni Sen. Leila de Lima, chairperson ng committee on justice and human rights.",,
"Dobleng sahod, joke din ba?",,"Hindi ngayon malaman kung ‘joke’ lang din ni Pangulong Rodrigo Duterte ang palagiang pangako sa mga pulis at sundalo na dodoblehin na ang kanilang sweldo pagsapit ng December 2016.,Ito’y matapos aminin ni Budget Sec. Benjamin Diokno na wala sa kanyang radar na tuparin ang sinabi ni Duterte na madodoble ang basic pay ng mga sundalo at pulis bago matapos ang taon.,Aniya, magagawa niya ito sa loob ng tatlong taon pero hindi ang basic pay ang madodoble kundi ang take home pay. Ang take home pay ay ang suweldo matapos awasin ang lahat ng deductions.",,
"Patutsada ni Duterte, ‘di pinatos ni Sereno",,"Itinikom na ni Supreme Court Chief Justice Maria Lourdes Sereno ang kanyang bibig at itinigil na ang “word war” sa pagitan nila ni Pangulong Rodrigo Duterte.,Binasa sa pamamagitan ni SC spokesperson Theodore Te ang kanyang maikling mensahe, “Many things have been said, the Chief Justice sees no need to add to what are being said.”,Tumanggi rin si Te na sumagot pa sa tanong ng mga mamamahayag kaugnay sa naging sagot ni Pangulong Duterte sa kritisismo ni Sereno.,Una nang ipinalagay ni Pangulong Duterte na ang pahayag ni Sereno ay isang pagtatangka na pigilan ang kanyang kampanya laban sa ilegal na droga dahilan kung kaya nagwika ito na gusto pa yata ni Sereno na magdeklara siya ng martial law.,“Go ahead and try to stop me. Would you ra­ther that I declared martial law…” bahagi pa ng paha­yag ni Pangulong Duterte.",,
‘Reprimanding’ ang tono,,"Kinumpirma ni Chief Presidential Legal Counsel Salvador Panelo na ‘reprimanding’ ang naging tono ng sulat ni Chief Justice Maria Lourdes Sereno kay Pangulong Rodrigo Duterte na hindi naman nagustuhan ng Pangulo.,“The President is referring to the fact that the Chief Justice is reprimanding the President. This is the President. You do not reprimand the President if you are a co-equal branch. Maybe you can write the President and inquire and not reprimand the President,” paliwanag ni Panelo sa tanong ng mga mamamahayag kung anong bahagi ng liham ang nagre-reprimand. Sinabi ni Panelo na, “she was in effect reprimanding the President by saying that ‘we were not notified of this earlier. We could have made preventive measures.’ How can you make preventive measures when that drug involvement has already been done. Right of accused to be heard. Paano maririnig ang panig ng mga patay na?”",,
Marcos walang ‘K’ sa Libingan ng mga Bayani,,"Walang karapatan ang pamilya ni dating Pangulong Ferdinand Marcos na ilibing ito sa Libingan ng mga Bayani dahil ang nasabing libingan ay para lamang sa Filipinong nag­lingkod sa bayan ng buong kadakilaan.,Ito ang pagtutol na ginawa ni Dinagat Island Rep. Arlene “Kaka” Bag-ao at hindi umano kasama si Marcos sa mga Dakilang Filipino dahil sa mga atraso nito sa mga taumbayan na hanggang ngayon ay hindi pa nabig­yan ng katarungan.,“Ang mga nararapat na maisama roon, (Libingan ng mga Bayani) ay mga mararangal na mamamayang naglaan ng dugo, pawis at buhay upang pangalagaan at ipagtanggol ang Pilipinas. Kailanman ay hindi nila naging kahanay ang isang katulad ni Ferdinand Marcos,” ani Bag-ao.,Dahil ito aniya sa isang diktador si Marcos na responsable sa pagkamatay ng napakaraming Filipinong nagmahal sa kalayaan, pagnanakaw sa kaban ng bayan sa mahabang panahon.,“Makitid na pagtingin ang paggamit sa dahilan na siya ay dating pangulo upang bigyan ng katwiran ang pag­lilibing sa kanya kasama ng ating mga bayani,” ayon pa sa mambabatas.,Naghain naman ang mga militanteng mambabatas sa Kamara para harangin ang pagpapalibing kay Marcos sa Libi­ngan ng mga Bayani dahil hanggang ngayon ay hindi pa pinanagutan ng kanyang pamilya ang nagawa nitong atraso sa bayan.",,
BYUTING HOTEL EMPLOYEE PATAY SA TANDEM,,"Dead on the spot ang isang magandang empleyado ng Solaire hotel-casino matapos na manlaban nang holdapin ng isang riding in tandem kahapon ng madaling-araw sa Makati City.,Mabilis na nag-trending sa social media ang larawan ng biktimang si Maria Remedios Padrano, 31, nakatira sa No. 27-G Lapu-Lapu St., Bgy. West Rembo ng naturang lungsod.,Nagtamo ito ng tama ng bala sa ulo na ayon sa mga report ay hindi pa rin naaalis habang isinusulat ang balitang ito.,Sa panimulang imbestigasyon ng Makati City Police, lumitaw na alas-5:15 ng madaling-araw habang naglalakad papasok sa trabaho ang biktima sa kahabaan ng Lapu-Lapu St., nang big­lang sumulpot ang isang motorsiklong walang plaka.,Hinablot umano ang dalang bag ng biktima at nang manlaban ito ay sabay pinapatukan sa ulo na naging dahilan nang agaran nitong kamatayan.,Matapos ang pamamaril ay mabilis na tumakas ang suspek.,Nagsasagawa pa ng follow-up investigation ang pulisya hinggil sa insidente partikular ang pagtukoy sa pagkaka­kilanlan ng suspek. Ina­alam pa rin kung may mga Closed Circuit Television (CCTV) camera sa lugar na maaring makatulong sa imbestigasyon.,Nag-trending agad sa Facebook ang mga la­rawan ng biktima noong ito ay buhay pa gayundin ang pictures nang mapatay ito ng holdaper.,Isinisigaw ng kaanak at kaibigan ng biktima ang ‘Justice for Rhem’.",,
Tubbataha Reef bumida,,"Bumida sa Oceanographic Museum of Monaco ang Tubbataha Reef Natural Park na nagpapaki­ta ng magandang itsura nito na dinadayo ng maraming turista sa Pilipinas.,Ayon sa Department of Foreign Affairs (DFA), ang nasabing video foo­tage ay ginamit para sa virtual reality experience na kinunan nang bumisita si State Visit of H.S.H. Prince Albert II of Monaco sa Pilipinas noong Abril ng kasalukuyang taon.,Sinasabing inisyatiba ito ni Prince Albert II upang manawagan sa taumbayan ang kahalaga­han ng sea turtles.,Ang 360 video exhibition ay mapapanood gamit ang mobile phone na nakakabit sa virtual reality headgear at headphone at nasa lengguwaheng French at English.,Kasama sa nasabing video ang kuha ng ekspedisyon ni Prince Albert habang sakay ng bangka patungo sa Tubbataha Reef gayundin ang pakikisala­muha nito sa mga residente, at underwater footage ng marine life at paglala­gay ng tag sa sea turtles para sa Oceanographic Institute’s scientific research.,Ang nasabing exhi­bit ay magtatagal ng hanggang Agosto 31 kung saan magkasamang bumisita ang mga kinatawan ng Philippine Embassy sa France at ng Department of Tourism (DOT) office sa Frankfurt.",,
"MARTIAL LAW, BIRO LANG!",,"Hindi kinabahan, bagkus ay naniniwala ang isang senador na hindi seryoso si Pangulong Rodrigo Duterte sa kanyang babala hinggil sa martial law, at maaaring bahagi lamang ito ng kanyang pagbibiro.,Ang pahayag na ito mula kay Sen. Panfilo Lacson ay nang matapos magbanta ang Pangulo na magdedeklara ito ng Martial Law sa bansa kung aabot sa constitutional crisis ang banggaan nila ni Supreme Court (SC) Chief Justice Maria Lourdes Sereno.,“His bullheadedness is epic. By now, we should already be familiar with his antics especially when making spontaneous statements to media. Of course, we know that the martial law threat is just that and nothing more,” ayon sa text message ni Lacson. Aniya, alam naman ng marami na hindi maaaring magdeklara ng martial law ang Pangulo dahil kaila­ngan nito ang “concurrence” ng Kongreso, alinsunod sa isinasaad ng Konstitusyon.,Ito naman ang iniha­yag ni Chief Presidential Legal Counsel Salvador Panelo kasabay ng paglilinaw na bagama’t may kapangyarihan si Duterte na magdeklara ng martial law ay hindi niya ito gagawin hanggang sa walang banta sa seguridad. Sa katunayan umano, ang kanyang naging banta kay Sereno ay nagbigay pa ng katiyakan na susundin nito ang kanyang mandato na protektahan at pagsilbihan ang mga Filipino sa ilalim ng Konstitusyon.,Aminado si Panelo na mali ang pagkakaintindi ni Sereno sa programa ng kasalukuyang administrasyon at lubha umanong minaliit ng Punong Mahis­trado ang krisis sa ilegal na droga na kinahaharap ng bansa.,Nilinaw rin nito na hindi pinepersonal ni Pa­ngulong Duterte ang mga pagbatikos sa kanya kaya nito binanatan si Sereno.,Sinabi naman ni Sen. Francis “Kiko” Pangilinan na labag sa Konstitusyon ang utusan ni Pangulong Duterte ang mga miyembro ng kanyang gabinete na huwag sumunod sa lahat ng utos ng Korte Suprema.,“Baka naman nagbibiro lang siya dahil kontra sa Saligang Batas ang kautusan na hindi sumunod sa legal na utos o pasya ng Korte Suprema,” ani Sen. Pangilinan.,Hindi naman pinalampas ni Sen. Risa Hontiveros ang pagbabanta at pang-iinsulto ni Pangulong Duterte kay Chief Justice Sereno.,“`Di bahagi ang mga banta at insulto sa institutional courtesy sa isang co-equal branch of government. `Di dapat bantaan ni Pres. Duterte ng martial law ang mga tao at democratic institutions dahil lang iba ang opinyon nila sa kanya,” diin ni Hontiveros.,Kung sa tingin ng ibang senador ay nagbibiro lang ang Pangulo sa mga banat nito kay Sereno at sa bantang pagdeklara ng martial law, sinabi naman ng isang senador na nakakabahala ang ginawa ng Pangulo.,Ayon kay Sen. Leila de Lima, ngayon lang nangyari na ang isang Pangulo ng bansa ay lantarang binatikos ang Chief Justice ng Supreme Court na siyang lider ng Judicial Branch ng gobyerno.,“It’s the first time that we are seeing a Chief Exe­cutive who would be so…very liberal in the use of threatening words against a co-equal separate branch of government, so nakaka­bahala,” wika ni De Lima.,“Ito ‘yung sinasabi kong ‘slippery slope towards totalitarianism’,” ayon sa senador.,“Ang sabihin ko lang, over lang ‘yung naging reaction because I see no­thing offensive in the letter of Chief Justice Sereno,” ani De Lima. “Temper lang sana.”,Ito naman ang pana­wagan kahapon ni Senate President Pro-tempore Franklin Drilon kay Pangulong Duterte na huwag daanin sa init ng ulo ang debate sa Chief Justice.,“I am appealing for a more rational debate on the issue regarding the government’s aggressive campaign against drugs. Let us debate with facts and reasons. There is no argument that cannot be solved by rational debate. Let reason and civility govern the exchanges of opinions on issues,” pana­wagan ni Drilon.,“Dahan-dahan po tayo sa pagsasalita. Huwag na­ting idaan sa init ng ulo,” giit pa niya.,Agad namang dumipensa ang Malacañang sa bantang martial law.,Sa ipinalabas na statement ni Communications Secretary Martin Anda­nar, sinabi nito na nagsusulong ng rule of law at judicial independence si Pangulong Duterte. Batid umano nito ang kanyang sinumpaang tungkulin na ipagtanggol ang Saligang Batas at kinikilala rin nito ang separation of powers sa pamahalaan at hurisdiksyon ng SC.,“When the President referred the named judges on his consolidated list to the Supreme Court, he was acknowledging the jurisdiction of the Supreme Court over the judges. He recognizes the separation of powers, and even asked the Chief Justice of the Supreme Court not to create a constitutional crisis,” pahayag ni Andanar.",,
"Rio Olympic media bus tinarget, 2 sugatan",,"Dalawa-katao ang sugatan makaraang tamaan ng bala ang sinasakyang bus ng ilang mamamahayag na nagko-cover sa Rio de Janeiro Olympics sa Brazil.,Sa ulat ng Xinhua, nagtamo ng sugat ang Belarusian journalist na tinamaan ng basag na salamin gayundin ang isang Turkish volunteer.,Nangyari ang insidente habang binabaybay ng Transolimpica bus line ang Barra Olympic Park at Deodoro Park, na kilalang dalawang venue clusters para sa Rio 2016 Games.,Sa pahayag ng isang photographer, patungo ang mga ito sa Main Press Center matapos mag-cover nang makitang biglang nagkalamat ang salamin ng bus dahil sa tama ng bala.,Dahil dito ay nagkanya-kanya ng dapa ang mga sakay ng bus sa pangambang pinauulanan ang mga ito ng bala ng hindi nakilalang mga suspek.",,
‘Tuwid’ na gov’t off’ls naman ang isusunod,,"Matapos pangalanan ang may 159 na hukom, government officials at pulis na sangkot sa ilegal na droga, listahan naman ng mga ‘good’ mayors at go­vernors ang nakatakdang ipalabas ng Malacañang.,Ayon kay Communications Secretary Martin Andanar, dapat ding ipagbunyi ang pagkakaroon ng mga government officials na ‘tuwid’ sa kanilang tungkulin at walang bahid ang reputasyon pagda­ting sa ilegal na droga kaya naman papangalanan din ni Pangulong Rodrigo Duterte ang mga ito.,“Naming the ‘clean governors and mayors’ was borne out of my usual media meeting with the Exe­cutive Secretary Salvador Medialdea. We thought that it was also proper to celebrate the untainted reputation of LGU executives when it comes to illegal drug,” pahayag ni Andanar.",,
Biyaheng US ni Junjun Binay pinayagan ng Sandiganbayan,,"Pinayagan ng Sandiganbayan si dating Makati Mayor Junjun Binay na makapagbiyahe sa Amerika mula Agosto 14-24, 2016.,Inilabas ang kautusan ng anti-graft court upang ipasuri ni Binay ang kanyang anim na taong gulang na anak na babae para sa “urgent medical consultation” nito sa allergologist at immunologist na si Dr. Ricardo Tan sa California.,Kaugnay nito, kailangang maglagak si Binay ng P608,000 bilang travel bond sa kasiguruhang susundin nito ang kondisyon sa kanyang pagbiyahe na limitado lamang sa Los Angeles, California.,Si Binay ay nahaharap sa kasong graft, malversation at falsification of public documents kaugnay ng umano’y overpriced construction ng Makati City Hall Building II.",,
Hungarian national naaktuhang nagbubukas ng ATM,,"Timbog ang isang Hungarian national matapos na mahuli itong binubuksan ang isang Automated Teller Machine (ATM) machine ng isang bangko kamakalawa ng gabi sa Taguig City.,Si Robert Pap, nasa hustong gulang ay nasa kustodiya ngayon ng Taguig City Police.,Lumitaw sa report ng Taguig City Police, naaresto ang suspek kaalinsunod na rin sa reklamo ni Ralph Bueno, security officer ng Bank of Commerce.,Sa salaysay ni Bueno, sinabi nitong nakita niya sa Closed Circuit Television (CCTV) camera na binubuksan umano ng suspek ang kanilang ATM machine, kung kaya’t kaagad nila itong ipinagbigay-alam sa mga awtoridad, na nagresulta sa pagkakadakip sa naturang dayuhan.,Nakumpiska mula sa suspek ang iba’t ibang uri ng ATM at credit card.",,
"OFW sa Qatar, kulong sa droga",,"Hinatulang mabilanggo ng tatlong taon ang isang overseas Filipino worker (OFW) matapos mapatunayang sangkot sa ilegal na droga sa bansang Qatar.,Sa ulat, ibinaba ng Doha Criminal Court ang parusang pagkakakulong sa hindi pinangalanang OFW kung saan maliban dito ay pinagmulta rin ito ng QAR200,000 o katumbas ng P2.56 milyon.,Matapos ang hatol na pagkakakulong ay agad na ipapatapon pabalik ng Pilipinas ang nasabing OFW.,Base sa ulat, nakatanggap ng impormasyon ang mga tauhan ng Ministry of Interior’s Drug Prevention Department sa ilegal na gawain ng pagbebenta ng bawal na gamot ang nasabing Pinoy sa Mansoura district.,Isang poseur buyer ang nagkunwang bibili ng droga sa akusado sa halagang QAR950 kung saan isinama nito ang una sa tinutuluyang apartment upang kumuha ng drug merchandise.,Dito isinagawa ng mga awtoridad ang pagdakip sa suspek at nakuha sa pag-iingat nito ang ilegal na droga.",,
PNP tanggap ang payo ni Gordon,,"Ikinukonsidera ng pamunuan ng Philippine National Police (PNP) ang pahayag ni Senator Richard Gordon na maghinay-hinay muna si PNP chief Director Ge­neral Ronald ‘Bato’ dela Rosa sa pagbibitiw ng mga salitang “papatayin”.,Ayon kay PNP spokesperson Chief Supt. Dionardo Carlos, pinapahalaga­han ng kanilang puwersa ang payo ni Gordon para kay PNP chief Dela Rosa.,Gayunman, ipinaliwanag ni Carlos na nag-ugat ang mga maaanghang na salita ni chief PNP dahil sa pagkakadismaya nito sa pagkakadawit ng mga pulis sa operasyon ng iligal na droga na itinuturing na malaking dagok umano sa hanay ng PNP.,“Kung mapapansin n’yo po, si Chief PNP, tinitingnan po namin talaga ang kanyang seguridad. Minsan po ay nakakapagbigay tayo ng suggestion. Tinutulungan po namin ‘yung security team while their conduc­ting security operation for the chief PNP for his engagement,” paliwanag ni Carlos.,Idinagdag pa ni Carlos na hindi biro ang trabaho ngayon ni chief PNP kaya dapat lamang na ma­ging maingat din dahil hindi basta-basta lamang ang binabangga lalo na sa pagsupil sa operasyon ng iligal na droga.",,
Aklan mayor guilty sa homicide,,"Guilty beyond reasonable doubt.,Ito ang hatol ng Cebu Regional Trial­ Court (RTC) kay dating Lezo, Aklan Mayor Alfredo Arcenio na nasa likod ng pagpatay sa dating station manager ng isang radio station na si Herson Hinolan.,Sinabi ni State Prosecutor Atty. Hazel Valdez, kinatigan ng Cebu RTC ang kaso ng prosekusyon laban kay Arcenio na siyang itinuturong salarin sa pamamaril kay Hinolan, sa Kalibo, Aklan noong November 13, 2004. Siya ay dating station manager ng Bomboradyo Kalibo.,Sa kabila nito, hindi naman nakuntento ang pamilya Hinolan sa naging desisyon ng korte na pagbaba sa kasong homicide sa halip na naunang isinampa na kasong murder laban kay Arcenio.,Ayon sa maybahay ng biktima na si Aphrodite Hinolan, hindi nito matanggap na homicide lamang ang inihatol laban kay Arcenio subalit nirerespeto naman nila ang desisyon ng korte.,“Pero masaya na rin po kami at na­bigyan din ng hustisya ang pagkamatay ng asawa ko,” wika ni Aphrodite.,Si Herson na kilala sa tawag na Bombo Boy ay matagal ring naging anchorman sa Bombo Radyo Roxas bago na­ging station manager sa Bombo Radyo Kalibo hanggang sa ito ay pinatay.",,
"Diokno Highway sa Batangas, isinarado",,"Naglabas ng abiso ang Department of Public Works and Highways (DPWH) sa lahat ng motorista na isasara ang kalsada ng Diokno Highway sa Calacan, Batangas sa lahat ng uri ng sasakyan.,Ayon sa DPWH, pansamantalang isasara ang Diokno Highway na dating kilalang Tagaytay-Junction-Calaca-Lemery Road sa Bgy. Tamayo, Calaca, Batangas.,Sinabi ni DPWH Batangas 1st DEO District Engineer Juliana D. Ver­gara, na partikular na apek­tado ng daloy ng trapiko ang KM0072+560 hanggang sa KM0072+460 dahil sa gumuhong slope protection at road slip matapos ang malakas na pagbuhos ng ulan.,Pinayuhan ang mga motorista na patungo sa Lemery, Batangas na gamiting alternatibong daan ang mga patungo sa Tagaytay-Nasugbu Road at sa Palico-Balayan-Batangas City Road.,Maaari ring gamitin ng mga light vehicles ang Evercrest o ang Sitio Batu­lao, Kaylaway, Nasugbu, Batangas hanggang Matala-Cahil-Loma-Dacanlao Road, Calaca, Batangas.",,
"P88M SHABU, PAMPASABOG NASABAT SA BAHAY NI ESPINOSA",,"Mahigit sa 11 kilo ng shabu na nagkakahalaga ng P88 milyon, mga sangkap pampasabog ang nakumpiska ng pulisya sa isinagawang pagsa­lakay sa bahay ni Albuera, Leyte Mayor Rolando Espinosa Sr. sa Bgy. Benoldo, sa nabanggit na lugar kahapon ng umaga.,Batay sa report na isi­numite ni Albuera, Leyte chief of police, S/Supt.,Jove Espinido, armado ng search warrant na inisyu ni Judge Argueles, ng Albuera Regional Trial Court (RTC) Branch 14, ang mga tauhan nito nang isagawa ang raid bandang alas-6:45 ng umaga, kung saan nadiskubre ang mga nabanggit na dami ng shabu sa kusina na nakabalot lamang sa plastic bag sa bahay ng nasabing alkalde sa Sitio Tinago Dos.,Bukod sa mga shabu, nakakumpiska rin ang raiding team ng mga plastic caps, amonium nitrate, pulbura, mga kable na ginagamit sa paggawa ng bomba at mga uniporme ng pulis.,Nang isagawa ang raid, naka-confine sa isang ospital sa Visayas si Espinosa kung saan ito dumeretso pagkagaling sa Camp Crame matapos sumuko nang maglabas ng ‘shoot on sight’ at 24-oras ultimatum ni Pangulong Duterte.,Sinabi ni Espenido, ang mga impormasyon na kanilang tinanggap ay mula pa mismo sa mga tauhan ng alkalde na una nang dinakip at kinasuhan ng mga awtoridad.,Sa nasabing pagsa­lakay, hindi naman nagawa pang makapalag ng ilang tauhan na dinatnan ng mga pulis sa sinalakay na mansyon ni Espinosa.,“Siguradong mas marami pang mga shabu ang makukumpiska kung maagang nailabas ang search warrant at naisagawa ang raid,” pahayag ni Espenido.,Samantala, dumipensa ang pamunuan ng Philippine National Police (PNP) kaugnay sa mga naglitawang isyu na planted umano ang ma­laking halaga ng shabu na nakumpiska sa bahay ni Mayor Espinosa.,kay PNP Spokesperson Chief Supt. Dionardo Carlos, lehitimo ang ikinasang operasyon ng mga tauhan ng Albuera Police at mga tauhan ng PNP Public Safety Batallion (PSB).,Samantala, patuloy na kinukumpirma ng PNP ang impormasyong karamihan umano sa mga residente ng Barangay Benolho, Albuera, Leyte ay kasapi ng private armed group ng mag-amang Mayor Roland Espinosa, Sr. at anak na si Kerwin, ayon sa pagsisiwalat ng 20 tauhan ni nakababatang Espinosa.,Karamihan umano ng residente ang nagsisilbing ‘mata’ ng mga taong pumapasok at lumalabas sa kanilang barangay.",,
Arroyo Deputy Speaker na,,"“We had our lunch together and then our president Linabelle Villarica, she told our fellow members, ‘We would like to nominate our former President to be our representative as Deputy Speaker’ so I was very glad and clapped, okay, approve, approve. That’s how it goes.”,Ito ang masayang ibinalita ni dating Pangulo at ngayo’y Pampanga Rep. Gloria Macapagal-Arroyo sa pagkakatalaga rito bilang Deputy Speaker sa House of Representatives.,Kakatawanin ni Arroyo ang Central Luzon bloc sa mababang kapulungan.,Si Villarica ang representative ng Bulacan na siyang nag-nominate kay Arroyo sa naturang puwesto.,Si Arroyo ay pinalaya ng Sandiganbayan First Division matapos ibasura ang kasong ,na inihain laban sa kanya.",,
"Stranded na pasahero, lumobo",,"Tumaas pa ang bilang ng mga na-stranded na pasahero ng barko at bangkang de-motor dahil sa nararanasang southwest monsoon.,Ayon kay Philippine Coast Guard (PCG) spokesman Commander Armand Balilo, nasa 276 pasahero na ang stranded sa mga dau­ngan sa Bicol at Western Vizayas.,Gayundin, may tatlong barko, tatlong rolling cargoes at siyam na bangkang de-motor ang hindi pinayagang makapagla­yag dahil sa masamang panahon.,Pinayuhan ng PCG ang mga mangingisda sa mga apektadong lugar na huwag munang pumalaot para maiwasan ang trahedya sa karagatan.",,
Pinay nahulog sa gusali,,"Patay ang isang Pinay domestic helper makaraang aksidenteng mahulog sa bintana ng isang residential apartment sa bansang Hong Kong.,Sa ulat ng Apple Daily, kinilala ang nasawing overseas Filipino wor­ker (OFW) sa pangalang Dulluog, 35-anyos, na idineklarang dead on the spot sa lugar ng aksidente.,Ayon sa inisyal na imbestigasyon, dakong alas-8:47 ng umaga nang maiulat ang insidente sa residential apartment sa Lohas Park Phase 3 sa Tseung Kwan O.,Sinasabing nakitang buhay ang biktima habang abala sa paglilinis ng salamin ng bintana at makalipas ang ilang minuto ay nakita na lamang itong naliligo sa sariling dugo nang bumulusok pababa.,Hinihinalang nadulas ang biktima kung kaya’t aksidente itong nahulog.",,
“Untainted LGU officials” sa Duterte list,,"Preno muna sa name and shame campaign ang administrasyon ni Pangulong Rodrigo Duterte hinggil sa umano’y mga opisyal ng pamahalaan na sangkot sa iligal na droga.,Ito ay matapos na ibalita ni Presidential Communications Secretary Martin Andanar sa pakikipag-usap nito kay Executive Secretary Salvador Medialdea na magkakaroon din ng listahan upang kilalanin ang mga matitinong opisyal sa hanay ng local government units (LGUs).,“In a few days, maglalabas kami ng listahan ng mga matitinong LGU officials,” ani Andanar sa panayam nito sa radyo nitong Miyerkules. “We thought that it was also proper to celebrate the untainted reputation of LGU executives when it comes to illegal drugs.”,Ayon naman kay Interior secretary Ismael Sueno may hawak na silang listahan mula sa kanilang ahensya ngunit kailangan pa ring dumaan ito sa pagsusuri at walang tukoy na basehan sa pagpili ng mga personalidad.,“Specific criteria, wala. It’s just ‘yung mga hindi kasama sa second list ng mga drug protectors, of course pinapa-check na din ‘yung mga ‘untainted’ LGU officials,” ani Sueno.",,
Vietnam naghahanda na vs China,,"Lihim na pinalalakas ng bansang Vietnam ang armas pandigma nito sa pinagtatalunang Spratly’s islands bilang paghahanda sa posibleng pag-usad ng China sa pag-angkin sa South China Sea.,Ayon sa ulat, naglagay na ng bagong mobile rocket launchers na may kakayahang sirain ang runway at military installations ng China sa SCS.,Sinabi ng ilang diplomats at military officers na base sa intelligence reports ay nagpapakita ang Hanoi na naglalagay ng nasabing mga armas sa limang bases sa Spratly’s islands sa mga nakalipas na buwan.,Sinasabing ang nasa­bing mobile launchers ay bahagi ng state-of-art Extra rocket artillery system ng Vietnam mula sa bansang Israel.,Nakatago umano ang nasabing mobile launchers mula sa aerial surveillance at hinihintay na lamang na lagyan ito ng bala.,Subalit itinanggi naman ng Vietnam’s Fo­reign Ministry ang nasabing impormasyon ngunit nakahanda naman ang nasabing bansa na kumilos ng naaayon para ipagtanggol ang inaangkin nitong isla.",,
P50K cash reward sa pumatay ng mag-live in,,"Isang massive manhunt operation ang isinasagawa ngayon ng San Jose del Monte City Philippine National Police (PNP) laban sa isang barberong nagmamay-ari ng matataas na kalibre ng baril makaraang tumakas nang barilin sa ulo buhat sa likuran ang kanyang mga kapit-bahay na mag-live in, kung saan buntis ang babae, sa labas ng barangay hall ng Bgy. Minuyan, San Jose del Monte City, Bulacan kamakailan.,May nakalaan pang P50,000 cash reward ang city police sa sinumang makapagbibigay ng impormasyon sa kinaroroo­nan ng suspek na si Allan Contreras, na mabilis na tumakas dala ang isang kalibre .45 pistol matapos nitong itumba sina Dave Abello at kinakasamang si Jessy Tolero na pitong buwang buntis.,Ang maglive-in partner ay kapwa nasawi sa labas ng barangay hall matapos pagbabarilin ni Contreras at sinagasaan pa nito sa ulo si Abello na noon ay duguang nakahandusay na.,Magugunitang binaril mula sa likuran ng suspek ang maglive-in partner dakong alas-12:05 ng tangha­li matapos na hindi magkasundo sa isinampang reklamo ng mga biktima sa una sa nasabing barangay dahil sa panana­kit at pagpapapu­tok ng baril ni Contreras.",,
Miss World director itinumba,,"Patay ang direktor ng Miss World beauty pa­geant sa bansang Mexico ilang oras matapos koronahan ang nagwaging Miss Sinaloa sa nasabing beauty pageant.,Kinilala ang biktima na si Hugo Rubén Castellanos Jiménez, 39-anyos, na natagpuang wala nang buhay sa likod ng ninakaw na Cherokee jeep nito.,Base sa inisyal na imbestigasyon, sapilitang tina­ngay si Castellanos at dalawang iba pa ng mga hindi pa nakikilalang mga kalalakihan sa state capi­tal ng Culia­can ilang oras matapos koronahan nito ang nanalong Miss Sinaloa si Melissa Carolina Lizárraga.,Matapos ang ilang oras ay pinalaya rin ang da­­­la­­­­­­wang kasama ng biktima habang tuluyan namang pinatahimik si Castellanos ng tama ng bala sa katawan na natagpuan sa lungsod ng Culiacan sa north-eas­tern ng estado ng Sinaloa na kilalang lugar ng Mexi­co’s drug lord na si Joaquin ‘El Chapo’ Guzman.",,
27 distressed OFWs sa Saudi nakauwi na (Last Part),,"Dalawampu’t pitong overseas Filipino worker (OFW) ang nakauwi na sa Pilipinas matapos mawalan ng trabaho sa Saudi Arabia kamakalawa ng hapon.,Bandang alas-singko ng hapon nang lumapag sa Ninoy Aquino International Airport (NAIA) Terminal 1 ang sinakyang eroplano ng 27 OFW mula sa Saudi Arabia matapos ng ilang buwang pagkaka-stranded doon matapos na mawalan sila ng trabaho.,Ayon kay Yolanda Penaranda, hepe ng Repatriation Office ng Overseas Welfare Workers Administration (OWWA), ang 27 manggagawa ay ilang buwan nang nagtiis na walang suweldo o benepisyo dahil ang kanilang pinapasukang kumpanya ay nalugi dahil sa pagbagsak ng oil industry.,Ipinangako ng OWWA sa umuwing Pinoy workers na bibigyan sila ng tulong pinansyal at livelihood assistance.,Libu-libo pa ring manggagawang Pinoy ang naiwan sa Kingdom of Saudi Arabia (KSA) na walang trabaho, walang pera at kapos sa pagkain.,Anila ang ilan nilang kasamahan doon sa Saudi ay nangangalakal na lamang ng basura at ibebenta para lamang mayroon silang makain sa pang-araw-araw.,Nangako ang OWWA at ang Philippine Overseas Employment Administration (POEA) na bukod sa P20K tulong na matatanggap ng bawat OFW ay mayroon pa silang ibibigay na karagdagan na tulong.,“Mayroon pong reintegration package na pineprepara si DOLE Secretary Silvestre Bello III, rest assured, mayroon substantial amount na inihahanda,” pahayag naman ni POEA Administrator Hans Le Cacdac.,Pinasalamatan naman nina Bello at Cacdac ang tulong na ibinigay ni King Salman Bin Abdulaziz Al Saud ng Saudi Arabia sa mga manggagawang Pinoy na apektado ng pagbagsak ng presyo ng krudo.",,
Masbate VM kinasuhan sa pang-iipit ng allowance,,"Tinuluyan ni Ombudsman Conchita Carpio-Morales ang Vice Mayor ng Milagros, Masbate dahil sa pang-iipit nito sa representation and transportation allowance (RATA) ng social welfare worker noong 2013.,Ayon kay Ombudsman, may basehan para kasuhan ng katiwalian si Vice Mayor Natividad Isa­bel Magbalon, matapos lumabag umano sa Republic Act No. 3019 o Anti-Graft and Corrupt Practices Act.,Base sa case information, inipit ni Magbalon ang RATA ng mga Office of the Municipal Social Welfare and Development Office (OMSWD) noong 2013, kung saan Mayor pa ito ng Munisipalidad, dahil sa suspetsa na sangkot ang mga ito sa partisan politics.,Lumalabas umano sa imbestigasyon ng Ombudsman na noong Ene­ro 2013 ay naglabas ng memorandum si Magbalon para ilabas sa floa­ting status ang Office in Charge ng Municipal Social Welfare and Development (MSWD) kahit mayroong nakaupo sa nasabing tanggapan.",,
"Kagawad, 1 pa itinumba sa droga",," — Isang barangay kagawad at isang nakata­lang number 1 sa Bgy. Drug Abuse Council (BADAC) ang mga pinakahu­ling naidag­dag sa humahabang talaan ng mga itinutumba dahil sa pagkakasangkot sa iligal na gawain sa lalawigan ng Nueva Ecija.,Batay sa mga ulat nakilala ang mga napatay na sina Kagawad Arse­nio de Leon Emana Sr. 64, ng Bgy. Sicsican Matanda, Talavera at si Abdon Ba­yangos Ramiscal Jr., 37 residente ng Bgy. Bertese, Quezon, Nueva Ecija.,Dakong alas-sais ng umaga noong Martes nagmamaneho ng motorsiklo pauwi si Emana nang pagbabarilin ng riding-in-tandem sa Purok 3, Bgy. San Pascual.",,
MRTirik pa more!,,"Maagang nagkaaberya ang biyahe ng Metro Rail Transit (MRT) dahilan upang magpatupad ng maiksing operasyon nang magbukas ito kahapon ng umaga.,Sa impormasyon, alas-singko ng umaga nang magpatupad ng provisional service sa MRT at ang biyahe ay mula lamang sa North Avenue station hanggang Shaw Boulevard station at pabalik. Wala namang biyahe mula Shaw Boulevard station hanggang Taft Avenue station at pabalik.,Alas-5:22 ng umaga ay nagbalik na sa normal at full operations na ang MRT ngunit alas-5:39 ng umaga ay muling ipinatupad ang shortened operations.,Sa abiso ng pamunuan ng MRT, may naganap umanong aksidente sa Taft Avenue station habang isinasagawa ang routine inspection bago ang pagsisi­mula ng biyahe.,Ito’y makaraang maaksidente umano ang isang maintenance crew na siyang araw-araw na nag-iinspeksyon bago ang pagsisimula nang biyahe.,Alas-7:39 ay muli na ring nagbalik sa full operations ang tren.",,
12 ‘cardinal sins’ ni Marcos,,"Inilista ni Albay Rep. Edcel Lagman 12 ‘cardinal sins’ umano ni dating Pangulong Ferdinand Marcos na basehan kung bakit hindi ito nababagay na ili­bing sa Libingan ng mga Bayani (LNMB).,Ayon kay Lagman, unang kasalanan ni Marcos sa sambayanang Pilipino ay nang magdeklara ng Martial Law at iniluklok ang kanyang sarili sa kapangyarihan na nagtagal ng dalawang dekada.,Pangalawang cardinal sin nito ay nang isara nito ng Kongreso at siya na lang ang gumawa ng mga batas na ipinatupad sa bansa o ang mga presidential decrees na tanging si Marcos lang ang nakaisip.,Hindi rin umano dapat kalimutan ng samba­yanan ang ikatlong cardinal sin ni Marcos nang ipakulong nito, hindi lamang ang mga kalaban nito sa pulitika kundi ang mga personalidad sa kaliwang grupo.,“He emasculated the judiciary; He wantonly violated the people’s political, civil, economic and human rights,” ani Lagman ukol sa ikaapat at ikalimang cardinal sins ni Marcos.,Inilista din ni Lagman bilang ika-anim na cardinal sin ni Marcos ang pagpapasara sa media outlets, pagpapakulong sa mga mamamahayag at pinatay nito ang freedom of the press and expression na siyang puso’t diwa ng demokrasya.,“He closed and took over private enterprises and public utilities,” ayon pa kay Lagman sa ika-pitong cardinal sin ni Marcos habang ika-walo naman ang pagnanakaw nito sa taumbayan na tinatayang aabot umano sa US $30 billion.,Nakakanginig din umano ang ika-siyam na cardinal sin ni Marcos na pagpapayaman nito sa kanyang mga cronies habang ika-10 naman ang pagkakalubog ng bansa sa utang panlabas dahil mula sa US $1-B na utang noong 1965 ay umabot ito US $28-B noong 1986 at hanggang ngayon ay pinagdudusahan ng mamamayang Pilipino kahit ang mga hindi pa naipapanganak.,“He submerged the economy to negative GDP growth…He was ousted as a tyrant by people power and thus, dishonorably discharged by popular action, while the Supreme Court barred his return to the Philippines,” ayon kay Lagman sa ika-11 at 12 cardinal sins ni Marcos.,Dahil dito, nawala umano ng silbi ang pagi­ging sundalo at pagiging dating Pangulo ni Marcos para mailibig sa Libingan ng mga Bayani na dapat aniyang tutulan ng sambayanang Pilipino.,“His day of reckoning is not at the Libingan ng mga Bayani,” giit ni Lagman na ang kapatid ay isa sa mga pinatay noong panahon ng batas militar.",,
"77,000 trabaho naghihintay sa Qatar",,"Aabot sa 77,000 bakanteng posisyon ang naghihintay para sa mga overseas Filipino workers (OFWs) partikular ang mga highly-skilled at technical wor­kers sa bansang Qatar.,Ito ang ipinarating na impormasyon ni Qatari Dr. Issa Saad Al-Jafali Al-Nuaimi nang bumisita kay Philippine Ambassador to Qatar Wilfredo C. Santos kung saan napag-usapan ng mga ito ang kalagayan ng mga OFWs sa nasabing bansa.,“I wish to congratulate Dr. Al-Nuaimi in his new position as the Minister for Administrative Deve­lopment, Labor and Social Affairs, and at the same time I acknowledge with appreciation the ongoing labor reforms of Qatar that will surely benefit its migrant worker population, including OFWs,” sabi ni Santos.,Nangako naman ang embassy official na tutulong sa Qatar sa pagsasaayos ng recruitment ng mga kuwa­lipikadong OFWs para sa pagpapalabas ng wor­king visas.",,
Sen. Kiko nag-ala-Big Brother kay Pacquiao,,"Nakatikim ng lektyur si boxing icon at Sen. Manny Pacquiao sa mga eksperto sa batas ng Senado matapos sumabak sa debate sa reimposition ng death penalty nitong Lunes ng gabi.,Matapos palampasin ng ilang senador ang butas sa argumento ni Pacquiao, hindi naman pinagbigyan ni Sen. Francis ‘Kiko’ Pa­ngilinan ang Pambansang Kamao at sinamantala ang pagkakataon para ikorek ito na parang si “Big Bro­ther” ng sikat na reality show.,Tumayo si Pangilinan upang ituwid ang pagkakamali ni Pacquiao sa pagkakaintindi niya sa abolition ng death penalty.,Subalit imbes na pahiyain, malumanay na nilektyuran na lang ni Pangilinan si Pacquiao.,“Siguro po hindi naunawaan ng ating kaibigan na ang ibig sabihin ho ng abolition ay hindi tinatanggal sa Saligang Batas.,Ang sinasabi po ay tinitigil, tinatanggal ang pagpataw ng death penalty. Iba po ang ibig sabihin.,Baka po ang naintidihan niya ay kapag inabolish ang death penalty ay wala na sa Saligang Batas.,Hindi po iyon ang ibig sabihin noon,” paliwanag ng dating chair ng senate committee on justice and human rights at ng Judicial and Bar Council (JBC).,Inamin naman ni Pacquiao ang kanyang pagkakamali at nagpasalamat sa mga senador na nakipag-debate sa kanya.",,
"Si Kathleen, ang 1st lady driver ng LRT",,"Sumabak na sa pamamasada ang kauna-unahang lady driver ng Light Rail Manila Corporation (LRMC) sa LRT 1.,Nabatid na si Kathleen de la Paz, 26, may asawa at dalawang anak, graduate ng Hotel and Restaurant Management (HRM) ay sumailalim sa isang specialized training course kasama ang iba pang mga drivers.,“Hilig ko talagang magmaneho, kaya nang mag-hire ng driver ang LMRC, sinubukan kong pumasok,” ayon kay De la Paz.,Sinabi naman ni LMRC Operations Director Rodrigo Bulario, ipinagmamalaki nila na mayroon na silang kauna-unahang LRT lady driver na hindi matatawaran ang skills at kakayahan kahit siya ay isang babae.",,
"Ama ng oligarchs si Marcos, ba’t love mo siya?",,"Naguguluhan ngayon ang isang senadora kung sinsero si Pangulong Rod­rigo Duterte sa kanyang sinabi na galit siya sa “oligarchs” matapos pa­nindigan ang pagpapali­bing kay dating Pangulong Ferdinand E. Marcos Sr. sa Libingan ng mga Bayani (LNMB).,“For someone who publicly disapproves of oligarchs, President Duterte’s decision to give the late dictator Ferdinand Marcos a hero’s burial is the height of contradiction.” tanong ni Sen. Risa Hontiveros.,Matatandaan na pinag-initan ni Pangulong Duterte ang business tycoon na si Roberto Ongpin nang tawagin niya itong oligarch o diumano’y “mayaman na laway lang ang puhunan pero hindi nagbabayad ng tax”.,Ngunit ayon kay Hontiveros, bago pa man umusbong ang mga tulad ni Ongpin, ang itinuturing na ama ng crony oligarchy sa bansa ay si dating Pangulong Marcos na bibigyan pa ng hero’s burial sa LNMB.,“President Duterte cannot end the run of oligarchs in the country by honoring the very man who created a crony oligarchy during Martial Law,” diin ni Hontiveros.,Sa paglilibing kay Marcos sa LNMB, mabubura na aniya ang mga kasalanan nito sa samba­yanang Pilipino.,Pero ang Malacañang, matigas sa pahayag na itigil ang diskusyon ukol sa pagpapalibing kay Marcos sa LNMB, malinaw umano na ang pagpayag dito ni Pangulong Rodrigo Duterte ay ibinase sa sinusunod na patakaran at panahon na rin para mag-move-on.,Giit pa ni presidential spokesmann Ernesto Abella na ang isyu sa pagiging human rights violator at dictator ni Marcos ay hiwalay na usapin sa pagpapalibing dito.",,
"Hinatulan ng ‘life’, nagbigti",,"Hindi na hinintay pa ng isang 52-anyos na inmate na dalhin siya sa National Bilibid Prison (NBP) para pagdusa­han ang hatol na habambuhay na pagkabilanggo ng Manila Regional Trial­ Court (MRTC) Branch 31 dahil mas pinili nito na wakasan ang kanyang buhay sa pamamagitan ng pagbibigti sa loob ng kanyang selda kahapon ng madaling-araw sa Manila City Jail (MCJ).,Sa imbestigasyon ni PO2 Ryan Jay Balagtas, ng Manila Police District-Homicide Section (MPD-HS), wala nang buhay nang nakita ang biktimang si Edwin Lim alyas Golem, huling nakatira sa 107 Int.6 Loreto St. Sampaloc, Maynila dakong alas-singko ng umaga sa inmate Dormitory 7, Kubol #14 ng MCJ.,Nalaman na bago ang ginawang pagpapakamatay ng biktima noong Lunes (Agosto 8) , hina­tulan ni MRTC Branch 31 Presiding Judge Maria Sophia Solidum-Taylor ang biktima na ‘guilty beyond reasonable doubt,’ sa dalawang kaso ng paglabag sa RA 9165 o “Possession of Dangerous Drugs.” Bukod dito, inatasan rin ng hukom ang biktima na magmulta ng P.8 milyon.,Hinala ng kapwa inmate ng biktima na labis na naapektuhan ang biktima sa desisyon ng korte kaya bago pa man mailipat sa NBP, minabuti nito na magpakamatay na lamang.",,
‘Hulihin n’yo siya!’ — Mayor Alcala,,"Matapos hindi maka­sama sa narcolist na inilabas ni Pangulong Rodrigo Duterte at mapatunayang mali ang report ng isang pahayagan, tahasang sinabi sa mga media kamakala­wa ni Lucena City Mayor Roderick ‘Dondon’ Alcala na kanyang ipinag-utos sa Lucena Philippine Natio­nal Police (PNP) na hulihin ang kanyang tiyo na si Cerilo ‘Athel’ Alcala, ang isa sa mga itinuturong bigtime pusher sa Lungsod ng Lucena.,“Sa ngayon ay hindi ko alam kung nasaan siya at matagal na kaming walang ugnayan sa isa’t isa, bagama’t pinasabihan ko siya sa kanyang mga tauhan na isuko na niya ang kanyang sarili” ang wika ni Mayor Alcala patungkol sa kanyang tiyo.,Si Mayor Alcala ay una ng naiulat sa isang pahayagan na isa sa mga lokal na opisyal na sangkot umano sa droga at siya ang nagmana at namamahala ngayon sa negosyo ng kanyang tiyo na si Athel.,Si Athel Alcala ay naka­babatang kapatid ni dating Agriculture Secretary Proceso Alcala, suba­lit may mga report na nakalabas na umano ito ng bansa.,Ang naturang alegasyon ay mariing itinanggi noon ni Mayor Alcala at sinabing ang tangi niyang kasalanan ay magkaroon ng mga kamag-anak na sangkot sa droga.,Sinabi ni Senior Supt. Antonio Yarra, provincial police director na kung ang pagbabasehan ay ang record ng Quezon PNP, wala ni anumang tala silang nakita na anumang kaugnayan ni Alcala sa iligal na droga.",,
"EJK sa ‘Pinas, pinitik na ng US",,"Nababahala na rin ang Estados Unidos sa nangyayaring extrajudicial killings o pagpatay sa mga hinihinalang sangkot sa pagtutulak at paggamit ng iligal na droga sa Pilipinas.,Sa ulat ng Agence France-Presse (AFP), binanggit ni Elizabeth Trudeau, ang tagapagsalita ng State Department na lubhang nakakabahala na aniya ang patuloy na pagtaas ng pagpatay sa mga hinihinala pa lamang na sangkot sa paggamit ng bawal na gamot.,“We believe in rule of law. We believe in due process. We believe in respect for universal human rights,” sabi ni Trudeau.,“We believe  fundamentally  that those aspects ensure and promote long-term security. We are concerned by these detentions, as well as the extra judicial killing of individuals suspected to be involved in drug activity in the Philippines,” dagdag pa nito.,Una nang sinabi ni US Secretary of State John Kerry na dapat protektahan ang karapatang-pantao ng bawat mamamayan.",,
Walang pasok!,,,,
DIGONG LIST MAY ERROR — BATO,,"Aminado si Philippine National Police (PNP) chief Director General Ronald ‘Bato’ dela Rosa na may mga ilang pagkakamali sa listahan ng mga sangkot sa iligal na droga na inilahad ni Pangulong Rodrigo Duterte.,Sa isang press briefing kahapon, ipinunto ni Dela Rosa ang pagkakamaling pagtukoy sa isang judge na matagal na palang patay, isang tinukoy na congressman ngunit kailanman ay hindi naging mambabatas, at isang retiradong heneral na matagal na ring patay, habang ang iba ay wala na serbisyo.,Pero iginiit ni Dela Rosa na hindi galing sa mga usap-usapan o kaya ay listahan ng mga hindi sumuporta sa kanya noong halalan ang inilabas na listahan ng pangulo dahil ito ay lehitimo.,Panawagan pa ni Dela Rosa, sa halip na pagtuunan ang mga pagkakamali, mas maiging pansinin ang magandang naidulot ng malawakang kampanya ng pamahalaan laban sa iligal na droga.,Aminado rin si Dela Rosa na hindi naman madaling pabagsakin ang mga drug lords hangga’t walang komprehensibong case build up.,Samantala, nilinaw ni Dela Rosa na lahat ng mga tumungo sa Camp Crame ay pawang mga hindi sumuko, kundi nais lang linisin ang kani-kanilang mga pangalan matapos madawit sa mahabang listahan ng Pangulo.,Para sa Malacañang nanatiling credible ang “Digong list” bagama’t may ilang pagkakamali ito.,Sa isang press briefing, sinabi ni presidential spokesman Ernesto Abella na mayroon mang pagkakamali sa detalye sa mga isiniwalat na pa­ngalan na sangkot sa iligal na droga ay bahala na ang personalidad na linawin ang kanyang sitwasyon.,Iginiit pa ng palasyo na hindi gimik ang pagla­lantad ng listahan ni Pa­ngulong Duterte at hindi rin ito panghihimasok sa judicial branch dahil hindi naman umano judicial process ang ginagawa ng Pangulo bagkus ay nais lamang nitong kunin ang atensyon ng mga sangkot sa iligal na droga na minomonitor ang mga ito.,Naniniwala ang Malacañang na walang constitutional crisis sa paglalantad ng listahan ng mga sangkot sa droga, paliwanag ni Abella ang hakbang na ginagagawa ng Pangulo ay base sa doctrine of parens partiae na moral duty na bigyan ng babala ang publiko sa kung ano ang tunay na nangyayari.,“He is exercising his position as father to the nation and calling attention to what is extraordinary situation facing society. In other words, it’s something equivalent to shouting fire, there is a fire in the house.,It is his moral duty to warn people there is fire in the house,” paliwanag ni Abella kung saan dapat umanong maikialam ang Pangulo lalo sa panahon ngayon na kailangan ng ‘radical action’.,Paliwanag din mismo ng Pangulo sa “hindi updated” na mga impormasyon sa kanyang ‘drug list’, “As early as 5 years ago, nandiyan ‘yung pangalan.,It’s not corrected but it remains on record. Hindi naman kami pinapaalam kung patay ka o hindi, basta nandiyan ang pangalan mo.”,Sa tanong kung bakit n’ya ginagawa ang ganitong estilo ng giyera kontra narco politicos, “Kung maghintay lang ako ng huli-huli araw-araw, isa-isa, tapos abugado tapos mag-trial tayo, pagkatapos ng trial convicted ka, mag-appeal ka. Court of Appeals (CA), Supreme Court (SC), it would take 10 years for one individual. We agreed there is a crisis. How am I now to meet the challenges of this crisis?,” paliwanag ni Pangulong Duterte.",,
"Back wages ng 18 OFWs sa Saudi, inapela",,"Labing walong manggagawang Pinoy ang humihingi ngayon ng tulong sa gobyernong Durerte matapos na limang buwang hindi pasuwelduhin ng kumpanyang pinapasukan sa Saudi Arabia.,Sa pamamagitan ng panawagan na ipinarating kay John Monterona, tagapagsalita ng United Overseas Filipino Worldwide (U-OFW), sumulat sa kanya ang 18 overseas Filipino worker (OFW) na sina Mark Carcamo del Mundo, Michael Joaquin de Leon, Fred Escoto, Antipolo Nonito Jr., Padin Cabunag, Alex Miguel Casanova, Christian Tuazon Villar, Feliz Cipe Preche, Michael Arban, Mike Fernandez Arban, Leo Billena Prias, Gilbert Ramos Nanip, Bernard Javier, Jameson G. Buen, Reynaldo B. Valencia , Mario Macapañas Abuga, Eugenio Dozon Belo, Vicente Jr. Arejola Pesico na pawang mga manggagawa ng Ranyah Taif Arabia sa ilalim ng Saudi Bin Laden group of companies.,Base sa panawagan ng mga ito, umaapela sila sa gobyernong Duterte na tulungan silang makuha ang limang buwan sahod matapos na isailalim sa repatriation program ng Overseas Welfare Workers Administration (OWWA) para makauwi na sila sa Pilipinas.,Ayon sa mga manggagawa, hindi nasunod ang kanilang pinirmahang kontrata sa kanilang pinasukan kumpanya na Ranyah Taif Arabia sa Saudi Arabia.,“Sa ngayon po ay limang buwan na at wala pa rin kaming sahod at hindi rin nila kami binibigyan ng food allowance sa tamang oras,” sumbong pa ng mga Pinoy.,Sa ngayon anila ay may ilang pang nagtatrabaho sa kanilang kumpanya na hindi rin binabayaran at ayaw paalisin ng kanilang employer.,Sinabi pa ng mga ito na nag-file na sila ng exit request ngunit hanggang sa ngayon ay wala pang tugon at puro pangako sa kanila ang kanilang amo.,“Wala na po kaming makain dito sa kampo na tinitirhan namin ngayon at maging ang aming mga pamilya na nasa Pilipinas ay taggutom na rin dahil sa hindi na kami makapagpadala ng sahod dahil hindi na kami binabayaran dito. Kaya’t nanawagan po kami sa gobyerno na tulungan kaming makauwi na sa Pinas at makuha ang aming mga suweldo,” panawagan pa ng ito.,Pahayag pa nila na ilan sa kanila ay 5 hanggang 10 taon na sa kumpanya at walang kasiguraduhan sa benefits na makukuha.,Tungkol naman sa IQAMA o residence certificate  o visa nila ay sinabihan sila na mag-renew at bibigyan ng anim na buwang bakasyon ngunit hindi naman ibi­nigay ang kanila ang sahod na dapat na kabayaran sa kanilang serbisyo.,Sa tulong ni Monterona, umaasa ang mga nasabing bilang ng manggagawa na matutulungan sila ng gobyerno sa kanilang panawagan na makuha ang kanilang sahod at makauwi na sa Pilipinas sa lalong madaling panahon.",,
"Motorcycle vs SUV, pulis patay",,"Patay ang isang pulis matapos ang naganap na head on collision sa sinasakyan nitong motorsiklo sa kasalubong na Sports Utility Vehicle (SUV) kahapon ng umaga sa bayan ng Camalig, Albay.,Dead on the spot dahil sa tinamong grabeng pinsala sa ulo at katawan ang biktimang nakilalang si PO1 Daryl John Dondonella, 23, bagong pulis at kakatapos lang sa kanyang field training program (FTP).,Samantala, kusang loob namang sumuko sa pulisya ang drayber ng nakabanggaang SUV na nakila­lang si Edilberto Dela Rosa Ativo, taga Cebu City at District Engineer ng Department of Public Works and Highway (DPWH) sa 3rd District ng Albay.,Sa ulat ng pulisya, naganap ang insidente dakong alas-8:40 ng umaga sa kahabaan ng Barangay Libod ng nabatid na bayan.,Napag-alaman na patungo ng trabaho ang biktima lulan ng kanyang motorsiklo nang sa hindi pa malinaw na pangyayari ay nakasalubong nito ang sasakyan ng suspek na nasa kabilang linya.,Parehong hindi na nakaiwas ang dalawang sasakyan dahilan ng salpukan ng mga ito.",,
Saudi king pinasalamatan ng DOLE,,"Ipinarating ni Department of Labor and Employment (DOLE) Sec. Silvestre H. Bello III ang pasasalamat kay Saudi King Salman bin Abdulaziz Al Saud na naging maagang desisyon nito na tulungan ang mga na-stranded na overseas Filipino workers (OFWs) sa nasabing bansa.,“We immensely express our gratitude to King Salman for his concern to our OFWs,” sabi ni Bello na ipinarating nito sa Philippine Overseas Labor Office (POLO) sa Riyadh.,Sinasabing kabilang sa naging kautasan ng hari ng Saudi sa Ministry of Labor na bawiin ang immigration penalties ng mga OFWs dahil sa kanilang expired working visa, pamasahe sa eroplano, pagkain, at re-employment assistance sa sinuman sa mga ito na nais magtrabaho sa ibang kumpanya gayundin ang legal assistance para sa money claims ng mga manggagawang Filipino sa nasabing bansa.,Ani Bello, kinumpirma ng pamahalaan ng Saudi na inutos ni Salman na tiyakin at protektahan ang karapatan ng mga dayuhang manggagawa sa Saudi Oger at sa iba pang kumpanya na apektado ng oil crisis.",,
China nagtatayo ng hangar sa WPS,,"Natuklasan na nagpagawa ang China ng aircraft hangars sa reclamation nito sa Spratly Islands.,Ayon sa ulat, batay sa satellite ima­ges na kuha ng Center for Strategic and International Studies (CSIS) ay nakita ang mga hangars sa Fiery Cross, Subi at Mischief Reef sa Spratly islands.,Base sa analysis sa mga larawan na nakuha noong buwan ng Hulyo, maaari itong mag-accommodate ng eroplanong pandigma ng Chinese air force.,Sa kabila ito ng inilabas na desisyon ng Permanent Court of Arbitration na nagsasa­bing walang basehan ang claim ng China sa mga pinag-aagawang teritoryo.,Idinagdag pa ng CSIS na ang iba pang pasilidad na itinayo sa CSIS ay ang hindi nakilalang mga gusali at hexagonal structures sa mga nakalipas na buwan.",,
4 Sayyaf bulagta sa MNLF,,"Apat na kasapi ng bandidong Abu Sayyaf­ Group (ASG) ang nasawi matapos makaeng­kwentro ang ilang tauhan ng Moro National Liberation Front (MNLF) sa Barangay Tanjung, Kalinggalang Caluang, Sulu kahapon ng umaga.,Matapos ang engkuwentro na tumagal ng halos dalawang oras mula nang magsimula bandang alas-siyete ng umaga, kinilala ang isa sa mga nasawi na si Jennor Lahab alyas ‘Jim Dra­gon,’ habang ang tatlong iba pang nasawi na hindi pa nakikilala ay dinala sa Brgy. Masjid Punjungan.,Napag-alaman na naganap ang sagupaan sa gitna ng negosasyon sa harap ng kampo ng MNLF para sa paglilipat ng kustodiya sa mga hawak na bihag ng bandidong grupo.,Sinasabing ang grupo ng MNLF na pinamumunuan ni Ali Julkipli ang nakasagupa ng mga tao ni ASG sub leader Alhabsy Misaya.,Narekober ng militar sa pinangyarihan ng insidente ang dalawang M14, at tig-isang M16 at M4 rifles.",,
"Konsulado sa Macau, 7-araw bukas ",,"Ikinatuwa kahapon ng mga overseas Filipino workers (OFWs) ang napaulat na plano ng pamahalaan na gawin pitong araw ang operasyon ng konsulada ng Pilipinas sa Macau.,Sa isang press statement, sinabi ni Emerlina de Lina, chairperson ng Migrante-Macau, ang planong 7 days operation ay tagumpay na kampanya ng mga OFWs na nagsimula pa noong nakaraang taon.,Nais ng mga OFWs na gawin available ang mga mahahalagang serbisyo ng konsulada ma­ging sa araw ng Linggo kung saan karamihan ng mga Filipino domestic helpers (DH) ang naka-day off.,Mas madali raw para sa mga OFWs na gawin ang kanilang mga tran­sakyon sa araw ng Linggo, hindi katulad sa normal na araw na mara­ming trabaho at hindi sila makakaalis ng kanilang mga trabaho lalo na kung sila ay kasambahay lamang.,Ang 7 araw na operasyon ng Philippine Consulate sa Macau ay pla­nong sisimulan sa kalagitnaan ng buwan ng Septyembre.",,
"Mausoleum ginawang drug den, tulak todas",,"Isang notorious shabu pusher na ginawang drug den ang mausoleum ang napatay makaraang mahalatang isang pulis ang kanyang katransaksyon sa bentahan ng shabu kaya nagtatakbo sa loob ng sementeryo at nanlaban sa Bgy. San Jose, Bulakan, Bulacan kamakalawa.,Kinilala ni P/Supt.Jacquilene Puapu, Bulakan police chief, ang napaslang na si Anacleto Pable alias Ento, 31, ng Bgy. San Jose, Bulacan na nagtamo ng mga tama ng bala sa katawan matapos manlaban at makuha sa kanyang pag-iingat ang isang kalibre .38 revol­ver, anim na pakete ng shabu at drug paraphernalias sa loob ng moseleo na ginawang drug den ng suspek.,Nabatid na dakong alas-10:00 ng gabi nang maganap ang insidente makaraang ipasailalim sa buy-bust operation ang suspek na si Pable.,Ang napatay na suspek ay kabilang sa drug watchlist ng Bulacan Philippine National Police (PNP) kungsaan sa loob ng sementeryo niya pinababatak ng droga ang kanyang mga suki ng shabu hanggang sa matunugan ng pulisya ang kanyang hide-out.",,
Prison guard dinibdiban ng SAF,,"Isang prison guard ng National Bilibid Prison (NBP) ang nagreklamo ukol sa umano’y pananakit sa kanya ng isang tauhan ng Special Action Force (SAF).,Kung matatandaan ang SAF na ngayon ang nagbabantay sa NBP matapos na matuklasan ang talamak na iligal na aktibidades sa loob partikular ang illegal drug operations.,Sa reklamo ni Prison Guard 1 Carlos Tadefa, sinabi nitong dinibdiban umano siya ng isang SAF na hindi tinukoy ang pangalan nang pagdudahan umano siya matapos na ihatid lamang niya ang dalawang preso sa kanilang mga selda matapos mag-headcount.,“Sabi sa akin, ‘Sino ba ‘yun? Ikaw ba ‘yun?’ Nakatayo ako then saka ako ginanun sa dibdib.,Magsasalita sana ako pero ‘di ako pinagsalita, nagduda yung SAF na naka-duty doon kung bakit antagal ko,” ayon pa sa reklamo ni Tadefa.,Gayunpaman, pinaiimbestigahan na umano ni Interior and Local Government Secretary Mike Sueno ang naturang insidente.",,
Bato: 6 buwang laban sa droga kaya,,"”I’m very positive with the way things are going, and at the rate we are doing our job, nakikita ko we can do it. Nasa one month pa lang tayo. We have five more months to go.”,Ito ang ipinagmalaki ni Philippine National Police director general Ronald “Bato” Dela Rosa sa harap ng media nitong Martes sa pagdalo nito at pangunguna sa 115th Police Service Anniversary celebration sa Davao City.,Naniniwala si Dela Rosa na kayang sugpuin ang iligal na droga sa bansa sa ilalim ng administrasyon ni Pangulong Rodrigo Duterte, kaya kahit sa kanilang hanay ay handa nitong linisin malayo lamang sa naturang isyu.,Sa mahigit isang buwang pakikipaglaban ng pamahalaan sa ilegal na droga, umabot na sa 600,000 ang mga sumuko dahil dito sa buong bansa.,“From the 1.8 million drug personalities, we still have to neutralize 1.2 million in the remaining five months of the three to six months campaign,” ani Dela Rosa.,Sa puna hinggil sa pamamaraan ng pagsugpo sa ilegal na droga, naging matigas din si Dela Rosa sa kanyang pahayag.,“Hindi tayo magpapa-sidetrack diyan. Mas maraming natuwa sa ginagawa natin kaya doon tayo huhugot ng lakas,” ayon sa hepe ng PNP.,Nitong Lunes ay galit na humarap si Dela Rosa sa mga kawani ng PNP na nasa listahan ni Duterte na umanoy sangkot sa ipinagbabawal na gamot.,“Nandito tayo para magserbisyo hindi para mangolekta ng pera sa droga, pu—- i– …Nakakahiya tayo. Gusto kong mag-evaporate sa mundo, gusto kong mamatay. Gusto kong matunaw dahil sa nangyayari sa atin, nakakahiya. I am the chief PNP, I am leading the Philippine National Police with people who are involved in sindikato… walang hiya, Diyos ko,” sambit ni Dela Rosa.,Samantala, nito ring Martes sinabi ng Malacañang na parehas din ang sentimiyento ni Duterte tulad ng marami hingil sa patayan na may kinalaman sa iligal na droga.,“I don’t think he’s (Duterte) happy about it (killings). I don’t think happiness is the right word to use,” ayon kay Presidential spokesperson Ernesto Abella. “I think he’s very concerned and, in fact, bothered and troubled. He’s deeply and profoundly concerned.”",,
Jhay Jalbuna ng Abante pasok sa PhilRaCom photo contest,,,,
Reckless president si Donald Trump!,,"Inilabas ng 50 Republican national security experts ang isang open letter na nagbabala kay presidential candidate Donald Trump na kapag nanalo ay magiging `most reckless president in the US history.”,Sa ulat, ang nasabing grupo na pinamumunuan ni dating Central Intelligence Agency (CIA) Director Michael Hayden ay nagsabing kulang ng ‘cha­racter, values at experience’ na maging presidente si Trump sakaling magwagi ito sa darating na eleksyon sa Nobyembre ng kasalukuyang taon.,Nakasaad sa naturang open letter na wala umano sa mga ito ang boboto kay Trump.,Lumabas ang sulat matapos na maraming mga high-profile Republicans ang hindi kumikilala kay Trump.,Tugon naman ni Trump na ang nasabing grupo ay bahagi umano ng nabigong ‘Washington elite’ na nangangarap na maupo sa mas mataas na posisyon.",,
Iranian scientist binitay,,"Pinatawan na ng bitay ang Iranian scientist na naunang napaulat na dinukot ng Central Intelligence Agency (CIA) ng Estados Unidos.,Ayon sa ulat, kinumpirma ni Iranian judicial spokesman Hojjat al-Eslam Mehdi Mohseni-Ejehei na natuloy ang pagbitay kay Sharam Amiri na inakusahan ng Iran na nakipagsabwatan sa United States (US).,Sumailaim sa masu­sing pag-aaral ng korte ang kaso laban kay Amiri hanggang sa mapagdesisyunan na bitay ang ipataw na parusa dito.,Una nang iniulat na nawala si Amiri, isang university researcher na nagtatrabaho sa Atomic Energy Organization sa Iran noong 2009 noong kasagsagan ng religious pilgrimage sa Saudi Arabia at lumutang na nasa US ito.,Nang bumalik ito sa Iran noong taong 2010 ay tumanggap ito ng hero’s welcome bago inaresto.,Inakusahan ng Iran ang CIA na dinukot si Amiri na mariin namang itinanggi ng huli at sinabing napilitan lamang itong umuwi ng Iran dahil sa pressure sa kanyang pamilya.",,
7 gov’t agencies nagkaisa vs ‘environmental offenders’,,"Nagkaisa ang pitong ahensya ng gobyerno na sugpuin at kalusin ang kanilang tinawag na ‘large–scale environmental offenders’ upang tiyakin ang mahigpit na implementasyon ng mga batas ng pangkalikasan.,Nakiisa ang Department of Interior and Local Government (DILG), Department of National Defense (DND), Department of Transportation (DOTr) Department of Justice (DOJ),Philippine National Police (PNP) Philippine Coast Guard (PCG) at Armed Forces of the Philippines (AFP) sa Department of Environment and Natural Resources (DENR) sa pamamagitan ng Memorandum of Agreement (MOA) na tinawag na ‘Task Force Kalikasan’ na isinagawa sa mismong tanggapan ng DENR .,Lumagda sa nasabing Memorandum of Agreement si DENR Sec. Gina Lopez, DILG Sec. Ismael Sueno, DOTr Sec.Arthur Tugade, PNP Chief Gen. Ronald “Bato” Dela Rosa, PCG Commandant Wiiliam Melad, DND USEC Eduardo Del Rosario at BGen.Restituto Padilla, na kumatawan kay AFP Chief of Staff Gen.Rocardo Visaya.,Layunin ng Task Force Kalikasan na mahigpit na ipatupad ang environmental laws laban sa lahat ng mga mining company at illegal loggers na sumi­sira at umaabuso sa kalikasan.",,
2 salvage victim bumuyangyang sa Makati,,"Dalawang lalaking pinaniniwalang biktima ng summary execution ang natagpuan sa magkahiwalay na lugar sa lungsod ng Makati.,Pawang wala pang pagkakilanlan ang mga biktima na nagtamo ng bala sa ulo at pawang naka­balot ang mga mukha ng packaging tape na nakalagay sa isang plastic at kahon.,Sa report mula sa tanggapan ni Makati Police Chief Sr. Supt. Rommil Mitra, lumitaw na unang natagpuan ang bangkay ng isang lalaki, alas-2:05 ng madaling-araw sa panulukan ng 1st Avenue at J. P. Rizal, Brgy. East Rembo.,Samantalang alas-2:15 ng madaling-araw nang natagpuan naman sa panulukan ng Pili St., at Kalayaan Avenue, Brgy. West Rembo ang isa pang bangkay.,Pawang iniwan sa mga biktima ang plakard na nakasulat ang mga katagang “Ako ay tulak, adik at magnanakaw, huwag tularan ako at mamamatay kayo.”,Blangko pa sa pulisya ang mga taong responsable sa brutal na pagpatay sa mga biktima habang patuloy pa ang isina­gawang imbestigasyon.,­",,
No. 2 drug lord sa Visayas bumigay,,"Isang tinaguriang No. 2 drug lord mula sa Central Visayas ang sumuko mismo kay Philippine National Police (PNP) Chief Director General Ronald ‘Bato’ dela Rosa kamakalawa ng gabi.,Si Franz Sabalunes, ay iprinisinta ni Dela Rosa sa media sa isang press conference kahapon sa Camp Crame.,Sinabi ng chief PNP, kusang  sumuko si Sabalunes na sinasabing pumapanga­lawa sa listahan ng most wanted druglord sa bansa kung saan ang na­ngunguna ay ang napatay na sa engkuwentro na isang bigtime druglord na si Jaguar.,Ayon kay Dela Rosa, ngayong hawak na nila si Sabalunes, hindi na nila ito pakakalawalan.,Sinabi ni Dela Rosa na maraming ibinunyag sa kanya si Sabalunes lalo na ang pagbibigay nito ng payola sa mga police officials na umaabot sa P200,000 kada linggo.",,
"Duterte, Leni proud kay Hidilyn",,"Proud si Pangulong Rodrigo Duterte at ma­ging si Vice President Leni Robredo sa nakamit na tagumpay ni Hidilyn Diaz sa Rio Olympics na nakapag-uwi ng silver medal.,Ang pagkakatuldok sa 20 taong medal drought ng Pilipinas ay patunay umano na “change has come”.,Ayon kay presidential spokesperson Ernesto Abella, nagbubunyi si Pangulong Duterte sa karangalang ibinigay ni Diaz sa bansa na matatandaan ang mensahe nito bago tumulak sa Rio Olympics ang 13-man Olympic Team ay ibigay ang 100% nito.,Sinabi naman ni Communications Secretary Martin Andanar na ang istorya ng buhay ni Diaz ay magsisilbing inspirasyon sa mga kapwa Filipino.,“The inspiring story of Diaz is the story of Filipinos. Bespectacled and standing at 5’2”, Hidilyn, who hails from Zamboanga City, took up weightlifting from a relative who taught her the sports.,Hers is about overcoming shyness but for an inspired nation, her road to Rio is a journey of grit, patience and determination which ended a 20-year long medal drought for the Philippines,” pahayag ni Andanar.,“Pinahanga mo kami sa iyong husay, pagsisikap at determinasyon sa gitna ng iyong mga pinagdaanang pagsubok,” ayon naman kay Robredo na hindi maubos ang pagha­nga kay Diaz dahil ina­ngat nito ang bandila ng Pilipinas sa buong mundo.",,
"Marcos burial, walang katahimikan",,"Hindi magdadala ng katahimikan sa bansa ang paglilibing kay da­ting Pa­ngulong Ferdinand Marcos sa Libingan ng mga Bayani kung ito ang inaakala ng kanyang pamilya.,Ito ang paniniwala ni House deputy speaker Miro Quimbo sa press conference kahapon sa Kamara kaugnay ng usapin ng paglilibing kay Marcos sa Libingan ng mga Ba­yani na target isagawa sa susunod na buwan.,“Tingin ko hindi siya ganun kasimpleng usapin. Kung ang paglilibing ay magdadala ng katahimikan, tulad ng kahit anong paglilibing, ito ay ang libing (ni Marcos) na hindi magdadala ng katahimikan,” ani Quimbo.,Idinahilan ng mambabatas ang usapin sa libu-libo aniyang napatay noong panahon ng Martial Law, na hindi pa naibabalik ang lahat ng kayamanang kinamkam umano ng pamilya Marcos noong nasa poder pa ang mga ito at iba pa.,Para naman kay Ifugao Rep. Teddy Baguilat, malulungkot ang sambayanan kapag nailibing sa Libingan ng mga Bayani si Marcos dahil para na rin umanong kinalimutan ng lahat ang lupit ng Martial Law.,Sinabi naman ni Ba­yan Muna partylist Rep. Carlos Zarate na walang karapatan si Marcos na magkaroon ng hero’s burial at nakahanda umano silang harangin ito lalo na’t walang nakikitang pagsisisi sa mga pamilya nito sa kanilang nagawang kasalanan sa bayan.,Samantala, pinanindigan ni Pangulong Duterte ang naging desisyon nito na ilibing na sa Libingan ng mga Bayani si dating Pangulong Marcos kung saan mismo umano s’ya ay kayang patunayan na sundalo ito at sa mga patuloy na tututol ay bukas s’ya sa anumang demonstrasyon.",,
Mga senador join din sa Pokemon Go fever,,"Kahit na ang mga senador, aligaga na rin sa paglalaro ng Pokemon Go, isang location based augmented reality game na sikat na sa maraming panig ng mundo.,Ilan sa mga sumubok sa paglalaro nito ay sina Sens. Panfilo Lacson, Sherwin Gatchalian at Paolo Benigno “Bam” Aquino IV.,Agad namang nilinaw ni Lacson na sa bahay niya sa Ayala, Alabang siya nakahuli ng Pokemon Go creature at hindi sa Senado.,“May sumusunod nga sa akin akala ko sinu-surveillance ako, bubunot na sana ako ng baril, ‘yun pala naghahanap din,” kuwento ni Lacson.,Isiniwalat din ni Sen. Gatchalian ang karanasan niya sa paglalaro nito habang nasa Davao City noong Linggo.,“Sa hotel ako nakahuli nitong Sunday. Nagpaturo lang ako sa staff ko, medyo hindi pa ako sanay,” ani Gatchalian.",,
"Diplomatic talks sa China, uumpisahan na ni FVR",,"Tumulak na kahapon patungong Hongkong si dating Pangulong Fidel V. Ramos upang simulan na ang diplomatic talks kaugnay pa rin sa territorial dispute sa West Philippine Sea.,Paniniyak pa ng da­ting Pangulo, pangunahin niyang pakay ay ang iba­lik ang magandang relasyon ng Pilipinas at ng China na siyang tanging nais at hiling ni Pangulong Rodrigo Duterte.,“What President Duterte said was ‘Please just renew our friendship with your friends from China, ‘that’s all,” a­yon kay Ramos sa isang press conference sa Ninoy Aquino International Airport (NAIA) bago siya tumulak ng Hong Kong.,Dahil dito, ayon kay Ramos ang kanyang misyon ay magsisilbing ‘icebreaker’ sa pagpapanumbalik ng ugnayan ng ating bansa sa Beijing.,“Please do not forget I am just an ice breaker to warm up again, to rekindle our friendly neighbour relationship with China.,That is what I have to do and maybe that is all I can do. But that is a big enough job and I will do my best,” ayon kay Ramos.,Wala umano siyang awtoridad na makipag-negosasyon ngunit nakakasiguro umano siyang darating din ang pormal na pag-uusap sa pagitan ng mga opisyal ng dalawang bansa.,“I have no authority to negotiate. I am not going to negotiate. I am sure that would come on the formal talk between the officials,” giit pa ni Ramos.,Si Ramos ang siyang itinalagang special envoy sa China ni Pangulong Duterte para maki­pag-usap sa mga opisyal ng China.,“My visit to Hong Kong is just the first phase of renewing PH-China ties,” ayon pa rin kay Ramos.",,
"Narco-cops minura, binantaan ni Bato",,"Galit na galit na binantaan ni PNP chief Director General Ronald “Bato” dela Rosa ang mga pulis na sangkot sa ilegal na droga na pinangalanan ni Pangulong Rodrigo Duterte nang lumutang ang mga ito sa Camp Crame kahapon.,Hindi naitago ni Dela Rosa ang kanyang panggigigil at galit sa mga kabaro habang sinasabihan n’ya ang mga itong papatayin kapag hindi tumigil sa kanilang pagkakasangkot sa ilegal na droga.,Kasabay nito, umapela rin ang chief PNP sa mga ito na makipagtulungan at ibunyag na ang mga nalalaman nila sa illegal drugs.,Kahapon ng umaga ay umaabot sa 32 pulis at isang retirado ang nagtungo sa Camp Crame para isumite ang kanilang mga sarili at sumailalim sa custodial investigation at dinisarmahan na rin ang mga ito.,Pansamantalang mananatili sa PNP holding area sa Camp Crame ang mga nasabing pulis hanggang hindi pa natatapos ang imbestigasyon, ayon kay PNP Internal Affairs Service director Chief Supt. Leo Angelo Eleuterio.,Sinabi ni Eleuterio, makikipag-ugnayan sila sa Department of Justice (DOJ) para sa posibleng pagsasampa ng kaso sa mga indibidwal na nagtungo sa PNP headquarters.",,
Duterte list…TARGET NG VIGILANTES!,,"Nanganganib sa kamay ng vigilantes ang mga taong pinangalanan ni Pangulong Rodrigo Duterte na sangkot sa paglaganap ng ilegal na droga sa bansa, ayon kay Senador Panfilo Lacson.,Ang masaklap dito, kahit na inosente ang taong napasama sa listahan, sabi ni Lacson ay nanga­nganib na ang buhay nila sa kamay ng vigilantes.,“When you’re not into drugs and your name is on that list, you may have protection under the law but not from vigilante groups,” babala ni Lacson.,Nitong Linggo ay iniladlad ni Pangulong Rodrigo Duterte ang pangalan ng 160 judges, mayors, iba pang mambabatas, pulis at militar na sangkot sa ilegal na droga.,Ngunit ayon naman kay Sen. Leila de Lima, dating Justice secretary, at chair ng Senate committee on justice and human rights, hindi maaa­ring kasuhan ang mga kinaladkad sa drug trade kung ang listahan lang ang pagbabasehan.,Kung may sapat na ebidensiya umano ang pamahalaan ay dapat isampa na lang nila ang kaukulang kaso laban sa mga personalidad na idinawit ng Pangulo.,Samantala, matapos ang pasabog ni Pangulong Duterte noong Linggo ng madaling-araw, tuluy-tuloy ang pagsulpot sa Camp Crame ng mga pinangalanan ng Pangulo na sangkot sa ilegal na droga sa bansa.,Bandang alas-9:15 ng gabi kamakalawa ay dumulog sa PNP CIDG sina Chief Insp. Roberto Palisoc ng Manila Police District Office (MPDO) Station 7 at Chief Insp. Rio Maymay at apat pang pulis na hindi naman pa binatid ang mga pa­ngalan.,Kahapon ng umaga ay dumating din sa CIDG ang abogado ni Laoang, Northern Samar Mayor Hector Ong kasama ang kanyang asawang si dating Mayor Madeline Ong upang linisin ang kanilang pangalan sa pagkakadawit sa ilegal na droga.,Kamakalawa ng umaga naman ay una nang lumutang sina San Rafael Mayor Cipriano “Goto” Dungao Violago Jr.; dismissed Judge Lorinda Mupas, ng Dasmariñas, Cavite; at dating Saguiaran, Lanao del Sur Mayor Rasmiya Macabagos.,Dumating bandang hapon si dating La Union 2nd District Congressman Eufranio Eriguel at mariing itinanggi ng mga ito na sangkot sila sa illegal drug trade.,Tahasang itinanggi rin ni San Pablo City, Laguna Mayor Vicente “Amben” Amante ang paratang na sangkot siya sa droga kung saan isa siya sa nasa talaan ng mga narco politics na pinasabog ni Duterte.,Samantala, sumuko sa lokal na pulisya ang tatlong Bicolano na kabilang sa Duterte list na sina Reynante Dayto, dating miyembro ng Bureau of Jail Management and Penology (BJMP) sa Legazpi City; Reymart Dayto, pinsan ni Reynante; at PO1 Mark Christian Catalina, at itinanggi ang pagkakasangkot sa illegal drugs. ",,
Rookie cop timbog sa rape,,"Isang bagitong pulis ang nahaharap ngayon sa kasong panggagahasa sa isang 22-anyos na dalaga matapos ayaing makipag-inuman kasama ang ilang mga bisita sa Lungsod ng Caloocan.,Agad namang ipinag-utos ni Northern Police District (NPD) Director PSSupt. Roberto Fajardo ang dismissal sa una kahapon ng umaga.,Kinilala ang pulis na si PO1 Emmanue­l Carpio, na nakatalaga sa Caloocan City Police na nahaharap ngayon sa kasong paglabag sa RA 8353 o anti rape law.,Sa salaysay ng biktimang itinago sa panga­lang Courtney, alas-singko umano ng gabi nang maganap ang insidente sa bahay ng suspek.,Niyaya umano ni Carpio ang biktima na maki­pag-inuman sa kanya kasama ang ilan pang mga bisita ng suspek.,Nang magkalasingan ay nag-uwian na rin ang mga bisita at dahil sa lasing na rin umano ang dalaga ay doon na siya pinagsamantalahan ng suspek.,Nagawang matakasan ng biktima ang bagitong pulis at nagsumbong sa magulang na hindi naman nag-aksaya ng panahon at agad humingi ng saklolo sa pulisya.,Mabilis rin namang naaresto si Carpio at matapos ang masusing pag-iim­bestiga ay doon na sinampahan ng kasong rape.,Ipinag-utos din ni Fajardo ang confiscation ng service pistol at police badge ni Carpio.",,
"OFW na nahulog sa gusali, nailibing na",,"Inihatid na sa huling hantungan ang Pinay na overseas Filipino worker (OFW) na nahulog mula sa ika-15 palapag ng tinitirhang gusali sa Kuala Lumpur, Malaysia kahapon.,Dakong alas-10 ng umaga nang maihatid sa huling hatungan ang labi ni Nikki Torrefranca, 27, ng Brgy. Polo, New Washington Aklan.,Naging emosyonal naman ang pamilya ni Nikki nang magbigay ng kani-kanilang papuri at pasasa­lamat sa isinagawang misa sa Shrine of Our Lady of the Most Holy Rosary sa bayan ng New Washington sa Kalibo Aklan.,Lalo pang bumuhos ang luha nang kumanta ang kanyang amang si Renato Torrefranca.,Nakipaglibing din ang mga kaibigan ni Nikki lalo na ang kanyang mga kasamahan sa Alpha Phi Omega fraternity kung saan karamihan sa mga nakisimpatiya ay nagpakita ng kanilang pagmamahal sa pamamagitan nang pagsuot ng puting t-shirt na may print ng kanyang mukha.,Nauna rito, naganap ang insidente noong Hulyo 19, nang taong kasalukuyan dakong alas-2:30 ng madaling-araw matapos tumakas umano ang OFW mula sa mga Malaysian authorities na nagsagawa ng raid laban sa mga undocumented workers na kung saan sinasabing nagtago ito sa likod ng bintana at nadulas mula sa ika-15 palapag at bumagsak ito sa ika-10 palapag.,Nagawa pang isugod sa isang pagamutan si Nikki subalit wala na itong buhay sanhi ng tinamong internal injuries.,Halos isang taong nagtrabaho si Nikki sa isang restaurant sa Malaysia.,Agad naman naiuwi ang labi ni Nikki sa Pilipinas matapos humingi ng tulong ang kanyang amang si Renato sa tanggapan ng Overseas Welfare Workers Administration (OWWA).,Hiniling ni Mang Renato sa OWWA na bago sumapit ang kaarawan ng kanyang anak noong Hulyo 25 ay maiuwi at makapiling nila si Nikki.,Hulyo 21 dumating ang labi ni Nikki sa Aklan Airport ilang araw bago ang kanyang kaarawan.",,
"Wangwang at blinkers, balik na naman",,"Matapos mawala sa Malacañang si da­ting Pa­ngulong Benigno ‘Noynoy’ Aquino III, balik-kalsada na naman ang mga sirena at mga blinkers na ginagamit para manggulang ng mga motorista.,Kasabay nito, hiniling ni Puwersa ng Baya­ning Atleta (PBA) party­list Rep. Jericho Jonas Nograles sa Highway Patrol Group (HPG) ng Philippine National Police (PNP) at Land Transportation Office (LTO) na aksyunan ang mga motoristang gumagawa ng temporary at hindi awtorisadong diplomatic plates na nagkalat ngayon sa lansangan.,Ginawa ng mambabatas ang nasabing pahayag matapos personal na masaksihan ang isang convoy ng mga sasakyan na gumagamit ng mga blinkers at sirena na ipinagbabawal na noong panahon pa ni dating Pangulong Ferdinand Marcos.,Nawala nang tuluyan ang mga sirena at blin­kers sa nakaraang anim na taon matapos ipagbawal ito ni Aquino subalit marami na naman umanong motorista ang gumagamit nito tulad ng convoy na kasabayan umano ng mambabatas sa EDSA kamakailan.,Ang convoy umano ay pawang may mar­king na for registration/diplomatic/UN specia­lized agency na GIDIFA o Global Infrastructure, Development and International Finance Agency.,Ipinadala na umano ni Nograles ang mga la­rawan at video na kanyang nakunan sa nasabing convoy kalapit ng sulat nito kay PNP-HPG chief P/Senior Supt. Antonio Gardiola.",,
39-katao nailibing ng buhay,,"Umabot sa 39-katao ang nalibing ng buhay sa nangyaring paggguho ng lupa dahil sa pananalasa ng Tropical Storm Earl sa bansang Mexico.,Ayon sa ulat ng AFP, naiulat na sa estado ng Puebla ay nasa 28 ang napatay kabilang ang 15 kabataan makaraang matabunan ng gumuhong lupa ang mga kabahayan.,Habang 11 naman ang nasawi mula naman sa estado ng Veracruz.,Ayon sa Puebla go­vernment, ang ulan na karaniwang bumubuhos sa bayan ng Huauchinago sa loob ng isang buwan ay ibinuhos sa loob lang ng 24 oras.,Samantala nawalan naman ng tahanan ang nasa 200 katao sa estado ng Puebla bunsod ng landslides.",,
"Sumukong  drug suspect,  binaril sa batok",," — Malapitang binaril sa batok ang isang pinaratangang drug personality habang patungo sa munisipyo kahapon ng umaga upang magpalista bilang pagtalima sa programa ng mga drug dependents sa bayang ito.,Sa ulat ni P/Sr. Inspector Joel de la Cruz sa tanggapan ni Mayor Sylvia C. Austria nakilala ang pinaslang na si Junjun dela Cruz @ Luin, 25-an­yos, resi­dente ng Sityo Pu­tol, Bgy. Niyugan sa ba­yang ito.,Nabatid na dakong alas-11:00 ng tanghali ay galing sa himpilan ng pulisya si Dela Cruz at nagpa-profiling sa pagkakasama sa mga drug dependents ng bayan dahil isa sa mga kinatok sa `OPLAN Tokhang’.,Patungo umano sa munisipyo si Dela Cruz upang magpalista sa lingguhang seminar nang dikitan ng mga hindi nakilalang salarin.,Bukod sa tama sa batok ay nagtamo rin ng da­lawang tama ng baril sa balikat ang biktima.",,
‘POKEMON GO’ CRAZE  PATOK SA ‘PINAS,,"Kung may makikita kang tao, bata man o matanda na paiikot–ikot sa isang lugar habang nakatutok ang mata sa dala-dalang cellphones, huwag nang magtaka dahil hindi sila nagte-text, kundi abala sa pagha­hanap ng Pokemon, ang cute cartoon na ipinauso sa bansang Japan at hit na hit na rin ngayon sa Pilipinas.,Usong–uso ngayon ang viral mobile game na ‘Pokemon Go’ kung saan ang mga players na mobile phone users ay naghahanap ng Pokemon creatures na sumusulpot sa real world na nakikita at lumalabas naman sa kanilang cellphones.,Sinimulang ilunsad ang larong ito noong Agosto 6 sa Southeast Asia kasama ang Pilipinas at naging instant sensation.,Dito sa Pilipinas, marami na agad ang nag-download at nahumaling sa nasabing mobile game kaya naman maagang nagpaalala ang Metropolitan Manila Development Authority (MMDA) sa publiko partikular sa mga nagmamaneho sa trapik na huwag maglaro ng sikat na online game na Pokemon Go habang nagmamaneho.,Ito’y matapos na nakarating na sa Pilipinas ang naturang sikat na online game kung saan may naitalang aksidente na may kaugnayan sa larong ito.,Maging ang mga tumatawid ay pinayuhan din na huwag maglaro ng Pokemon Go., Ituon ang mata sa kalsada at huwag kalimutang lumingon sa kaliwa’t kanan.,Kung hindi mapigilang maglaro, tumawid gamit ang designated pedestrian footbridges ngunit siguraduhing alisto sa paligid habang nagla­lakad.,Paliwanag ni MMDA Chairman Emerson Carlos, ang paglalaro ng Pokemon Go habang nagmamaneho ay paglabag sa Distracted Driving Act.,Ang mga mahuhuling lalabag sa nasabing batas ay maaaring magmulta ng hanggang P15,000.",,
Pusher todas sa shootout,,"Patay ang isang hinihinalang tulak ng iligal na droga matapos makipagbarilan sa mga pulis na nagsagawa ng buy-bust operation sa Tondo, Maynila kamakalawa ng gabi.,Kinilala ang suspek na si Valentin Duran alyas Val-Val, residente ng Capulong Bridge ng Barangay 93, Tondo.,Sa report ng Manila Police-Homicide Division (MPD-HD), alas-11:00 ng gabi nang mangyari ang krimen sa tahanan ng suspek.,Sa ulat, nakipagtransak­syon ang suspek sa nagpanggap na poseur-buye­r sa loob ng barong-baron­g sa gilid ng Raxabago Bridge.,Matapos magkaabutan ng P500 halag­a ng shabu ay sinasabing may biglang sumigaw na kapitbahay na may mga pulis kaya bumunot umano ng baril si Duran at binaril ang pulis na masu­werteng nakailag.,Gumanti naman ng putok ang iba pang pulis hanggang matamaan ang suspek na ikinasawi nito.",,
DIGONG LIST PINASABOG!,,"Linggong pasa­bog!,Mahaba ang listahang inilantad kahapon ni Pangulong Rodrigo Duterte. Naglalaman ito ng mga pangalan ng mga kongresista, mga opisyal ng lokal na pamahalaan sa iba’t ibang panig ng bansa, mga hukom at iba pang public servants, pati na ng mga “men in uniform” mula sa mataas na ranggo hanggang sa pinaka­mababa na sangkot diumano sa illegal drug trade at activities.,Karamihan ng mamamayan ay tulog nang pasa­bugin ng Pangulo ang bomba ng ‘drug list’ na inaabangan ng sambayanan. Inihayag niya ito sa burol ng mga namatay na sundalo sa Davao City kahapon ng madaling-araw.,“I’m reading now the personalities in the Philippines. It might be true. It might not be true. But then iyong sinasabi ninyong due process isa iyan.,Baka sakali mademanda itong mga taong ito  administrative or criminal  then they should have due process  presumption of innocence.,Lahat iyan sa Constitution ibigay ko iyan but my mouth is  walang due process dito. Iyong due process has nothing to do with my mouth. Walang proceedings dito, walang abogado,” pasakalye ni Pangulong Duterte.,Para sa mga pulis na nasa listahan, “Once you hear your name mentioned here, you are now relieved of your present assignment. Report to the PNP within 24 hours or I will order the entire armed forces and the police to hunt for you,” utos ng Pangulo.,Sa mga judge naman, bahala na umano silang mag-report sa Supreme Court (SC) alinsunod sa umiiral na separation of power.,Special mention naman ang Iloilo na tinawag ng Pangulo na “most shabulized” dahil sa dami ng kasama sa listahan.,Narito ang pangalan ng mga taong isinabit ng Pangulo sa ilegal na droga:,Judge Mopas – Dasmarinas, Cavite, Judge Reyes – Baguio City, Judge Savilo – RTC Branch 13 Iloilo City, Judge Casiple – Kalibo, Aklan, Judge Rene Gonzales – MTC, Judge Navidad – Calbayog city, Judge Exekel Dagala – MTC, Judge Dapa – Siargao,Mayor Renaldo Flores – Naguillan, La Union, Mayor Dante Garcia – Tubao, La Union, Mayor Martin De Guzman – Bauang, La Union, Mayor Marjorie Apil Salazar – Lasam, Cagayan, Mayor Goto Violago – San Rafael, Bulacan, Mayor Marino Morales – Mabalacat, Pampanga, Mayor Felix Castilo – Langiden, Abra, Ex-Mayor Eufronio Aregel – Agoo, La Union, Rep. Jesus Celeste – Bolinao, Pangasinan, Mayor Jose Pepe Miranda – Santiago City, Isabela, Mayor Vicente Amante – San Pablo City, Laguna, Mayor Ryan Dolor – Bauan, Batangas, Vice Mayor Edgardo Trinidad – El Nido, Palawan,Mayor Alex Centina – Calinog, Iloilo, Julius Ronald Pacificador – Hamtic, Antique, Mayor Jed Mabilog – Iloilo City, Mayor Siegfredo Betita – Carles, Iloilo, Mayor Marciano Malones – Maasin, Iloilo, Ex-Mayor Michael Rama – Cebu City, Mayor Hector Ong – Laoang, Northern Samar, Mayor Rolando Espinosa – Albuena, Leyte, Mayor Vida Canamage – Basay, Negros Oriental, Ex-Mayor Madelyn Ong – Laoang, Northern Samar, Vice Mayor Francis Ansing Amboy – Maasim, Iloilo, Mayor Frals Sabalunes – San Fernando, Cebu, Atty Antonio Pesina – Iloilo City, Erwin ‘Tongtong’ Plagata – Iloilo City, Ex-Cong. JC Rahman Nava – Guimaras, Iloilo, Cong. Jefrey Celes – Panay,Mayor Abubakar Abdul kareem – Labangan, Zamboanga del Sur, Mayor Gamar Janin – Siraway, Zamboanga del Norte, Mayor David Navaro – Pagadian City, Zamboanga del Sur, Mayor Bobby Alingan – Kulambugan, Davao del Norte, Mayor Jusufa Ramin – Iligan City, Lanao del Norte, Mayor Jessie Alegria – Surigao del Norte, Mayor Fahad Salic – Marawi City, Mayor Mohammad Ali Abenal – Marantao, Lanao del Sur, Jamal Dadayan – Buadiposo – Buntong, Lanao del Sur, Sabdullah Macabago – Saguiaran, Lanao del Sur, Muslim Aline Macadatu – Lumbatan, Lanao del Sur, Rasul Sangki – Ampatuan, Maguindanao, Montaser Sabal – Talitay, Maguindanao, Vicman Montawal – Datu Montawal, Maguindanao, Samsudin Dimaukom – Datu Saudi Ampatuan, Maguindanao, Norodin Salasal – Datu Salibo, Maguindanao, Ex-Mayor Benahar Tulawie – Talipao, Sulu, Reynaldo Parojinog – Ozamiz City, Nova Princess Parojinog Echavez – Ozamiz City, Mayor Omar Solitario Ali – Marawi City, Vice Mayor Abdul Wahab Sabal – Talitay, Magundanao, Otto Montawal – Datu Montawal, Maguindanao, Nida Dimagkon – Datu Saudi Ampatuan, Maguindanao, Arafat Salic – Marawi City, Rasmiyah Macabago – Saguiaran, Lanao del Sur, Cong. Guillermo Romarate, Jr. – 2nd District, Surigao del Norte, Former board member Ricardo Parojinog – Misamis,P/Insp. Rolando Batulayan (ret.), P/Supt. Maristelo Manalo – PNP-CIDG, PCI Roberto Palisoc – Station 7 MPD, P/Supt. Ciceron Ada (ret.), PCI Eric Buenaventura – Navotas, PO2 Geraldine Bautista Manuel – PNP PRO2, SPO3 Ronald Calap – Isabela PPO, POC Rodel Samoledo – Lalio Police Station, PO3 Cecilio Domingo – Nueva Ecija CIDT, PO2 Ryan Mendoza – Tarlac Police Station, Jeffrey Serafica – Butuan PPO, PO1 Norman Adarlo – Puerto Galera NPS, Mark Canete – RSRPSB – MIMAROPA PO1 Mark Christian Catalina – PNP Camarines Norte, PO2 Alan Carpio – PCP 8, Pasay City, PO3 Eric Lazo – QCPD, Station 6, PO3 Alexander Macabeo – PCP 3, Parañaque City, PO3 Johnny Mahilum – QCPD, Station 6 Batasan, PO2 Celito Melendrez – Binangonan Police Station, Gen. Vicente Loot (ret.), Gen. Valerio (ret.) – Santa Barbara, Iloilo, Gen. Bernardo Diaz – Region 6, Gen. Idio – RTC ng Calbayog City, P/Supt. Floro (ret.) – Antique City PNP, P/Supt. Kashmir Disomangcop – COP, Iloilo Base Commander, P/Supt. Delia Paz – Chief RDIDM, P/Supt. Genepa – RIU Intelligence, P/Supt. Ipil Duenas, P/Supt. Condag, P/Supt. Eugenio Malic – PNP Maritime Group, Lamsis – dating chief Antique anti-drug, P/Supt. Gomboc, P/Supt. Lebin, PCI Maymay, PSI Kenneth Militar – Iloilo, PSI Donasco, P/Insp. De Jose – SOG-PNP Region 6, P/Insp. Duarte – dating PCOP of Arevalo, Iloilo, P/Insp. Vicente Vicente – COP Banate, P/Insp. Romeo Santander – dating chief intel Cebu, PO2 Michael Cortez – Barile Police Station, SPO1 Jen dela Victoria – PS5, Cebu CPO, SPO1 Onel Nabua – Barile Police Station, PO2 Jomar Ibanez – Lapu-Lapu Police Station, PO3 Ryan Martus Kiamco – Cebu Provincial Office, PCI Ibrahim Jabiran – Zamboanga CPO, PCI Perfecto Abrasaldo Awi Jr. – Misamis Oriental, P/Insp. Roy Montes – Iligan PRO, P/Supt. Ricardo Gando Pulot – COP Quezon Bukidnon, P/Insp. Martin Plaza – dating Panabo chief intel, PO1 Pierre Dizo – Zamboanga del Sur, PO3 Omar Juani – Zamboanga City Public Safety, Rommel Mansul – PRO9, PO3 Daryl Page – Tabasan Municipal Station, SPO1 Totong Joe Valdez – 9th RNG, SPO4 Rodrigo Ramos – Bukidnon PRO, SPO1 Reynaldo dela Victoria – CDO, SPO3 Emilio Mendoza – Lozaria PP5 Iligan City, Marlo Espinosa – Bukidnon, SPO3 Richie Mat – CIDG Mati Davao Oriental, SPO3 Rosell Iliviera – CIDG Tagum Davao del Norte, PO3 Jessie Balabag – Region 11, PO3 Filomeno Toronia – Digos Police Station, PO1 Glenn Alicarte – PRO 12, PO1 Philip Pantarolia – Tacurong City Police Office, SPO1 Gerry dela Rosa – SCPPO, PO3 Bebot Ruiz – GSCPO, PO3 Estelito Solanio – Malongon MPS Sarangani, PO1 Jerebel Ocsio – PRO RMN, SPO1 Ernesto Billones – NCR, JS1 Lito Montemayor – Roxas District Jail Aparri, PO1 Vicente Reynaldo Celis – NCR, PG Drexel Saet – MIMAROPA, SPO1 Felix Tubil – Region 3, SPO3 Nicolas Ponce Angeles – Region 3, SPO2 Rod Erseni – Marinduque BFP, FO1 Reynaldo Valencia – Claveria Police Station, S/Sgt. Vic dela Cruz – MIMAROPA, B/Gen. Leoncio Daniega – NCR, SPO3 Gerry Mendoza – NCR, Reymante Dayto – Region 5, Reymar Dayto – Region 5, Renato Zamora – Region 6, JO1 Alan Manatad – Region 7, SPO3 Christie Cielo Tingad – Region 7, RSAD Casimiro Castro – CAFGU 38IB 6ID ARMM, RSAD Pfc. Philip Miro – 40IB 6ID ARMM, Cpl. Cusinan Lopez – 52IB ARMM, Pfc. Mamadali Ipad – 64IB 6ID, Yasin Abolgalib, JO1 Alfredo Ogacho, FO1 Nicolas Ponce Ablaca, FO1 Ricardo Ibanez, Marine Cpl. Alfrenz Gurias Abedin, Jimmy Manlangit – Region 12.",,
"Pagbaha sa Cagayan at Aurora, ibinabala",,"Nagbabala ng pagbaha ang Philippine Atmospheric Geophysical and Astronomical Services Administration (PAGASA) sa Ilocos, Cagayan Valley at Aurora.,Ayon sa PAGASA, makakaranas ng mga pag-ulan ang mga nabanggit na lugar dahil sa umiiral na Low Pressure Area (LPA).,Sakop ng flood advisory ng PAGASA ang mga ilog sa bayan ng Bulu, Banban, Bacarra-Vantar, Laoag at Quiaoit sa Ilocos Norte, ang mga ilog sa Abra, Silay-Sta. Maria at Buaya sa Ilocos Sur at mga ilog sa Amburayan, Barao, Lo­wer Bauang at Aringay sa La Union.,Pinababantayan naman ang mga ilog sa Dikatayan, Divilacan at Palanan-Pinacanauan sa Isabela gayundin ang Linao, Lower Abulug, Lower Pamplona, Cabicungan, Aunugay, Baua, Palawaig at Taboan sa Cagayan.,Nanganganib ding tumaas ang tubig sa ilog ng Casiguran, Aguang at Lo­wer Umiral sa Aurora Province.",,
"168 drug suspects sa MM, bumulagta",,"Umabot na sa kabuuang 168 drug suspects ang nasawi simula noong nakaraang buwan.,Ayon ito sa pinakahu­ling ulat National Capi­tal Region Police Office (NCRPO).,Saklaw sa naturang ulat ang mula Hunyo 1 hanggang Agosto 7 sa buong limang police district sa Metro Manila.,Sa kabuuang bilang, 66 drug personalities ay napatay ng Manila Police District (MPD) sa nabanggit na panahon.,Lumitaw na ang MPD ay may mataas na bilang pagdating sa mga nasa­wing drug suspects, na sinundan ng Northern Police District (NPD) na may 37, Quezon City Police District (QCPD) 29, Southern Police District (SPD)  20 at  Eastern Police District (EPD) na may 16 nasawing drug suspects.,Bukod dito, umabot naman sa kabuuang 1,365 drug suspects ang naaresto sa kahalintulad ring panahon.,Nakakumpiska rin ang NCRPO ng kabuuang 305 kilograms ng shabu, 12 tablet ng ecstasy, 61 valiu­m tablets at 500 milliliter ng ketamine.,Kasabay nito, tiniya­k naman ng NCRPO na iniimbestigahan nila ang kabuuang 86 pagpatay sa mga drug suspect sa rehiyon.,Ang MPD ang lumitaw na nakapagtala ng maraming bilang ng mga drug suspect na sinalvage na may 27 biktima na sinundan naman ng NPD na may 25 biktima.,Bukod ito, nakakumpiska rin ang mga operatiba ng 110 firearms, 31 bladed wea­pons at anim na granada sa naturang anti-drugs o­perations.,Samantala, sa ulat pa rin ng NCRPO, umabot na  22,826 drug users ang kanilang nakumbinsi na kusang sumailalim sa rehabilitation habang 2,485 drug pushers ang sumuko sa ilalim ng Oplan Tokhang.",,
Kawatan nakabaril muna ng parak bago napaslang,,"Patay ang isang magnanakaw matapos itong mang-agaw ng baril at tuluyang barilin ang pulis na umaaresto sa kanya kahapon ng umaga sa Pasay City.,Dead on arrival sa Pasay City General Hospital (PCGH) ang suspek na nakilala lamang sa pangalang alias ‘Taga’, miyembro ng Sigue-Sigue Sputnik Gang. Nagtamo ito ng bala sa iba’t ibang bahagi ng katawan.,Samantala, nilapatan naman ng lunas sa nabanggit ring pagamutan ang nabaril na pulis na si PO1 Eugene T. Guanlao, nagtamo ng tama ng bala sa binti.,Sa report ng Southern Police District (SPD), lumitaw na bago pa naganap ang insidente alas-8:20 ng umaga sa F.B. Harrison  St., ng naturang lungsod ay inaresto ng Special Reaction Unit (SRU), Pasay City Police ang suspek kaalinsunod na rin sa reklamo ng negosyanteng si Maresa Acosta, 41, ng No. 111-C Pasadena St., Brgy. 70, Zone 9 dahil sa panloloob at pagnanakaw umano ng suspek na nakunan mismo ng closed-circuit television (CCTV) camera na naka­kabit sa naturang lugar.,Habang inaaresto umano ang suspek ay bigla umano nitong inagaw ang baril ni PO1 Guanlao at pinutukan nito dahilan upang masugatan ang nasabing pulis.,Ngunit agad naman itong ginantihan ng mga kasamang pulis dahilan na rin ng ikinasawi nito.",,
Pope Francis nalungkot sa Syria,,"Hindi katanggap-tanggap na maraming sibilyan partikular ang mga kabataan ang nasasawi at nagdurusa sa patuloy na nangyaya­ring kaguluhan sa bansang Syria.,Ito ang nilalaman ng pahayag ni Pope Francis sa harap ng mga dumalo sa kanyang traditio­nal Angelus prayer sa St. Peter’s Square kung saan nalulungkot umano ito na maraming sibilyan ang nagbabayad sa nangyayaring civil war sa nasabing bansa sa loob ng anim na taon.,Partikular na tinukoy ni Pope Francis ang kaguluhan sa northern city ng Aleppo sa pagitan ng mga rebelde at taga­suporta ni Syrian President Bashar Assad.,Base sa ulat, napasok na ng opposition for­ces Aleppo kung saan tinukoy ng United Nations (UN) na aabot sa 300,000-katao ang naiipit sa nasabing kaguluhan.",,
Not guilty plea ni Junjun Binay,,"Nagpasok ng ‘Not Guilty’ plea si dating Makati Mayor Junjun Binay matapos sumailalim sa conditional arraignment para makabiyahe ito sa Amerika at maipagamot ang kanyang anak na dumadanas umano ng ‘congenital heart disease’.,Personal na humarap si Binay kasama ang kanyang abogado sa Third Division ng Sandiganbayan kung saan nahaharap ito sa 6 counts ng graft and corruption at 4 counts ng malversation of public funds kung saan kapwa akusado nito ang kanyang amang si dating Vice President Jejomar Binay at iba pang dating opisyales ng Makati City government.,Ang conditional arraignment sa isang akusado ay ginagawa kapag mayroong motion to tra­vel ang mga akusado sa anti-graft court na hindi pa nababasahan ng sakdal sa kasong kinaharap nito.",,
100 marijuana plants sinunog,,"Mahigit sa 100 sanga ng puno ng marijuana ang sinunog kahapon ng pulisya sa South Cotabato.,Ayon kay Chief Insp. Joven Bagaygay, chief ng Lake Sebu, South Cotabato, ang mga marijuana na nadiskubre ay itinanim sa gitna ng taniman ng mais sa Sitio Tapu, Bgy. Talisay, Lake Sebu.,Anim na talampakan ang taas ng mga tanim na marijuana na mamumulaklak na ng matunton ng mga awtoridad.,Napag-alaman na ang mga marijuana ay ibinebenta sa mga kalapit na bayan sa lugar.,Gayunman, bigo ang pulisya na makaaresto ng mga nagmamantine ng marijuana plants na isa rito ay kinilalang alyas Aming na ngayon ay pinaghahanap na ng mga awtoridad.",,
2 patay sa kidlat sa Antipolo,,"Patay ang dalawang lalaki matapos tamaan ng kidlat sa Sitio Mananta, sa Bgy. Calawis, Antipolo City kamakalawa ng umaga.,Kinilala ang biktima na sina Richard Katimpo at Sulpicio Ripas samantalang nakaligtas naman ang isa pang kasama ng mga ito.,Batay sa report ng Antipolo Police, ika-10:00 ng umaga, natutulog sa loob ng kanilang kubo ang mga biktima sa gitna ng malakas na buhos ng ulan nang biglang isang matalim na kidlat ang sumapol sa bahay.,Nagtamo ng mga grabeng sunog sa katawan ang dalawang biktima na agad ikinasawi ng mga ito.",,
"Buntis, 2 pa dinukot",," — Dinukot ng mga hinihinalang Abu Sayyaf Group (ASG) ang 3 katao kabilang ang isang buntis sa bayan ng Patikul sa lalawigan ng Sulu sa Autonomous Region in Muslim Mindanao (ARMM).,Ayon sa pulisya, sakay ng isang multi-cab ang mga biktima nang sila’y harangin sa Barangay Timpook nitong Sabado. Natagpuan ang sasakyan sa isang liblib na lugar doon.,Nakilala naman ang mga biktima na sina Shariff Julhasan Abirin, Levi Gonzales at asawa nitong si Daniela Taruc.,Sinasabing technician ng Globe Telecom si Gonzales na sinamahan lamang ng kanyang asawa patungo sa naturang bayan mula Jolo.,Walang pahayag na inilabas ang Globe Telecom ukol sa pagkakadukot sa tauhan nito. Patuloy naman ang paghahanap ng pulisya sa mga biktima.",,
“Hindi totoo!” — 2 mayor sa Digong list,,"Mahigit tatlong oras na sumalang sa closed door custodial investigation ng major crime investigation unit ng Philippine National Police-Criminal Investigation Detection Group (PNP-CIDG) sa Camp Crame si Mayor Ciriano ‘Goto’ Dungao Violago Jr., ng San Rafael, Bulacan.,Bandang alas-7:50 ng umaga nang personal na iprisinta ni Violago ang sarili sa CIDG matapos mapabilang ang pangalan nito sa mga isinapubliko ni Pangulong Rodrigo Duterte na kasama sa listahan ng ‘narco politicians’ dahil sa pagkakasangkot sa illegal drug trade sa bansa.,Si Violago ay nagtungo sa Camp Crame kasunod ng panawagan ng Pangulo na sumuko sa loob ng 24 oras ang mga opisyal ng gobyerno na kasama sa kanyang isinapublikong listahan.,Ayon kay Violago, iprinisinta nito ang sarili upang linisin ang kanyang pangalan, at sinabi nitong sa pagharap nito sa mga imbestigador ng CIDG ay tinanong sa kanya ang kanyang pagkatao at kung ano ang kanyang hanapbuhay.,“Nagulat nga ako, nasama ako sa mga isinapubliko ng Pangulo na sangkot sa illegal drug trade sa bansa.,Handa naman akong sagutin ang alegasyon sakin at kung meron mang demanda laban sa akin. Kung hihi­lingin ng pagkakataon ay pwede akong mag-leave,” pahayag ni Violago.,Gayunman, sinabi nito sa media na wala itong planong kasuhan ang Pangulo kung sakaling duma­ting sa punto matapos ang imbestigasyon na mali ang mga impormasyon na inihain sa Pangulo.,Samantala, nagulat umano si Mayor Martin Clarence de Guzman III sa bayan ng Bauang sa lalawigan ng La Union nang madawit ang kanyang pangalan sa inilabas na listahan ng mga umano’y sangkot sa illegal drug trade sa bansa.,Malinis umano ang konsensiya ng alkalde at wala umano siyang kinalaman sa iligal na gawain sa droga kaya nagpasya ito na personal na makipagkita sa Pangulo para linisin ang kanyang pangalan.,Sa Pangasinan, pulitika umano ang nakikitang dahilan ni 1st District Congressman Jesus Boying Celeste sa pagkakadawit ng kanyang pangalan sa usapin ng operasyon ng iligal na droga.,Magugunitang sa inilabas na Narco-list ni Pangulong Duterte, apat na mayor at ex-mayor ang nadawit na kinabibila­ngan nina Mayor de Guzman ng Bauang; Mayor Renaldo Flores ng Nagui­lian; Mayor Dante Garcia ng Tubao; at ex-mayor Eufranio Eriguel ng Agoo, La Union.",,
PDU30 sa NPA: ‘Patayan ba ang gusto n’yo?’,,"Nagbigay ng ultimatum si Pangulong Rodrigo Duterte sa mga rebeldeng komunista na itigil na ang paggamit ng landmine kung nais pa nilang magpatuloy ang pag-usad ng peace talk sa gobyerno.,Binigay ni Pangulong Duterte ang babala nitong Linggo sa Davao City matapos dumalaw sa burol ng apat na sundalong napatay ng New Peoples’ Army (NPA) noong Biyernes.,“I am saying now: Stop the landmines or you tell the leaders at itong gobyerno ko, get out from the talks.,Alam mo bakit? I am now invoking the Geneva Conventions. It is part of the international law not only of the Philippines but around the world,” babala ng Pangulo.,“ Either you stop it or we stop talking. Fight na lang, another 45 years,” diin pa ni Duterte.,Sinabi pa ng commander-in-chief ng Armed Forces of the Philippines (AFP) na pinag-iisipan na rin niyang aprubahan ang hiling na karagdagang 20,000 sundalo kung mabibigo ang peace talks ng gobyerno sa CPP/NPA/NDF.,“The Defense department is asking for 20 more thousand troops. Tiningnan ko ‘yung budget wala akong pera.,Pero iyan ang gusto ninyo, ibigay ko sa Defense department ‘yung gusto nila additional 20,000. Huwag na ‘yung mga  mga pagkain diyan, medisina, huwag na ‘yan.,Dito muna sundalo kasi may giyera tayo. For peace, kansela mo ‘yan, we sacrifice the hungry and the poor para may panlaban tayo, patayan… Iyan ang gusto ninyo, eh ‘di sige.,Hindi naman ako mahirap kausapin eh. Kapag iyan ang gusto mo, my God,” diin pa ng Pangulo.",,
Trese patay sa birthday bash,,"Nabalot ng takot ang masaya sanang birthday party matapos masawi ang 13-katao at ikinasugat ng anim na iba pa dahil sa sunog sa isang bar sa bansang France.,Ayon sa ulat, nilinaw ni Rouen Mayor Yvon Robert na aksidente ang nangyaring sunog kasabay ng pagdiriwang ng isang birthday party sa Cuba Libre bar at walang kinalaman ang terorismo.,Base sa mga awtoridad, nagsimula ang apoy mula sa kandilang nakalagay sa birthday cake kung saan aksidenteng nahulog ito at kumalat sa carpet ng nasabing bar dahilan upang sumiklab ang malaking apoy.,Agad namang rumesponde ang mahigit na 50 bumbero upang apulahin ang sunog.,Matapos ang ilang oras ay nakita ang mga bangkay ng mga nasawi na karamihan nasa pagitan ng 18 at 25-anyos.",,
"Stranded OFWs sa Saudi, binabaha ng tulong",,"Magkakapit-kamay ang iba’t ibang ahensya ng pamahalaan para tulungan ang mga overseas Filipino workers (OFWs) na patuloy na stranded sa bansang Kingdom of Saudi Arabia.,Pangungunahan ng Department of Foreign Affairs (DFA) ang binuong inter-agency na Assistance to National team sa pakikipagtulungan ng Department of Labor and Employment (DOLE), Department of Social Welfare and Development (DSWD), Department of Health (DOH) at Technical Education and Skills Development Authority (TESDA).,Ang nasabing mga ahensya ay magtutungo sa Saudi Arabia sa Agosto 10 upang magbigay ng humanitarian, legal at iba pang consular assistance sa mga OFWs partikular ang mga nagugutom at nangangailangan ng medical care at iba pang serbisyo.,Ayon pa sa DFA, matapos ang matagumpay na pakikipagdayalogo nina Secretary of Foreign Affairs Perfecto R. Yasay Jr. at DOLE Secretary Silvestre Bello III kay Saudi Ambassador to Manila Dr. Abdullah Bin Nasser Al Bussairy noong Agosto 3, 2016 ay napagkasunduan ng mga ito na tulungan ang mga OFWs na namomroblema sa mga employers sa pamamagitan ng repatriation sa mga ito.",,
“Unfair sa mga Ilonggos!”,,"Matapos bansagan ni Pangulong Rodrigo Duterte ang lalawigan ng Iloilo bilang ‘most shabulized’ sa buong bansa, pumalag naman ang isang Ilonggong senador na ilang taon nang nagtatrabaho para mapaunlad ang ekonomiya at imahe ng siyudad at lalawigan.,“Let me state that I am saddened and hurt that the perception that Iloilo local officials are involved in the drug trade became the basis of such a sweeping description of Iloilo,” diin ni Se­nate President Pro-tempore Franklin Drilon matapos pangalanan ni Pangulong Duterte ang mga lokal na opisyal ng gobyerno na sangkot sa iligal na droga kabilang na ang mga taga-Iloilo na sa dami ay binansagan tuloy ang lalawigan bilang ‘most shabulized’.,Ayon kay Drilon, nasa­yang lang ang pagpupunyagi ng mga Ilonggo na mapabuti ang kanilang lugar dahil lamang sa lahatang akusasyon ng Pangulo ng bansa.,“ All the efforts of the Ilongos for the past five years to make Iloilo an attractive and progressive investment destination and a livable city is negated by a sweeping judgement of the city and province of Iloilo.,Whatever these officials may have allegedly done are their individual acts, and cannot be the collective guilt of the Ilongos,” giit pa ni Drilon.,Nilinaw pa ng senador na bagama’t suportado niya ang kampanya laban sa iligal na droga ng admi­nistrasyon, kailangan pa rin umanong sundin ang due process at rule of law.,Isa umano sa unang dapat gawin ng Pangulo ay kasuhan ang mga ito at hindi pahiyain ang mga taong isinangkot sa iligal na droga.",,
MERONG 7 BAGO AT MAPANGANIB NA DROGA,,"Nagbabala ang Philippine Drug Enforcement Agency (PDEA) sa publiko kaugnay sa pagsasama ng pitong karagdagang sangkap sa listahan ng mapa­nganib na droga na maari umanong kumalat sa merkado bansa.,Ayon sa PDEA, ang pagbigay nila ng babala ay base sa rekomendasyon ng United Nations Office on Drugs and Crime (UNODC), Commission on Narcotic Drugs (CND).,Tinukoy ni PDEA Director General Isidro Lapeña na ang mga desisyon ay ginawa ng CND sa ginanap na ika-59th session na nagbubukod-bukod ng mga sumusunod na sangkap na nasa sche­dules ng Single Convention on Narcotic Drugs of 1961 sa pag-amyenda sa 1972 Protocol, sa Convention on Psychotropic Substances of 1971:,Ang mga ito ay ang ACETYLFENTANYL, isang malakas na painkiller na limang beses ang higit sa potent kaysa he­roin. Nagkukubli ito bilang oxycodone.,Ang manipestasyon ng overdose ay lethargic look, dis­­­o­r­iented, shallow breathing, slow heart rate at low blood pressure; MT-45 – ay isang piperazine derivative na may matapang na analgesic activity kumpara sa morphine; para-methoxymethylamphetamine (PPMA)  ito ay isang stimulant at psychedelic recreational drug na maaring magamit bilang kapalit ng ecstasy;,ALPHA-PYRROLIDINOVALEROPHENON (a-PVP) – isang psychomotor stimulant na maaaring maging sanhi ng cardiotoxicity, violent behavior at psychotic behavior;,PARA-METYLAMINOREX (4,4’-DMAR) – isang synthetic stimulant designer drug na related sa 4-methylaminorex at pemoline. Ito ay isang bago at potentially lethal designer drug;,METHOXETHAMINE (MXE) – isang bagong recreational drug, structural analog ng ketamine na may potent hallucinogenic properties; at PHENAZEPAM, ito naman ay isang benzodiazepine na may anxiolytic, euphoric, anti-convulsant, amnestic, muscle relaxant, at hypnotic (sleep-inducing) effects.,“Based on the foregoing recommendations, PDEA as the lead anti-drug agency in partnership with the Philippine National Police (PNP), National Bureau of Investigation (NBI), Bureau of Customs (BOC) and other instrumentalities in the field of drug law enforcement, will include these substances in the regulatory monitoring of license registration, and import/export permit authorization and will arrest those possessing these new dangerous drugs,” paliwanag ni Director General Lapeña.",,
Tapyas  pa more  sa petrolyo,,"Asahan pa ang tapyas sa presyo ng mga produktong petrolyo ngayong darating na linggo.,Ayon sa mga energy sources, maglalaro sa 70¢ hanggang 80¢ ang bawas sa kada litro ng diesel habang 10¢-15¢ naman sa gasolina.,Ang kerosene ay tatapyasin din ng 70¢-90¢ kada litro.,Ang rollback ay resulta umano ng paggalaw ng presyuhan sa pandaigdigang merkado.,Mula buwan ng Hul­yo, umabot na sa P3 kada litro ang naibawas sa presyo ng gasolina habang mahigit naman sa P2 sa diesel.",,
Pacquiao ‘next level’ na ang trabaho sa Senado,,"Matapos malusutan ang simpleng trabahong pagdalo sa sesyon ng Senado, haharapin naman ngayong linggo ni Sen. Manny Pacquiao ang next level ng sinumpaan niyang trabaho  ang magpanday ng panukalang batas.,Sa Martes, pinahaharap siya ni Sen. Panfilo ‘Ping’ Lacson, chairman ng Senate committee on public order and dange­rous drugs, para sa isang organizational meeting bilang preparasyon sa mga darating na public hearing.,Ngunit sa Miyerkules ng alas-10:00 ng umaga, pinasasabak na siya sa trabaho ni Sen. Grace Poe, chairperson ng Senate committee on public services, kaugnay ng gagawing briefing sa estado ng land and air transport system ng bansa.,Sa hapon naman, pinadadalo si Pacquiao sa pagdinig ng committee on civil service, government and professional regulation.,Sa nasabing komite na pinamumunuan ni Sen. Antonio Trillanes IV, nakalinya agad ang mga panukalang batas na tatalakayin na may kaugnayan sa nursing profession at isa si Sen. Pacquiao sa pinadalhan ng notice of hearing kung may maibibigay itong input sa pagdinig.",,
"Nabubuong Pilipinas, bibiyakin  ulit ng Marcos hero’s burial",,"Naniniwala si Senate President Pro-Tempore Franklin Drilon na unti-unti nang naghihilom ang pagkakawatak-watak ng sambayanan dahil sa bagong pag-asang hatid ng popular ni Pangulong Rodrigo Duterte.,Pero muli umanong nagbabanta ang panibagong pagkabiyak ng sambayanan kung itutuloy ng Pangulo ang desisyon nitong ilibing sa Libingan ng mga Bayani (LNMB) ang yumaong diktador at ama ng Martial Law na si dating Pangulong Ferdinand Marcos.,“I urge the President to reconsider his decision. At this point in the history of our country where Filipinos are star­ting to hope again, what our nation need is unity in order for our country to succeed socially, economically and politically” giit ni Drilon.,“Hence, such a sensitive issue would not help but only divide our people and reopen the wounds of the past that up to now, were not completely healed,” paliwanag pa nito.,Kamakalawa ng umaga ay sinabi ni Pangulong Duterte na marapat lang bigyan ng hero’s burial si Marcos bilang dating sundalo na nakipaglaban sa mga mananakop.,Ito’y sa kanila ng paninindigan ng ilang human rights group na peke ang mga medalyang nakuha umano ni Marcos sa World War II.,Maging ang National Historical Commission of the Philippines (NHCP) na pag-isipan munang mabuti ng administrasyong Duterte ang desisyon nito na ipalibing na sa LNMB si Marcos.,Iginiit ng NHCP na kuwestiyunable ang pagiging sundalo ni Marcos dahil fabricated o peke umano ang kanyang credentials kabilang ang US Medal of Honor, Order of the Purple Heart at iba pa.,May hawak din umano silang dokumento na magpapatunay sa kanilang posisyon kabilang ang Guerilla Unit Recognition Files mula 1942-1948 na nakuha nila sa Philippine Archives Collection.,Una nang sinabi ni Pangulong Duterte na karapat-dapat nang ili­bing sa LNMB si Marcos dahil isa siyang lehitimong sundalo.,Isang online petition din ang ikinasa simula pa noong Mayo para pigilan ang paglilibing sa da­ting Pangulo sa LNMB.",,
BI at DOJ nagbabanggaan,,"Nagkakagulo ngayon ang mga opisyal at tauhan ng Bureau of Immigration (BI) kung sino kina Immigration Commissioner Jaime Morente o Department of Justice (DOJ) Sec. Vitaliano Aguirre ang susundin ng mga ito.,Ayon sa source ng Abante ng tumangging magpakilala, naguguluhan ang maraming tauhan ng BI mula sa main office sa Intramuros, Manila at ma­ging sa iba’t ibang paliparan at pantalan sa buong bansa sa nangyayari sa ahensya.,Nabatid na isinantabi ng DOJ ang inilabas na personnel order ni Morente para sa may 30 tauhan nito na itinalaga at inilipat sa iba’t ibang posisyon bilang bahagi ng rotation of duty sa pamamagitan ng pag-iisyu nito ng sariling department order.,“After evaluation of the personnel recommended through the personnel orders, we regret to inform you that the appointment, designation and/or re-assignment as the case maybe,… are hereby disapproved,” sa inilabas na memorandum ni Aguirre na tinanggap ni Morente.,Kabilang sa mga opisyales ng BI na na-appoint ay sina dating Col. Samuel Sagun, dating PC/Supt. Charles Calima Jr., Atty. Jeoffrey delos Reyes Tupas, Atty. Vicente Uncad at Atty. Norman Tansinco.,Si Sagun na itinalaga ni Morente bilang Technical Assistant for Media and Special Concern habang si Calima ay bilang acting chief of the Intelligence Division samantalang si Tupas ay bilang executive director,Samantalang si Uncad ay itinalaga bilang acting deputy commissioner at si Tansingco ay bilang chief of staff of the commissioner.",,
"‘Raket’ sa passport printing, kinakalikot",,"Isasalang sa imbestigasyon ng Senado ang Asian Printing Office (APO) dahil sa maano­malyang kontrata sa pag-iimprenta ng mga pasaporte ng Department of Foreign Affairs (DFA).,Nabatid na nasipat nina DFA Sec. Perfecto Yasay at PCOO Sec. Martin Andanar ang diumano’y maanomal­yang kontratang pinirmahan ng nakaraang admi­nistrasyon sa pagitan ng DFA at APO.,Kinukwestyon kung bakit nagawang i-tap ng APO ang subcontractor na United Graphics Expression Corporation (UGEC) na dapat ay exclusive sa APO dahil ito ay usapin na may kinalaman sa seguridad at national concern.,Sinasabing ang problema ay nag-ugat sa pagkuha ng APO sa serbisyo ng isang kumpanyang gumagawa ng karton ng sardinas na wala diumanong kapasidad, makinarya at pera para itaguyod ang paggawa ng pasaporte.,Sa isang panayam kay Sen. Sherwin Gatchalian, miyembro ng Senate committee on foreign relations, sinabi nitong labis na nakakadismaya ang nangyari kaya isusulong nito ang imbestigasyon sa Senado hinggil sa problema.,“Grabe naman ‘yan. Dapat talaga maim­bestigahan ‘yan dahil ang passport ay isang napakasensitibong dokumento at ang mga passport natin ngayon ay hi-tech na may mga microchip na rin sa loob niyan at ‘yan ay puwedeng gamitin sa krimen at sa transnational crime,” anang senador.",,
Sino itong foreign dignitary na tinawag ni PDU30 na bakla?,,"Tinawag na bakla ni Pangulong Rodrigo Duterte si US Ambassador Philip Goldberg at inamin pang buwisit siya dito at ang kanyang sentimyento sa diplomat ay ipinaabot din umano niya kay US Secretary of State John Kerry nang mag-courtesy call ito sa Malacañang noong Hulyo.,Sa pagharap ni Pangulong Duterte sa mga sundalo AFP Central Command Headquarters sa Camp Lapu–Lapu, Cebu City, inamin nito na nag-away sila ni Goldberg dahil sa pakikialam ng diplomat sa eleksyon sa Pilipinas. “Bakla at buwisit ‘yan si Ambassador,” pahayag nito.,Magugunitang binatikos ni Goldberg si Pangulong Duterte nang magbiro ang Pangulo noong panahon ng kampanya ukol sa Australian Missionary na ni-rape sa isang hostage drama Davao Penal Colony.,Sa Oktubre inaasahang matatapos ang ‘tour of duty’ ni Goldberg sa Pilipinas na dumating sa bansa noong 2013 matapos ang super typhoon Yolanda.,Ilan sa mahahalagang milestones nito para sa relasyon ng Pilipinas at US ay ang state visit ni US Pre­sident Barack Obama noong 2014 at ang APEC Summit noong 2015.",,
“Presidente  na siya! ‘Di  mo na s’ya  estudyante!”,,"Pinaalalahanan ni Partido Demokratiko Pilipino-Lakas ng Bayan (PDP-Laban) founder at ex-Sen. Nene Pimentel si National Democratic Front (NDF) Chairman Joma Sison na hindi na nito estudyante si Pa­ngulong Rodrigo Duterte kaya masakit sa pandinig na nagkakantiyawan ang dalawa na parang mga kanto boy.,Matatandaan na tinawag na butangero ni Sison si Presidente Digong habang kinantiyawan naman ng huli ang lider ng makakaliwang grupo na asta o utak bandido.,Ayon sa dating Senate president, dapat irespeto ni Sison si Duterte dahil pinakamataas na posisyon sa bansa ang hawak ng dati niyang estudyante.,“Dapat si Joma Sison naman isipin na si President Digong ay hindi niya na estudyante.,Presidente na ng bayan. Ibig sabihin dapat konting paggalang naman huwag naman na ganu’n ang mga panana­lita na parang kanto boy ang kinakausap huwag namang ganu’n,” payo nito.",,
De Lima ‘thumbs up’ sa upak  ni Digong sa oligarchs,,"Tinukuran ng suporta ni Sen. Leila de Lima ang panggigigil ni Pangulong Rodrigo Duterte na supilin ang mga oligarchs o ang mga naghaharing-uri na nagmamanipula sa mga kontrata ng pamahalaan.,Dapat talaga umanong matigil ang illegal practices ng mga oligarch at dapat silang mapanagot sa ilalim ng batas.,Pinapaboran ng senadora ang plano ng Pa­ngulong Duterte na buwagin ang matagal nang namamayagpag na mga oligarchs.,Ito, ayon sa senadora, ay kung ang mga oligarch na ito na tinutukoy ng Pangulo ay ginagamit ang kanilang yaman, kapangyarihan at implu­wensya sa pamamagitan ng panunuhol at ng mga koneksyon para sila ang makakopo o makakuha ng mga kontrata sa gobyerno.,Kaya tama lang na tugisin o i-track down ang mga oligarch kung nagsasamantala ang mga ito sa sistema para magtamasa ng labis na pabor at magkaroon ng access sa resources ng gobyerno tulad ng pagkakaroon ng mga behest loan, anang senadora.,Isa rin sa sinusuportahan ng senadora ay ang anti-illegal drugs campaign ng Pangulo lamang ay maigting ang pagtutol nito sa nangyayaring ‘bulagtaan’.",,
SAGRADONG PANGAKO ‘YAN!,,"Para kay Pangulong Rodrigo Duterte mahaba ang kanyang kampanya laban sa illegal drugs at hindi umano ito titigil hanggang sa hindi tuluyang nasisira ang apparatus ng drug syndicate at natitigil ang bentahan ng bawal na droga sa merkado.,“That is my sacred obligation to the people,” pahayag ni Pangulong Duterte kasabay ng pag-amin na papangalanan nito sa mga susunod na araw ang mga alkalde at isang kongresista, mga hukom at mga pulis na sangkot sa ilegal na droga at pagkaraan naman ay mga sibilyan.,Nilinaw naman ni Pa­ngulong Duterte na wala itong intensyon na sirain ang reputasyon ng mga isasangkot niya sa ilegal na droga ang sa kanya lamang umano ay obligasyon niya ito sa bansa, na gaya umano ng media na iginigiit ang kanilang ‘right to information’ ay gayundin naman ang karapatan ng publiko na malaman kung ano ang nangyayari sa bansa.,Dahil mahaba pa ang kampanya laban sa illegal drugs, inamin ni Pangulong Duterte sa pagharap nito sa mga sundalo ng 3rd Infantry Division (ID) sa Roxas, Capiz gayundin sa Armed Forces of the Philippines (AFP) Central Command Headquarters Camp sa Lapu-Lapu, Cebu City, na ang kanyang pag-iikot sa military camps ay para hingin ang suporta nito sa kampanya kontra droga.,Samantala, todo suporta naman si Manila Mayor Joseph Estrada sa ginagawang giyera ngayon ni Pangulong Duterte sa mga pulitiko na sangkot sa operasyon ng ilegal na droga.,Wala umanong nakikitang mali si Estrada kung papangalanan ng Pangulo ang mga alkalde at iba pang lokal na opisyal sangkot sa illegal drug activities.,Ayon kay Estrada, nasa tamang landas si Duterte upang iwaksi ang “narco politics” sa bansa.,“Tama ‘yun,” tugon ni Estrada nang tanungin kung pabor siya sa plano ni Duterte na pangalanan ang mga alkaldeng sangkot sa droga.,“Kung hindi niya ‘to gagawin malamang may mga mataas na opisyal tayo sa gobyerno, hanggang sa Senado, na patuloy na makikipagsabwatan sa mga sindikato ng droga. Ayaw nating ang mga drug lords ang magpapatakbo ng ating bansa,” dagdag pa ni Estrada.",,
Pimentel kay Faeldon: ‘Wag kang taklesa!,,"Umapela si Partido Demokratiko Pilipino-Lakas ng Bayan (PDP-Laban) founder at ex-Senator Nene Pimentel sa bagong hepe ng Bureau of Customs (BOC) na huwag masyadong magpakataklesa dahil maaaring magbigay ng ibang impresyon ang pananalita nito na totodasin ang tiwali sa ahensya.,Nangangamba ang dating Senate president na kahit sa mga ganitong pananalita laban sa korapsyon ay maaaring magbigay ng ibang konotasyon sa mga nakakapakinig.,“Ang aking pangamba lamang even in the fight against corruption na huwag sanang maulit ‘yung pananalita ni Commissioner (Nicanor) Faeldon sa Bureau of Customs and he was quoted – ‘I will kill these idiots in the Bureau’ – alam mo ang pananalita na ganu’n bagama’t siguro pananakot lang ‘yan you can give the wrong impression na ‘yung mga trigger happy you may say some police huwag nating ila-lang aba puwede na pala ito… ang mga equa­lizer sa buhay ng tao hindi na batas huwag namang ganu’n,” sabi ni Pimentel.",,
"ATRASADONG PLAKA, 7M NA!",,"Umabot na sa pitong milyon ang backlog na mga plaka kaya ang Land Transportation Office (LTO), ay nangangaila­ngan umanong magsagawa ng ‘emergency procurement’ para umusad kahit paano ang patung-patong na atrasadong plaka.,Ayon kay LTO Chief Edgar Galvante dapat bigyan ng pansin ang mala­king bilang ng mga vehicle owners sa pagresolba ng nasabing backlog.,Nagbigay naman ng direktiba ang Department of Transportation (DOT) na i-review ang lahat ng posibleng opsyon sa pagresolba sa problema sa kakulangan ng mga plaka.,Sinabi ni DOT spokesperson Cherie Mercado na nagbigay si Transport Secretary Arthur Tugade ng kaukulang utos kay Galvante na pag-aralan ang mga opsyon sa paghahanap ng local suppliers na makaka-meet ng mga kinakailangang requirements tulad ng paglalagay ng mga security features sa mga plaka.,Nais ng DOT na masolusyunan sa lalong madaling panahon ang problema na hindi na naisasaalang-alang ang seguridad at matugunan ang ibinigay na utos ni Pangulong Rodrigo Duterte patungkol sa availability ng mga plaka.,Una rito, nag-isyu ang Commission on Audit (COA) ng notice of disallowance sa kontrata ng LTO sa Dutch-Filipino consortium na Knie­riem B.V. Goes and Po­wer Plates Development Concept Inc. (JKG-PPI) na nagresulta sa kakula­ngan ng mga plaka ng mga sasakyan.",,
"5 ektaryang lupain sa Cabanatuan City,  dinonate para maging drug rehab center",," — Handang ipagkaloob ng isang opisyal ng Philippine Councilors League-Nueva Ecija (PCL-NE) Chapter ang limang ektaryang lupain sa Cabanatuan City para mapagtayuan ng drug rehabilitation and treatment para sa lalawigan ng Nueva Ecija.,Sa panayam ng Abante kay Konsehal Reynan Ponce Morales, makaraang manumpa bilang bise presidente ng PCL-NE, tinuran nito ang balaking i-donate ang lima sa 12 ektarya nitong lupain sa Brgy. Bakodbayan, Cabanatuan City, para maitayo ang Nueva Ecija Bespren Rehabilitation and Treatment Center.,Ang pasilidad, na hihilinging maitayo sa tulong ni Nueva Ecija Gov. Cherry Umali, ay inaasahang makakatulong sa 500 drug dependents sa lalawigan.,Balak din ni Morales na mapagkalooban ng pinansiyal na tulong ang mahigit 300 konsehales ng 27 bayan at limang lungsod sa Nueva Ecija para masustenehan ang nasimulang mga programa kontra sa mga drug dependents sa kanilang pagbabagong buhay.,Nabatid mula sa tanggapan ni Gov. Cherry Umali na mahigit 7,000 drug personalities na ang sumusuko sa Nueva Ecija mula noong maupo sa puwesto noong Hulyo 1.",,
PINAY SA KUWAIT ‘IS’ SUPPORTER,,"Arestado sa bansang Kuwait ang isang Pinay domestic hel­per (DH) makaraang matuklasan ng mga awtoridad na nagtatangkang magsagawa ng pag-atake sa Arab Gulf State.,Sa imbestigasyon ng mga awtoridad ng Kuwait, lumitaw na nagpahayag ng pagsuporta at paniniwala ang naturang Pinay sa ipinaglalaban na Isla­mic State (IS).,Dumating umano ang naturang Pinay, na hindi pa pinangalanan, sa Kuwait noong Hunyo bilang DH at nakipag-ugnayan agad sa mga kaalyado ng IS sa Libya.,Sa pahayag ng interior ministry na lumabas sa official news ng Kuwait News Agency (KUNA) nitong Biyernes ng gabi sinabing na-monitor ng kanilang security forces ang isang e-mail account ng Pinay, na ipinanganak noong 1984, na kinatagpuan ng mga mensaheng nagpapakitang nakontak nito ang mga rebeldeng grupo ng Libya.,Gumamit umano ng mga huwad na pangalan at alyas ang nasabing Pinay upang makaiwas at hindi matunton ng mga awtoridad.,Umamin ang akusado na handa siyang isagawa ang terrorist attack kung magkaroon ng pagkakataon at pamamaraan sa espesipikong target na seksyon ng lipunan upang masira ang seguridad at katiwasayan sa Kuwait at makapag-akit ng sedisyon.,Magugunita nitong nakalipas na buwan ay tatlong planong pag-atake ng IS sa Kuwait, kabilang ang planong pagpapasabog sa isang Shi’ite mosque, ang napigilan ng mga awtoridad ng Kuwait makaraan ang sunud-sunod na raid na nagresulta sa pagkakaaresto ng mga militante.",,
"Ina, 2 anak kritikal sa may topak",,"Sugatan ang isang ina at dalawa nitong anak matapos na pasukin ng isang lalaking sinasabing may diperensya sa pag-iisip ang kanilang bahay at pagsasaksakin ang mga ito habang kumakain kamakalawa sa bayan ng Bulusan, Sorsogon.,Patuloy na ginagamot sa Sorsogon Provincial Hospital dahil sa mga tinamong saksak mula sa iba’t ibang bahagi ng katawan ang mga biktimang nakilalang sina Donna Gratil, 29, at dalawang anak na may edad 5 at 2-anyos.,Samantala nadakip naman sa isinagawang follow up operation ng pulisya ang suspek na si Rannie Fornelosa Frando, 34, kapitbahay ng mga biktima.,Sa ulat ng Sorsogon Police Provincial Office (PPO), naganap ang insidente dakong alas-11:30 ng umaga habang nagtatanghalian ang mga biktima sa kanilang bahay sa Barangay Dapdap ng nabatid na bayan.,Bigla na lang umanong pumasok ang suspek na armado ng screw driver at walang sabi-sabing pinagsasaksak ang pamilya.,Kasalukuyang nakakulong ang suspek sa Bulusan PNP detention cell habang inihahanda ang kaukulang kaso laban dito.",,
"Negosyante,  bulagta sa  tandem",,"Patay na nang i-da­ting sa ospital ang isang negosyante matapos na ito ay tambangan ng dalawang hindi nakilalang gunmen sa Brgy. Masin Norte, Candelaria, Quezon kamakalawa ng gabi.,Batay sa report ng Candelaria Police, bandang alas-7:30 ng gabi, minamaneho ng biktimang si Wilson Magnaye Calunsag, 31-anyos, businessman ng mga motorcycle parts at accessories, ang kanyang Suzuki Multicab (ABB 1294) nang mula sa likuran ay biglang sumulpot ang dalawang suspek na magkaangkas sa motorsiklo.,Binaril ng malapitan ng dalawang beses ng mga suspek ang biktima na tinamaan sa ulo.,Mabilis na tumakas ang mga suspek matapos ang pamamaril habang patuloy ang imbestigasyon ng mga pulis sa insidente at inaalam ang posibleng pagkakakilanlan sa mga salarin at ang motibo sa pamamaril.",,
"Bala, pampasabog silat sa Rio Olympics",,"Nabulabog ang unang araw ng isinasagawang 2016 Rio Olympics makaraang may matagpuang pampasabog at pamamaril sa Rio de Janeiro, Brazil.,Ayon sa ulat ng AFP, tinamaan ng stray bullet ang media tent sa equestrian venue habang naagapan naman ang isang pampasabog sa Copacabana finish line ng Rio Olympics men’s road cycling race.,Isang bala ng 5.56mm assault rifle ang tumama sa bubungan ng media tent at nahulog ‘di kalayuan sa Team GB press officer at isang British photographer na nagtatrabaho sa British Equestrian Foundation.,“We are aware of the incident and monitoring the investigation by the security forces. No one was hurt,” ayon sa tagapagsalita ng Rio 2016.,Samantala, nangyari naman ang pagsabog sa Copacabana kung saan ikinagulat ng mga manonood sa men’s cycling road race ang ginawang pagpapasabog ng bomb control officers ang isang kahina-hinalang bagaheng iniwan sa 150 yarda mula sa finish line.",,
2 pulis tinaga sa ulo,,"Dalawang policewoman ang sugatan makaraang pagtatagain ng machete sa ulo ng isang hinihinalang miyembro ng Islamic State (IS) sa harap ng istasyon ng pulisya sa Charleroi, Belgium.,Sa ulat, isa sa mga biktima na nasa kritikal na pagamutan samantalang napatay naman ang hindi nakilalang suspek ng mga nagrespondeng pulis na narinig pang sumigaw ng “Allahu Akbar!” o God is greatest.,Base sa inisyal na imbestigasyon, lumapit ang suspek sa mga biktima habang nagbabantay sa isang checkpoint sa harap ng police headquarters kung saan biglang naglabas ang una ng machete sa dala nitong sports bag at tinaga sa ulo ang mga nasabing pulis.,Magugunitang ang bansang Belgium ay isa sa inaatake ng teroristang grupo kung kaya’t mahigpit ang pagbabantay ang paglalatag na seguridad sa nasabing bansa.",,
"P3M shabu, nakumpiska  sa Laguna",,"Arestado ang pitong drug personalities kabilang ang isang babae sa magkakasabay na operas­yon ng pulisya sa Calamba City, Laguna kahapon ng umaga.,Sa bisa ng 21 search warrants para sa illegal drugs, sinalakay ng mga tauhan ng Laguna Provincial Police Office (PPO), Calamba police, Crime Investigation and Detection Group (CIDG), Philippine Drug Enforcement Agency (PDEA), at Regio­nal Public Safety Battalion (RPSB) ng Ca­labarzon Police ang Muslim Compound sa Bgy. Looc, sa Calamba at nakumpiska dito ang humi­git kumulang sa dalawang kilo ng shabu na tinatayang may street value na P3.7 mil­yon.,Narekober din ang isang kalibre .22 na baril.,Dinala na ang mga naaresto sa Camp Vicente Lim sa Canlubang, Calamba para sa kaukulang disposisyon habang iniha­handa na ang kaso laban sa mga ito.",,
"1 tigok, 3 timbog sa drug operation",,"Patay ang isang drug personality habang arestado ang tatlong kasamahan nito nang isagawa ang paghahain sana ng search warrant ng mga tauhan ng Bacoor City Component Police Station (CPS) sa Cavite dakong alas-10:30 ng umaga kahapon.,Ang paghahain ng search warrant ay pinanguna­han ni P/Supt. Christopher Olazo, hepe ng Bacoor CPS.,Sa personal na panayam ng Abante kay P/Insp. Arnel Mendoza, team leader ng mga operatiba, nabatid na nanlaban ang primary suspek na si Virgilio Alganajota, 51, ng Malinis Cmpd. Bgy. Mambog 1 sa nasabing lungsod, na umano’y armado ng caliber .38 revolver.,Dinakip naman ang mga kasama nitong sina Mark Jordan Magpantay, 37, ng Bgy. Palico, Imus City, Cavite; Vincent Castillo, 36, at Rennel Salazar, 36, pawang mga taga-Bgy. Mambog 1, narekober sa mga suspek ang limang sachet ng marijuana, 13 plastic sachet ng shabu, weighing scale at disposable lighter.",,
NEGOSYANTE VS ESTUDYANTE,,"Sugatan ang isang estudyante nang hatawin ng kris o itak ng isang negosyante na nakagitgitan nito sa trapik kamakalawa ng hapon sa Makati City.,Agad naman naisugod sa Ospital ng Makati (OsMak) ang biktimang si Mark Frederick, 22, estudyante at nakatira sa No. 2700 Lamayan St., Santa Ana, Manila upang lapatan ng lunas ang tinamong sugat sa braso at kamay.,Samantala, nasa kustodiya naman ng pulisya ang suspek na nakila­lang si Bienvenido Maria Santos, 50, ng Princess Villa, West Service Road, Muntinlupa City, isang negosyante at nahaharap ito sa kasong attempted homicide at illegal possession of deadly weapon.,Sa pagsisiyasat ni PO3 Ronaldo Villaranda ng Station Investigation and Detective Management Branch (SIDMB) ng Makati City Police, napag-alaman na dahil sa sobrang trapik ay nagkagitgitan ang minamanehong sasakyang Pajero ng biktima at Toyota Revo ng suspek dakong alas-4:15 ng hapon sa Nicanor Garcia St., Bgy. Bel-air ng naturang lungsod na nauwi sa komprontasyon.,Sa kainitan ng pagtatalo, kinuha ng suspek mula sa sasakyan nito ang kanyang nakatagong kris o itak at hinataw nito ang biktima subalit agad namang isinangga ng huli ang kanyang mga kamay na kung saan tinamaan ang kanyang mga braso at kamay.,Agad naman nakara­ting sa mga awtoridad ang insidente at sa kanilang pagresponde ay inaresto nila ang suspek at kinumpiska ang kris nito.,Samantala, ang biktima ay dinala sa OsMak upang lapatan ng lunas bago ito nagtungo sa himpilan ng Makati City Police at nagharap ng reklamo laban kay Santos ",,
"2 paslit nakuryente, patay",," — Dalawang­ paslit ang nasawi makaraang makuryente habang naglalaro sa Sitio Kalamansian, Bgy. West Pob­lacion sa bayang ito noong Biyernes ng hapon.,Batay sa ulat na nakarating sa tanggapan ni P/Sr. Supt. Manuel Cornel, Nueva Ecija police director, nakilala ang mga nasawi na sina Renz Valenzuela Barcelo, tatlong taong gulang at Reymark de la Cruz Manalang, pitong taong gulang na kapwa residente ng naturang sitio.,Nabatid sa pagsisiyasat ni PO1 Marilou Liban na dakong ala-1:40 ng hapon noong mapansin ni Gemalyn Valenzuela Barcelo na nawawala ang kaniyang anak na si Renz na nakikipaglaro kay Reymark habang siya’y naglalaba sa ilog.,Noong hanapin ang mga ito ay natuklasan ang mga paslit na nakahandusay makaraang makuryente sa nakaladlad na kawad ng Pantabangan Municipal Electric System (PAMES).",,
Gina Lopez ‘kinilig’ kay Duterte,,"Mistulang nanga­ngampanya at ‘cheer leader’ si Department of Environment and Natural Resources (DENR) Secretary Gina Lopez ni Pangulong Rodrigo Duterte nang dumalo at maging guest speaker ang huli sa idinaos na Mindanao Environment Summit 2016 na isinagawa kamakalawa sa Community Building ng Ateneo University de Davao University.,Nakadamit lumad din si Gina Lopez sa isinagawang summit. “This is the best President ever, we had” ayon pa sa DENR secretary habang hiyawan nang hiyawan ang mga audience na mga taga-suporta ng presidente.,Mistulang isang masugid ding taga-hanga ng Presidente si Lopez na kasama ng mga audience na pumapalakpak habang nagsasalita ang Chief Executive.,Bago pa sinimulan ang naturang summit ay ipinarating na ng mga residente ang kanilang hinaing kay Lopez.,Ang summit ay dinaluhan ng mga Lumad ng Mindanao, Civil Society, mga magsasaka, mangingisda, guro at mga estudyante na nagmula sa iba’t ibang panig ng Mindanao.,Dinaluhan din nina Sec. Manny Pinol at Presidential Spokesperson Ernesto Abella ang naturang pagtitipon.",,
Lalaki  itinumba  sa loob ng  pamamahay,,"Hindi sapat para sabi­hing ligtas ang isang ama ng tahanan sa loob mismo ng kanyang pamamaha­y dahil pinasok parin ito ng hindi kilalang salarin at pinagbabaril hanggang sa mapatay na naging dahilan para malagay sa panganib ang kanyang menor-de-edad na anak matapos tamaan ng ligaw na bala sa Sindangan, Zamboanga Del Norte.,Sa report ng Police Regional Office 9 (PRO-9) nakilala ang nasa­wing biktima na si Dyxrel Armayan Beniga Sr, 39-an­yos habang hindi na pinangalanan ang sugatang menor-de-edad na anak nito, kapwa naninirahan sa Bgy. Poblacion, Sindangan ng nasabing lugar.,Sinasabing bago ang krimen, galing sa labas ang biktima nang sundan umano ito ng hindi kilalang suspek na naka-motorsiklo hanggang sa makapasok ng kanyang bahay at agad na isinara ang pintuan.,Subalit sa kabila umano nito ay puwersahang binuksan hanggang sa makapasok ang salarin at walang awang pinagbabaril ang biktima hanggang sa tinamaan narin ang anak nito.",,
Japan pumalag sa Chinese fishing boats,,"Iprinotesta ng Japan ang ginawang pagpasok  ng anim na barko ng Chinese coast guard vessels para samahan ang daan-daang Chinese fishing boats sa sa pinag-aagawang East China Sea islands.,Ayon sa pahayag ng Japan Foreign Ministry pinatawag nila ang mga opisyal ng Chinese Embassy sa Japan  matapos na mamataan ng Japan Coast Guard ang Chinese coast guard vessels kasama ang may 230 Chinese fishing boats na naglalayag sa paligid ng Japanese-controlled Senkaku Islands na inaangkin rin ng China.,Iniutos ng Japan na lisanin ng mga barko ang lugar.,Nalaman na naglalayag ang mga naturang China coast guard vessel sa lugar pero ang “fleet size” ng China ay lalo lamang nakapagpadagdag sa tensiyong nararanasan sa pinag-aagawang­ teritoryo.",,
Espinosas nag-empake na sa ‘white house’,,"Matapos ang halos apat na araw mula ng kusang loob na lumutang nitong Agosto 2 kay PNP chief Director Gene­ral Ronald ‘Bato” Dela Rosa sa Camp Crame at pansamantalang mamalagi sa PNP White House si Albuera Leyte Mayor Rolando Espinosa Sr. ay nag-alsa-balutan na rin ito makaraang mabi­gong sumuko ang anak nito na si Rolando ‘Kerwin’ Espinosa Jr., na itinuturing na mala­king drug lord ng Eastern Visayas.,Base sa report mismong ang abogado na si Atty. Romeo Esmero, ang nag kumpirma sa Super Radio DZBB na umalis na ng PNP White House si Mayor Espinosa kasama ang may bahay nito at anak na babaeng si Mariel.,Pansamantalang nanu­luyan ang pamilya ni Mayor Espinosa sa PNP White House kung saan mismo nakatira si PNP chief Director General Dela Rosa, matapos na makiusap umano ito dahil sa walang pansamantalang mapirmihan sa Metro Manila at sa takot na banta sa kanyang buhay.,Nanawagan din ito sa kanyang anak na si Kerwin na kasalukuyan umanong nasa Malaysia na sumuko na ito kay PNP chief Dela Rosa na agad naman umanong nagpadala ng surrender feelers nitong Biyernes Aug. 5 para sa kanyang pagsuko subalit lumipas ang buong araw at magdamag ay walang lumitaw na Kerwin Espinosa, na nagpainit lalo sa ulo ni Dela Rosa at pinagsabihan itong magdasal na lang ganun sinabi nitong hindi na kailangan pang magtagal sa White House si Mayor Espinosa Sr. at pamilya nito.,Kung kaya’t kahapon ng umaga ay sinabi ni Atty. Esmero na tumawag sa kanya si Mayor Espinosa at sinabing alas-otso ng umaga nang umalis ito sa PNP White House at pabalik na umano ito sa Leyte.,Ang mag-amang Espinosa ay kinasuhan na ng Criminal Investigation and Detection Group (CIDG) kaugnay sa naganap na kaguluhan sa kanilang mga bahay sa Albuera na ikinasawi ng anim nilang tauhan at pagkakakumpiska ng mara­ming matataas na kalibre ng baril.",,
"Kuryente  sa Luzon,  iniimporta",,"Nag-aangkat na ng kuryente ang National Grid Corp. of the Philippines (NGCP) para reme­dyuhan ang kakulangan ng kuryente sa Luzon grid.,Kasunod ito ng pagdedeklara ng NGCP ng red alert mula alas-10:00 ng umaga hanggang alas-singko ng hapon kahapon dahil sa manipis na supply ng kuryente.,Ayon kay Atty. Cynthia Alabanza ng corporate communications ng NGCP, nag-import sila ng kuryente sa Ormoc at Naga kung saan may interconnection ang Luzon grid.,Gayunman aminado si Alabanza na hindi ito sapat para punan ang deficit sa kuryente sa Luzon.,Nagkaroon aniya ng deficit na mahigit na 600 megawatts ang Luzon bunsod ng mga unsche­duled shutdown ng apat na malalaking power plant sa Luzon at ilan pang maliliit na planta dahilan para ilagay nila sa red alert status ang Luzon grid.",,
Sa pag-upak sa ‘Pinas…Trump tamang amnesia?,,"Ikinagulat ng Malacañang ang pahayag ni US Republican presidential candidate Donald Trump na maaaring banta sa seguridad ng Estados Unidos ang mga immigrants mula sa Pilipinas dahil minsan na nitong sinabi noon na mahal niya ang Pilipinas at itinuturing niya itong ‘special place’.,Matatandaang inihanay ni Trump ang Pilipinas sa Somalia, Morocco, Uzbekistan, Syria, Afghanistan, Iraq, Pakistan at Yemen na dapat limitahan ang immigrants dahil kadalasan ang mga immigrants mula sa nasabing bansa ang siyang nagpaplano ng terorismo sa US.,Bilang reaksyon, sinabi ni Communications Secretary Martin Andanar na tila taliwas ang paha­yag ni Trump sa mga binitiwan nito nang bumisita sa bansa noong 2012.,“In fact, Mr. Trump has even professed his love for the Philippines during the launch of his 57-storey luxury apartment in Makati,” paha­yag ni Andanar kung saan puro papuri pa umano ang narinig noon kay Trump.,Sa panig ni presidential spokesperson Ernesto Abella, sinabi nito na bagamat may karapatan si Trump sa kanyang opinyon ay hinimok nitong tignan muna ang naging kontribusyon ng mga immigrants sa US.",,
"Paspas na reso sa BBM  protest, wish din ni VP Leni",,"Mismong si Vice President Leni Robredo ay naghahangad na ma­bigyan na ng linaw sa pamamagitan ng isang resolusyon sa mabilis na panahon ang inihaing election protest ng nakalabang si ex-Sen. Ferdinand ‘Bongbong’ Marcos Jr.,Wala naman umanong kaba ang Bise Presidente dahil kumpiyansa ito na mapapatunayan sa patas na proseso na walang basehan ang protesta at kung mangyayari ito ay matutuldukan na rin ang ikinakalat na pagdududa sa kanyang mamdato.,“Para po kay VP Leni ang kanyang hinahangad sa lalong madaling panahon ay mabigyang linaw po ang protestang ito dahil ang gusto niya po ay makapag-focus na po sa kanyang trabaho sa mga adbokasiya ng Vice President at pati na rin po sa kanyang trabaho,” pahayag kahapon ni Georgina Hernandez, spokesperson ni Robredo.",,
Ping: 173 ‘summary executions’  dapat iniimbestigahan ng PNP,,"Iginiit ni Sen. Panfilo ‘Ping’ Lacson na dapat ding kalkaling maigi at paglaanan ng panahon ng Philippine National Police (PNP) ang nagtambakang kaso ng summary killings.,Kapag hindi ito pinansin ng PNP, ayon sa senador, ay magkakaroon ng pananaw na kinukunsinti ito ng kapulisan.,“A view of those ca­ses, 173 cases ng maliwanag na summary killings kasi hindi naman sila ang involved unless ‘yun kung hindi nila gagawin kasi ‘yun ang perception maliwanag na tino-tolerate nila at the very least e masama ‘yun,” pahayag ng senador.,Partikular sa iki­nababahala ng mambabatas ay mahaluan ng ibang motibo at magamit na katwiran sa pamamaslang ang kung anu-anong rason na wala namang kinalaman sa giyera kontra sa droga.,Isang halimbawa na rito ay ang pamemersonal ng ilang indibidwal laban sa kanilang kaaway na umuupa na lamang ng hired killer at saka sina­sabitan ng cardboard para palitawin na mga sangkot sa ilegal na droga ang mga pinaslang.",,
"Cagayan vice mayor, niratrat",,"Bulagta ang isang bise alkalde ng Pamplona, Cagayan matapos itong pagbabarilin ng riding in tandem habang nasa isang pagtitipon sa bahay ng kanyang kaibigan nitong Biyernes ng gabi.,Ang bise alkalde na napatay ay kinilalang si Aaron Sampaga, 39, ng Pamplona, Cagayan na pinagbabaril dakong alas-11:20 ng gabi.,Ayon kay Senior Insp. Francis Pattad, Pamplona police chief, nagpapaha­ngin umano ang bise alkalde sa tabing ilog sa Bgy. Masi nang biglang pinagbabaril ito ng ‘di pa nakikilalang mga suspek.,Ang mga gunmen ay dumaan sa isang makeshift road patungo sa bahay ng matalik na kaibigan ng biktima na si Rodolfo Guzman sa Bgy. Masi kung saan ay mayroong pagtitipon.,Idineklarang dead on arrival si Sampaga sa ospital. Wala namang ibang nasaktan sa nasabing pangyayari.,Nakuha ang anim na basyo ng bala ng M16 na rifle at dalawang basyo ng bala ng caliber .45 na baril sa lugar kung saan naganap ang pamamaril.,Patuloy pa ang im­bestigasyon ng pulis kaugnay sa motibo sa likod ng pamamaril at pagkakakilanlan ng suspek.,Si Sampaga ay na­ging three-termer Pamplona mayor bago ito kumandidato at nanalong vice mayor nitong nakaraang eleksyon.,Ang kanyang kapatid na si Arnie Angelica Sampaga, ang pumalit sa kanya.,Si Sampaga ay inakusahan at kinasuhan ni dating vice ma­yor Edwin Ifurung kaugnay sa umano’y pagpatay sa kapatid ng huli na si Edmund Ifurung noong July 3, 2014 sa kanilang fa­mily-owned gasoline station sa Bgy. Bidduang sa nabanggit na lugar.",,
"1995 Mining Act, isang pagtataksil sa bayan — DENR",,"Inilarawan ni Department of Environment and Natural Resources (DENR) Secretary Gina Lopez na isang pagtataksil sa bayan ang nilalaman ng 1995 Philippine Mining Act na nagbukas ng 100 percent foreign ownership sa minahan sa Pilipinas.,Ayon kay Lopez, nakasaad sa Konstitusyon na pag-aari ng estado ang mga yamang mineral na matatagpuan sa bansa kaya pag-aari ito ng mga tao. Ngunit dahil sa batas na ito, halos libreng tinatangay ng mga dayuhang kumpanya ang mga mineral ng Pilipinas, kaya oras na para baguhin ito at ihanay sa interes ng mga Pilipino.,Kaugnay nito, papanagutin ng DENR ang sinumang kumpanya, indibidwal, kapamilya man o hindi sakaling lumabag ito sa batas ng kapaligiran.,Ito ang tiniyak ni Lopez matapos ireklamo ng mga residente sa Mt. Talinis ng Negros Oriental ang energy development corporation o EDC hinggil sa planong palawakin ang kanilang geothermal plant.",,
‘CUYA ROBBERY HOLD-UP’ GROUP NALAMBAT,,"Nalambat ng mga ele­mento ng Quezon City Police District (QCPD) ang lider ng kilabot na ‘Cuya Robbery Holdup’ group at anim na mga galamay nito makaraan ang magkasunod na pagsalakay sa kanilang mga hideout sa Bulacan at Caloocan City.,Ayon kay QCPD Director Police Sr. Supt. Guil­lermo Eleazar, nakilala ang mga suspek na sina Jonathan Cuya, 26; Von Carlo Calla, 23; Kim Harold Gomez, 23; Jordan Strong, 18; Wilfredo Mislang Jr, 26; Deryle John Acero, 24; at Renato Garboni, 43; pawang mga residente sa Brgy. 138, Bagong Barrio Caloocan City.,Ang mga suspek ay naaresto ng mga elemento ng QCPD-Theft and Robbery Section sa pamumuno ni Police Chief Insp. Allan dela Cruz sa bisa ng pitong warrant of arrest na inisyu ng QC Regional Trial Court (RTC).,Base sa imbestigasyon, nangyari ang operasyon sa pagitan nitong Agosto 4, dakong alas-10:00 ng gabi at Agosto 5, 2016 dakong ala-una ng medaling-araw sa No. 0326 Mariano St., Purok Catlleya, San Jose, Plaridel Bulacan at No. 135 De Jesus St., Brgy. 138, Bagong Barrio, Caloocan City.,Sinabi ni Sr. Supt. Ele­azar, mula Agosto 2 hanggang Agosto 4, 2016, ay nagsagawa na ang tropa ni Chief Insp. Dela Cruz ng operasyon, bitbit ang search warrant na inisyu ng korte laban sa mga wanted persons sa lugar ng Bulacan at Caloocan City.,Matapos makipagkoordinasyon ay nagsagawa ng agarang pagsalakay ang tropa ni Chief Insp. Dela Cruz sa Bulacan sa hideout ni Cuya, ang lider ng kilabot na ‘Cuya Robbery Holdup’ Group at pangatlo sa listahan ng most wanted persons sa National Ca­pital Region (NCR). Nasamsam kay Cuya ang isang kalibre .45 na baril at pitong bala.,Muling nagsagawa ang tropa ng serye ng follow-up operation sa Bagong Barrio, Caloocan City na nagresulta sa pagkakarekober sa isang Suzuki Skydrive motorcycle na walang plaka na ibinenta nito kay Jorge Strong.,Habang nagsasagawa ng imbestigasyon ang tropa, may nagbigay ng tip sa mga operatiba mula sa isang concerned citizen na ang nasabing bahay partikular sa 3rd floor ay ginagamit umano na drug den kung saan sinalakay din ito at naaktuhan ang mga suspek na sina Calla; Gomez, Strong, Mislang Jr. at Asero habang aktong nagpa-pot session ng marijuana. Narekober din ang da­lawang zipped lock plastic na may lamang marijuana.",,
"Anak ni Ongpin, nagbitiw rin",,"Matapos magbitiw si Roberto Ongpin bilang chairman at director ng Philweb, kumalas na rin dito ang kanyang anak na si Anna Bettina.,Ang batang Ongpin ay vice chairman ng nasabing gaming firm.,Ipinabatid ng batang Ongpin ang kanyang resignation sa ipinadalang liham kay Philweb president Dennis Valdes, kung saan effective immediately ang kanyang pagbibitiw bagama’t hindi nito inilahad ang dahilan.,Matatandaang una nang tinukoy ni Pangulong Rodrigo Duterte ang nakatatandang Ongpin bilang isa sa mga “oligarchs” sa bansa na dapat nang supilin.,Sa pagkalas ng mga Ongpin, sumemplang ng 36.88 percent ang shares ng Philweb na nasa likod ng operasyon ng online gambling.",,
"5 yrs validity ng driver’s license, sa Oktubre na",,"Sa darating na buwan pa ng Oktubre posibleng ipatupad ng Land Transportation Office (LTO) ang five-year validity ng driver’s license sa buong bansa.,Ang hakbang na ito ay alinsunod sa sinabi ni Pa­ngulong Rodrigo Duterte sa kanyang kauna-unahang State of the Nation Address o SONA.,Gayunman, nilinaw ni LTO chief Assistant Sec. Edgar Galvante na uunahing ipatupad ang extended validity ng mga driver’s license sa National Capital Region (NCR) at saka ipapatupad sa iba pang rehiyon ng bansa.,Sa ngayon aniya, umaabot na sa limang milyon ang backlog sa driver’s license ng LTO.,Samantala, ipinanukala ni Senate Minority Leader Ralph Recto ang 6 years moratorium o walang price increase sa passport, driver’s licenses, permits at ibang government documents.,Isinampa ni Recto ang panukalang ‘Iwas Dagdag Singil at Bilis Serbisyo Act’, upang magkaroon ng panahon ang gobyerno na ayusin ang kanilang serbisyo.",,
Kunin n’yo na bago mag-Lunes!,,"Simula sa Lunes, ililipat na ng Land Transportation Office (LTO) ang na-impound na mga sasakyan sa isang ektaryang impound site sa San Isidro, Tarlac City.,Bunsod nito, nanawagan ang LTO sa mga may-ari na tubusin na hanggang sa araw ng Linggo ang kanilang mga sasakyan dahil ililipat na nila ito sa Tarlac.,Ayon kay LTO Chief Edgar Galvante, dadalhin na sa Tarlac ang mga nakatenggang sasakyan sa main office sa East Avenue, Quezon City upang mapaluwag ang kanilang apat na ektaryang compound.,Sa ngayon ay nasa 150 hanggang 200 na iba-ibang sasakyan ang nasa kanilang main office, at hindi na ito mapasukan ng iba pang sasakyan dahil sa sikip. Nagi­ging dahilan ito ng trapiko dahil hindi agad makapasok ang mga sasakyan sa kanilang compound.,Ayon kay Galvante, balak nilang ilaan na sa iba pang mga transaksyon ang kanilang main office tulad ng mga vehicle inspections.,Paalala pa nito na ang mga sasakyang hindi tutubusin sa loob ng susunod na anim na buwan ay isusubasta na.",,
‘Matutulis’ na pulis winarningan ni Bato,,"Binalaan ni Philippine National Police (PNP) chief Gen. Ronald ‘Bato’ dela Rosa ang mga emple­yado ng PNP Retirement and Benefits Administration Service na huwag abusuhin ang pensiyonada sa kanilang mga nilalakad na transaksyon.,Partikular na tinukoy ni Bato sa ika-6 na anibersaryo ng PRSB kahapon ang isyung pang-aabuso ng ilang mga tauhan nito sa mga biyudang pinupuntirya pa ng mga hayok na empleyado.,“I will treat you a drug lord. Unahin ko kayong papatayin talaga,” mensahe ni Bato sa harap ng nagtatawanang mga ta­gapakinig. “I hope during my term walang mangya­ring ganu’n ha!”, Sinabi rin ng hepe ng PNP na umaasa itong mapapabilis na ang mga transaksyon at mga nila­lakad na papeles sa mga ahensiyang sakop nito alinsunod sa kautusan ni Pangulong Rodrigo Duterte.",,
Masaya na sa piling ng pamilya! (Last Part),,"Ligtas na nakauwi sa Pilipinas ang isang overseas Filipino worker (OFW) matapos dumanas ng pagmamaltrato mula sa kanyang employer at hanggang sa nagkasakit ay hindi ibinigay ang sahod sa Kuwait.,Si Rossel Lanuza, 29-anyos, single-mom, tubong Davao City ay isa sa 96 na umuwing OFWs sa Pilipinas sa pamamagitan ng repatriation program ng Overseas Welfare Wokers Administration (OWWA) at Department of Foreign Affairs (DFA),Kuwento ni Lanuza, Hunyo 12, 2014 nang magtungo siya sa Bumarac Alcaber, Kuwait bilang isang domestic helper (DH) at ang kanyang naging employer ay isang Kuwaiti na si Abdul Salam Alali.,Isa’t kalahating taon nagtrabaho si Lanuza sa kanyang employer at makalipas ang ilan buwan ay nagkasakit at nagkaroon ng acute diabetic.,Isinugod siya ng kanyang employer sa pagamutan hanggang sa na-confine ng tatlong araw.,Makalipas ang tatlong araw ay gumaling si Lanuza at bumalik sa pagtatrabaho sa kanyang employer.,Simula noong ay lagi na siyang pinag-iinitan ng kanyang amo hanggang sa hindi na ito pinasuweldo.,Sa kanyang araw–araw na pagtatrabaho, siya na mismo ang nag-i-inject ng insulin sa kanyang sarili dahil sa hindi na siya tinutulungan ng kanyang amo. Wala na siyang pambili ng gamot dahil sa iniipit na ang kanyang suweldo.,Minsan aniya habang siya ay naglilinis sa loob ng bahay ay nahulog siya sa hagdanan at hindi man lang siya tinulungan ng kanyang amo at sa halip ay pinagalitan pa ito.,Hindi na naging maa­yos ang pagtrato sa kanya ng kanyang amo dahil lagi na siyang nagkakasakit. ",,
Pinsan ginawang sex slave,,"Pinaghahanap ngayon ng mga tauhan ng Northern Police District (NPD) ang isang lalaking sinasabing isa rin umanong courier ng iligal na droga matapos na ireklamo ng paulit-ulit na panggagahasa ng 13-anyos na dalagita niyang pinsan sa Valenzuela City.,Dumulog kahapon sa opisina ng Northern Media Group (NMG) si Leticia Lubostro, ina ng biktima, na itinago sa pangalang Hyza, 13, upang manawagan ng katarungan at maaresto ang pamangkin niyang suspek na kinila­lang si Eduardo Barcia, 29, na residente ng Poblacion, Camella Homes, Lungsod ng Muntinlupa.,Sa salaysay ng biktima sa Women’s and Children Protection Desk (WCPD) ng Valenzuela City Police, una umano siyang ginahasa ng pinsan noon pang taong 2009 kung saan ay 6-anyos pa lamang umano siya at ito’y isinasagawa ng suspek tuwing nasa trabaho ang kanyang mga magulang.,Noong una ay hinihipuan lamang umano siya sa maseselang mga bahagi ng kanyang katawan, tinatakot umano siya ng suspek na may mangyayaring masama sa kanya at sa mga magulang nito kung magsusumbong ito ngunit nang mga sumunod na pagkakataon hindi na umano panghihipo lang ang ginawa sa kanya ng suspek at tuluyan na nga umano siyang ginagahasa sa loob ng pitong taon nito.,Mismong ang suspek umano ang nagtapat sa kanyang tiyahin matapos itong makunsensya sa kanyang kasalanan.,Una na ring inamin umano ng kanyang pamangkin na tauhan siya ng isang drug lord sa Muntinlupa City.",,
SHOOT TO KILL VS NARCO POLITICIANS,,"Iniutos ni Pangulong Rodrigo Duterte ang shoot to kill order laban sa mga narco politicians gayundin sa mga drug dealers kasabay ng pagsasabing hindi siya korte para magbigay pa ng due process.,Una nang ipinangako ni Pangulong Duterte, na kasalukuyang nag-iikot sa Mindanao, na nakatakda niyang pangalanan ang mga mayor, isang congressman at pulis na sangkot sa ope­rasyon ng ilegal na droga at pagkaraan nito ay ang mga sibilyan naman.,Samantala, sumuko kahapon ng hapon sa mismong tanggapan ni Philippine National Police (PNP) chief Director General Ronald dela Rosa sa Camp Crame ang isang aktibong alkalde at da­ting alkalde ng Lanao del Sur dahil sa pagkakasali sa may 23 government officials na nasa listahan ni Pangulong Duterte na sinasabing sangkot sa ilegal na droga sa bansa.,Matapos ang pormal na pagharap kay Dela Rosa, agad namang iprinisinta sa media sa isang press conference ang dalawang sumuko na sina Mamaulan Abinal Molok, mayor ng Maguindanao, Lanao del Sur at dating alkalde ng Marantao, Lanao del Sur na si Mohammad Ali Abu Abinal.,Ang dalawa ay kapwa humarap kay Dela Rosa kasama ang kani-kanilang mga abogado sa Camp Crame at humarap din kay PNP-Criminal Investigation Division Group (CIDG) director, Chief Supt. Rene Obusan.,Sinabi ni Pangulong Duterte na mahaba at malalim na intelligence monitoring ang isinagawa para matukoy ang mga sangkot sa ilegal na droga at ginarantiyahan nito na ang listahan na hawak nito ay na-validate.,“You are using your position in government to enhance your pocket? At the expense of the Filipino people? Ah, kalokohan ‘yan,” pahayag pa ni Pa­ngulong Duterte sa press conference sa Capiz.,Iginiit pa na ang kautusan nito para sa shoot to kill laban sa mga pulitiko na sangkot sa droga ay iiral hanggang sa huling araw ng kanyang termino.,Agad namang nilinaw ni Palace Spokesperson Ernesto Abella na hindi labag sa batas ang shoot to kill order ni Pangulong Duterte. Aniya, naaayon sa patakaran ng gobyerno ang utos ng Pangulo laban sa narco politicians sa layuning mapanatili ang peace and order lalo na ang may kinalaman sa all-out-war ng Duterte administration laban sa illegal drug trade.,Ayon kay Abella, maliwanag ang kautusan ng Pangulo na kapag lumaban at tumangging magpaaresto sa mga awtoridad ang isang suspek, kailangang dumepensa ang mga awtoridad.,Sa pagharap sa media nina Molok at Abinal, tahasan nilang inamin na nasangkot sila sa illegal drug trade noong taong 2000 hanggang 2002 kung saan ang operasyon nila ay sa Cavite, Quiapo at Caloocan.,Isa pang mayor na si Ampatuan Mayor Rasul Sangki ang sumuko sa PNP, ilang oras matapos iprisinta mismo ng dalawang Lanao del Sur mayor ang kanilang sarili.,Dapat ay sabay-sabay na susuko kay Dela Rosa ang tatlo pero nahuli ng pagdating si Sangki dahil umano sa matinding trapik.",,
9 sundalo patay sa NPA,," — Inanunsyo kahapon ng New People’s Army (NPA) na napatay nito ang siyam na sundalo sa hiwalay na sagupaan sa bayan ng Monkayo sa Compostela Valley province at Bukidnon sa magulong rehiyon ng Mindanao.,Sinabi ni Rigoberto Sanchez, ang tagapagsalita ng NPA, na  rebel spokesman, na tatlong sundalo rin ang sugatan sa labanan at nabawi pa ng mga rebelde ang 6 na armas ng mga tropa mula sa 25th Infantry Battalion.,“The NPA’s punitive action is a just reprisal in the face of atrocities committed by the 25th Infantry Battalion combat soldiers such as ransac­king of civilian houses and farms, mauling and intimidation of peasants and Lumads in Monkayo town since June.,In fact, the notorious army unit had not reduced the intensity of its combat-intelligence-psychological warfare operations in the communities during President Rodrigo Duterte’s short-lived unilateral ceasefire,” ani Sanchez.,Nitong Biyernes ng hapon lamang ay isa pang sundalo mula sa 1st Special Forces Battalion (SFB) ang nasawi sa atake ng NPA sa Bgy. Lilingayon sa Valencia City sa Bukidnon province, ayon sa Eastern Mindanao Command.,Ayon kay Major Ezra Balagtey, ang tagapagsalita ng militar, ipinadala ang mga sundalo sa nasabing barangay matapos na makatanggap ng ulat na may isang grupo ng mga rebelde doon na nangu­ngolekta ng salapi at pagkain mula sa mga residente.,At nang makarating doon ang mga tropa ay nagkasagupaan na at nasawi ang isang sundalo.",,
"1 miyembro  ng Bahala na  Gang, nasawi",,"Nasawi ang isang la­laking miyembro ng notor­yosong Bahala na Gang (BNG) habang dinakip naman ang kanyang kapatid, kinakasama, at tatlo pang indibidwal, sa isang drug operation na isinagawa ng Manila Police District-Police Station 6 (MPD-PS6), kahapon ng madaling-araw sa Sta. Ana, Manila.,Ayon sa imbestigasyon ni PO3 Marlon San Pedro ng MPD-Homicide Section (HS), namatay noon din ang suspek na si John Paul Martinez, 21, residente ng No. 2460 Pasig Line St., kanto ng Sagrada Familia St., Sta. Ana, Manila dahil sa mga tama ng bala sa katawan .,Habang nadakip naman ang kapatid nito na si Michelle, 26, at Ivy Montano, 18, live-in partner ni Martinez, na kapwa residente rin ng naturang lugar, gayundin ang tatlong iba pa na sina Jasly Surima, 18; ng No. 3415 Adora St., Makati City; Jordan Ear, 28, ng No. 2423 Mercurio St., Sta. Ana, Manila at Ivan Payabyab, 33, mi­yembro ng BNG, at residente ng No. 2343 Pasig Line St., Sta. Ana, Manila.,Naganap umano ang insidente dakong alas-12:40 ng hatinggabi nang magsagawa ng drug ope­ration ang mga tauhan ng MPD-PS6 sa tahanan ni Martinez.",,
Pamilya dinukot sa Zambo,," — Dinukot ng mga armado ang isang mag-asawa at kanilang anak matapos na pasukin ang kanilang bahay sa bayan ng Payao sa Zamboanga Sibugay.,Kinumpirma na ito ng pulisya at nakilala ang mga biktima na sina Elmer Ronoc, 42, at asawa nitong negosyante na si Nora, 44; gayun din ang kanilang 8-anyos na anak na si Ricson.,Ayon sa ulat ng pulisya, naganap ang pagdukot nitong Biyernes ng gabi sa Bgy. Kulisap.,Isinakay umano ang mga biktima sa isang motorboat na tumakas patungong karagatan ngunit hindi pa malinaw kung sino ang nasa likod nito.,Subalit sa mga nakalipas na ransom kidnappings sa lugar ay ibinibintang sa Abu Sayyaf Group (ASG) at miyembro ng Moro Islamic Liberation Front (MILF).,Patuloy kahapon ang paghahanap sa mga biktima, ayon sa pulisya.",,
13 patay sa India shooting spree,,"Nasawi ang may 13 katao matapos ang walang habas na pamamaril ng mga armadong kalalakihan sa Assam, India.,Nabatid sa mga Indian authorities, ang grupong National Democratic Front of Bodoland (NDFB) ang responsable sa nasabing pamamaril sa lugar.,Habang isa sa mga namaril na suspek ang napatay ng security for­ces sa isang palengke sa bayan ng Kokrajhar.,Isinagawa ang pamamaril dahil gusto umano ng Bodo Ethnic Group na humiwalay sa probinsya ng Assam.",,
".8M Ford vehicles, ni-recall",,"Aabot sa mahigit sa 830,000 mga sasakyan ang ni-recall sa market ng Ford dahil sa diperensya sa isang bahagi ng nasabing mga sasakyan.,Ayon sa ulat, inanunsyo ng naturang kumpanya ang pag-recall sa mga 2013-15 Ford C-MAX, 2013-15 Ford Escape, 2012-15 Ford Focus, 2015 Ford Mustang and Lincoln MKC at 2014-16 Ford Transit Connect.,Ilan sa mga bansang bahagi sa recall ay ang Mexico at 16 estado ng south and west gaya ng Alabama, Arkansas, Arizona, California, Florida, Georgia, Hawaii, Louisiana, Mississippi, New Mexico, Nevada, Oklahoma, Texas, Utah, Oregon at Washington.,Nasa 828,053 sasakyan ang apektado kabilang ang 766,682 sa Estados Unidos at 61,371 sa Mexico.,Idinagdag pa ng kumpanya na papalitan nila ang mga latches ng pintuan dahil sa nasabing problema.",,
DOH-MIMAROPA may sea ambulance na!,,"Sa kauna-unahang pagkakataon may magagamit nang “sea ambulance”, ang Department of Health (DOH)–MIMAROPA (Oriental/Occidental Mindoro, Marinduque, Romblon, Palawan) matapos na tanggapin ang donasyon ng Sasakawa Memorial Medical Health Foundation at ng  Association of Professional Motor Boat Racers ng Japan.,Ayon kay DOH-MIMAROPA Director Eduardo C. Janairo, malaki umano ang maitutulong ng sea ambulance sa pagsagip at paggamot sa mga nanga­ngailangan na pasyente bukod pa sa mabilis nilang madadala sa mga pagamutan.,“This sea ambulance is an essential part in the delivery of health care services that will attend to emergencies, disaster and rescue operations in far flung island communities of Palawan. It will bring health care closer to people in need of health specialists and hospital health care,” ayon kay Janairo.,Nabatid na may kinakailangang life support tulad ng oxygen, resuscitator, defibrillator at immobilization devi­ces, ang sea ambulance para mabigyan ng paunang gamot ang mga pasyenteng nasa seryosong kalagayan bago pa man sila dalhin sa Hospital.,Ang Sea ambulance ay mayroon ring isang emergency doctor, nurse, dalawang­ health attendant at dalawang boat personnel.",,
"Pusher sa Bulacan patay, 1 pa nasakote",,"Isa pang shabu pusher na kabilang sa drug watch list ang napatay habang nadakip ang kanyang kasamahan makaraang magtatakbo pauwi at kumuha ng baril ang tulak nang matunugan ang buy-bust operation saka pinaputukan ang awtoridad sa Bgy. Malis, Guiginto, Bulacan kamakalawa.,Kinilala ni P/Supt. Julius Caesar Domingo, Guiginto police chief, ang napaslang na tulak na si Arthur Bautista, nasa hustong gulang ng Bgy. Malis, ng nasabing bayan na nagtamo ng tama ng bala sa katawan habang nadakip ang kasama nitong si Joseph Lacuer­ta, residente din sa lugar.,Nabatid na pasado alas-5:30 ng hapon nang maganap ang insidente makaraang ipa­sailalim sana sa buy-bust operation ang suspek na si Bautista sa Bgy. Malis, Guiginto ngunit nakahalata ang tulak na pulis ang kanyang katransaksyon kaya nagtatakbo ito pauwi para umano kumuha ng baril.,Dito na nagkaroon ng maikling palitan ng pu­tok hanggang sa mapatay ang suspek samantalang nasakote ang kasama nito at nakuha sa pag-iingat ng suspek ang isang kalibre .38 rebolber, ilang pakete ng shabu at pinatuyong dahon ng marijuana.",,
Pinay nahulihan ng cocaine sa HK,,"Kinumpirma ng Department of Foreign Affairs (DFA) na isang Pinay ang inaresto sa paliparan ng Hong Kong (HK) matapos makumpiskahan ng 720 gramo ng cocaine.,Ayon kay DFA spokesman Charles Jose, nakiki­pag-ugnayan na ang Philippine Consulate sa Hong Kong police para tiyakin na makakatanggap ng tulong ang ‘di pinangalanang Pinay na kasalukuyang nakadetine.,Sinasabing batay sa ulat na ipinarating sa konsulado sa Hong Kong, nahuli ang Pinay sa Hong Kong International Airport sa Chek Lap Kok noong Hulyo 30, ng taong kasalukuyan.,Paliwanag ni Jose base sa pakikipag-ugnayan ng konsulado sa nasabing Pinay, isang African natio­nal ang nagpadala umano ng bagahe sa kanya patungo sa Hong Kong kapalit ng hindi natukoy na halaga ng salapi.,Subalit hindi nagtagumpay ang Pinay nang maharang ng mga awtoridad at nakumpiska ang 720 gramo ng cocaine na nagkakahalaga ng HK$750,000.,Humarap na rin aniya sa korte nitong unang araw ng Agosto ang Pinay para sa pagbasa ng reklamo laban sa kanya.,Hinihintay na lamang umano ang bail hearing at pagsisimula ng trial sa Pinay.,Samantala, sinabi ni Jose na umapela ang nasabing Pinay na huwag iparating sa mga kaanak nito sa Pilipinas ang sinapit nito na iginagalang naman ng DFA.,Umapela ang DFA sa mga awtoridad na magsagawa ng imbestigasyon para hanapin ang nasabing African national na posibleng miyembro ng West African drug syndicate at papanagutin sa sinapit ng nasabing Pinay.",,
Gen. Dela Rosa kay Kerwin: Magdasal ka na!,,"“Bahala ka sa buhay mo Kerwin. Magdasal ka na”!,Ito ang mariing babala pa ni Philippine National Police (PNP) Chief Director General Ronald ‘Bato’ dela Rosa laban kay Kerwin Espinosa, anak ni Albuera Mayor Rolando Espinos , Sr. na itinuturong drug lord sa kanilang lugar na patuloy na nagtatago at hindi sumusuko sa kabila na nagpadala na ito ng surrender feeler.,Matagal nang ubos ang pasensya ko, hindi lang sa kanya kundi sa kanilang lahat.,Kasabay nito, binalaan din ni Dela Rosa si Kerwin na kapag itinuloy nitong panindigan ang hindi pagsuko sa sarili ay ang kanyang pamilya ang may kahihinatnan o mahaharap sa alanganin.,Sinabi ni Dela Rosa na wala itong ibingay na deadline sa pagbalik ni Kerwin pero binigyan naman nito ng palugit ang amang si Albuera, Leyte Mayor Rolando, na palalayasin sa pansamantalang pagtuloy sa PNP Whitehouse kapag hindi pa rin ito sumuko sa buong araw.,“’Ayaw nilang umalis hanggang ‘di ka raw dumating. Kung ‘di ka dumating ngayon, ‘di ka pa mag-surrender, then your family will be put in jeopardy. Paalisin ko na sa White House, pauuwiin ko sa inyo, then bahala na sila sa buhay nila,” wika ng PNP chief.,Pero sinabi ni Dela Rosa na sakaling umalis na ng whithouse ang pamilya Espinosa ay siniguro nitong bibigyan sila ng security cover dahil alam naman na delikado matapos ang naganap na engkuwentro sa bahay ng pamilya Espinosa na ikinamatay ng anim na sinasabing hitman nito.,Isa rin sa dahilan ni Dela Rosa kung bakit nais na nitong paalisin ang alkalde ay dahil nangangamoy sigarilyo na ang Whitehouse dahil panay ang paninigarilyo mismo ng alkalde at maging ng misis, anak nito maging ang mga tauhan.,Kamakalawa nang una nang nagpadala ng surrender feeler si Kerwin sa pamamagitan ng ama nito na hinintay naman ni Dela Rosa.,Hindi pinagbigyan ng Philippine National Police (PNP) ang kahilingan ng inaakusahang drug lord na si Kerwin Espinosa, na sunduin siya ni PNP Chief Ronald ‘Bato’ dela Rosa sa pagsuko nito.,Pero nag-deploy ang pulisya ng sapat na bilang ng mga tauhan na sasalubong kay Kerwin, kung matutuloy ang pagbabalik-bansa nito.,Si Kerwin ang sinasabing responsable sa pagpapakalat ng droga sa Eastern Visayas at anak ng sumukong si Albuera, Leyte mayor Ronaldo Espinosa Sr.,Matatandaang una nang sinabi ng drug lord na susuko lamang siya kung susunduin ng PNP chief sa paliparan.,Maging ang local at foreign media ay naka-setup na sa Ninoy Aquino International Airport (NAIA) Terminal 3 para sa posibleng pag-uwi ng nakababatang Espinosa.,Batay sa record ng Bureau of Immigration (BI), nakaalis sa bansa si Kerwin noong Hunyo 21, 2016 para magtungo sa Kuala Lumpur, Malaysia.,Bagama’t may sumisingaw nang impormasyon na sa Clark Field sa Pampanga daraan si Kerwin sakaling bumalik ito sa bansa, hindi naman ito kinumpirma pa ng pamunuan ng PNP.,Ayon sa PNP, blangko sila sa nasabing impormasyon, kaya hindi sila maaaring magbigay ng anumang komento ukol sa isyu.,Gayunman, tiniyak ng PNP na nakaalerto na ang puwersa sa lahat ng paliparan sa bansa na posibleng lapagan ng eroplanong sasakyan ni Kerwin sa pagbalik nito sa bansa.",,
Camotes Island pick-up point ng illegal drugs,,"Ibinunyag kahapon ng pamunuan ng Albuera, Leyte Police na nagsisilbing pick-up point ng iligal na droga ang Camotes Islands sa Cebu.,Ayon kay Chief Insp. Jovie Espenido, may mga nahuli na sila na nakapagsabi na sa Camotes Island dinadala at kinukuha ang illegal drugs para maipa­kalat sa iba’t ibang lugar.,Sinasabing ang naturang lugar ay malapit sa Leyte, Samar, Biliran at Bohol kaya alam ito ni Espenido dahil dati na itong namuno sa Regional Intelligence Unit ng Police Regional Office (PRO)-8 bago pa man maging hepe ng pulis sa Albuera.,“Totoo po ‘yun kasi na-prove ‘yun… Mga information na gather sa previous na mga years na nahuli naman natin sa buy-bust. Sila rin ang nagsabi na ‘yung pinaka-pick up point kasi hindi halata, obvious, na dalhin sa Camotes. Pick-up sa Camotes. Accessible kasi ang Camotes from Bohol, Cebu, Leyte,” wika ni Espenido.,Samantala, inaalam na ngayon ng Albuera police kung ang mga nangyaring mga pagpatay sa nasabing lugar noong unang taon na hanggang sa ngayon hindi pa nalulutas ang kaso ay mai-uugnay ba sa ilegal na droga.",,
Indian na supplier ng party drugs timbog,,"Timbog ang isang Indian-Fil national na sinasabing supplier ng party drugs matapos ang isinagawang buy-bust operations sa Makati kahapon ng madaling-araw.,Sa report mula sa tanggapan ni Southern Police District (SPD) Spokersperon Jenny Tecson, nakilal­a ang nadakip na si Aaron Nari Gidwani, 30, ng Cupang, Muntinlupa City.,Ayon sa report, alas-dos ng madaling-araw nang isagawa ang operasyon ng mga tauhan ng SPD-Anti Illegal Drugs sa may Makati Triangle, Makati Ave., Brgy. Urdaneta Village, Makati City.,Ang suspek umano ang isa sa mga suppliers ng illegal drugs sa mga high end clubs and bars sa may Burgos Triangle at Rockwell sa Makati gayundin sa Bonifacio Global City (BGC) sa Taguig.",,
Cong. Espino pinasususpinde,,"Pinasususpinde ng Office of the Special Prosecutors (OSP) ng Office of the Ombudsman si Pangasinan Rep. Amado Espino Jr., dahil sa kasong katiwalian na kinakaharap nito sa anti-graft court.,Ito ay matapos maghain ang OSP ng Motion to Suspend Accused Pendente Lite sa San­diganbayan Sixth Division laban kay Espino na dating Governor at kinatawan ngayon ng ika-5 distrito ng Pangasinan.,Ang aksyon ng OSP ay kaugnay ng kinakaharap na dalawang counts ng kasong katiwalian na isinampa laban kay Espino matapos umanong pa­yagan nito ang isang mi­ning company na magmina ng blacksand sa kanilang lalawigan noong 2011.,Noong Hulyo 14, 2016 ay nabasahan na ng sakdal si Espino sa nasabing kaso matapos mapatunayan umano ng Office of the Ombudsman na nakipagsabwatan ito sa Alexandra Mining and Oil Ventures Incorporated para maisagawa ang black sand mining sa Bgy. Sabangan, sa Lingayen Gulf, Pangasinan, kahit hindi ito rehistrado sa Philippine Contractors Accreditation Board at wala din umanong clea­rance sa Department of Environment and Natural Resources (DENR).,Sinabi ng mga prosecutors na malinaw sa batas lahat ng mga akusado ng kasong katiwalian at may posisyon sa gobyerno ay dapat suspindihin.",,
Provisional release sa 3 lider-komunista,,"Inaprubahan ng Supreme Court (SC) ang ‘provisional release’ ni Partylist Representative Satur Ocampo at dalawa pang communist leaders bago pa man ang nakatakdang peace talks sa pagitan ng mga negosyador ng pamahalaan at mga kinatawan ng CPP-NDF-NPA sa Oslo, Norway.,Sa ipinalabas na resolution ng SC, inaprubahan ang provisional liberty nina Saturnino C. Ocampo, Randall B. Echanis, at Vicente P. Ladlad.,Ayon sa SC, pinagkalooban ng provisional liberty si Echanis at Ladlad para makapunta at makalahok sa pormal na peace negotiations na gaganapin sa Oslo, Norway sa huling linggo ng Agosto.,Kasabay nito, inatasan din ng SC sina Echanis at Ladlad na ibigay ang kanilang buong ‘contact information’ sa Pilipinas at sa Norway, sa Branch 32 ng Manila Regional Trial Court.,Kaugnay nito, ibinasura naman ng SC ang kahilingan ng Office of Solicitor General na mapalaya ang 10 pang mi­yembro ng National Democratic Front (NDF) dahil hindi nila hurisdiksiyon ang mga indibidwal na nahaharap sa mga kaso sa iba’t ibang korte sa bansa.,Maaari umanong maghain ang ibang NDF personality sa mga korte kung saan dinidinig ang kanilang mga kaso.,Samantala, nagbabala si Senador Antonio Trillanes na magiging ‘costly blunder’ ng administrasyong Duterte ang pagpapalaya sa tatlong lider ng CPP/NPA.",,
Cavite bettor wagi ng P111M,,"Nahagip na ng solo winner ang P111 mil­yong jackpot ng lotto 6/42 draw nitong Huwebes.,Ayon kay PCSO Ge­neral Manager Atty. Jose Ferdinand Rojas II, nabili ang 6/42 winning ticket sa isang lotto outlet sa Dasmariñas, Cavite.,Natumbok niya ang numerong 33-35-13-27-05-12 na may kabuuang Jackpot Prize na P111,998,556.00.,May 40 bettor naman ang muntik na sa jackpot nang makakuha ng limang winning number sa halagang P25,000.00 habang 2,669 naman ang nakuha ang apat na winning number at may premyong P530.00.",,
Libreng bigas sa mga sundalo,,"Alinsunod sa kautusan ni Pangulong Rodrigo Duterte, simula Oktubre ay kasama din na tatanggap ng rice subsidy mula sa pamahalaan ang pamilya ng mga sundalo, ayon kay Budget Secretary Benjamin Diokno.,Ayon kay Diokno isa sa direktiba ni Pangulong Duterte ay isama ang pa­milya ng mga sundalo bilang mga beneficiary ng Pantawid Pamilyang Pilipino Program (4Ps), bu­nga nito ay kasama din natatanggap ng 20 kilo kada-buwan na bigas ang mga sundalo.,Sinabi ni Diokno na ang hakbang ng pamahalaan ay bahagi pa rin ng hangarin ng administrasyon na matiyak na may maayos na pamumuhay ang mga sundalo. Tiyak umano na sa libreng bigas ay makatutulong para sa budgeting ng gastusin kada-buwan.,Ipinaliwanag ni Diokno­ na sa huling quarter na sisimulan o sa Oktubre kung saan bibigyan ng food stub o coupon ang mga be­neficiary na maaari naman ipalit o kunin ang rice subsidy sa mga authorized retailer ng National Food Authority (NFA).",,
Si Peter Lim nga! — PDEA,,"Tiniyak kahapon ni Philippine Drug Enforcement Agency (PDEA) director Isidro Lapena na ang Peter Lim na humarap kay Pangulong Rodrigo Duterte ay ang Peter Lim na nasa listahan ng PDEA.,Ayon kay Lapena, kasama ang pangalan ng Cebuanong negosyante sa listahan ng mga target drug personalities na isi­numite nila kay Duterte.,Sinabi ni Lapena na ang nasabing listahan ay nabuo matapos nilang ma-validate ang impormasyon ng bawat drug suspects sa mga sunud-sunod na intelligence operation ng PDEA at Philippine National Police (PNP).,Dagdag pa ni Lape­na, na hinihintay na lamang nila ang resulta ng isinasagawang imbestigasyon ng National Bureau Investigation (NBI) laban kay Lim at ang pagsasampa ng kaso laban dito sa oras na masuportahan ng ebidensya ang kanilang rekord. Isa ito sa “top 3 drug operators” sa bansa. Kasunod nito ay ang inaasahang pag-iisyu ng korte ng warrant of arrest laban dito.",,
‘Wag kayong pauuna!,,"“Huwag kayong pauuna, huwag ninyong intindihin ang isasampang kaso sa inyo haharapin natin ‘yan. Hindi mapapakain ng human rights ang inyong mga pamilya kapag wala na kayo. Hindi puwedeng hintayin na paputukan kami bago kami gumanti.”,Ito ang naging tagubilin ni Philippine National Police (PNP) Director General Ronald ‘Bato’ dela Rosa sa mga opisyal at tauhan ng Manila Police District (MPD) matapos nitong magpunta sa Headquarters sa Maynila para gawaran ng “medalya ng Kagalingan” si PC/Insp. Paulito Sabulao na nakabaril at nakapatay sa isang riding-in-trio noong Agosto 2 ng hapon sa Malate, Maynila. Bukod sa medalya binigyan rin ng regalong baril na ‘Glock 30’ ni Dela Rosa si Sabulao dahil sa ginawa nito.,“Gusto ko marami pang mababaril na kriminal ito, gamitin mo sa mga kriminal ‘yan,” ayon kay Dela Rosa.",,
14th month bonus itinulak din sa Kamara,,"Hindi lang 13th month ang matatanggap na bonus ng mga manggagawa sa pribadong sektor kundi magkakaroon pa ang mga ito ng 14th month pay kapag naipasa ang isang panukalang batas sa Kamara ukol dito.,Sa ilalim ng House Bill 402 o 14th Month Salary Act na inakda ni Cebu Rep. Rodrigo Abellanosa, oobligahin ang lahat ng mga employers sa pribadong sektor na magbigay ng 14th Month pay sa kanilang empleyado.,Nauna rito, naghaharap din ng panukala si Senador Vicente Sotto III sa Senado para sa pagkakaloob ng 14th month pay sa mga rank and file employees sa pribadong sektor.",,
"‘Mocha Uson sa Customs’, trending sa social media",,"Trending sa social media ang hashtag na #DutertePleaseAppointMe ilang minuto matapos mag-trending din ang umano’y pag-appoint kay singer dancer Mocha Uson bilang social media consultant sa Bureau of Customs (BOC).,Ang impormasyon ukol sa pag-appoint kay Uson ay lumabas na ‘kuryente’ pala o walang katotohanan.,Nang hingan ng reaksyon ukol sa diuma­no’y appoint­ment ni Uson na agad na umani ng mga batikos sa Twitter at Facebook, sinabi ni Customs Commissioner Nicanor Faeldon na wala itong katotohanan.,Dumalaw umano sa kanya ang dancer para interbyuhin siya. Nag-volunteer din umano ito na ipamahagi sa kanyang blog ang mga reform agenda na ginagawa ng ahensya na pinayagan naman umano niya, ani Faeldon.,“I had been misquoted. She wanted to help us disseminate information, anything that has to do with BOC. She advised on how to improve our social media activities but there is no official appointment,” pahayag ni Faeldon. Nag-tweet din ang BOC para linawin ang lumabas na ulat.,Si Uson na may 4M followers sa Facebook at 96,000 sa Twitter ay kilalang supporter ni Pa­ngulong Rodrigo Duterte kaya’t nang kumalat ang ulat na ipinuwesto ito bilang BOC consultant on social media ay humakot ito ng reaksyon.,Nauna rito, mara­ming celebrity na sumuporta no­ong eleksyon kay Pa­ngulong Duterte ang naita­laga sa iba’t ibang ahensya kabilang na sina Jimmy Bondoc, Arnel Ignacio, RJ Jacinto at Freddie Aguilar.,Sa mga hugot ng netizens sa #DutertePleaseAppointMe, sinabi ni @wewtalaga “magaling ako sa addition, subtraction, multiplication, division at square root. Pwede akong CHED Secretary” habang si @mrpotathos ay nagsabing mahilig siyang manood ng TV kaya puwede siya sa MTRCB.",,
STRANDED OFWs SA SAUDI BINUHUSAN NG PONDO,,"Inaprubahan na ni Department of Labor and Employment (DOLE) Sec. Silvestre H. Bello III ang pagpapalabas ng P500 milyon para magamit sa emergency assistance sa mga overseas Filipino workers (OFWs) na na-stranded sa Saudi Arabia.,Ayon sa kalihim inilabas nito ang Board Reso­lution No. 06 Series of 2016 ng Overseas Workers Welfare Administration (OWWA), para magamit sa pag-uwi sa bansa ng nasabing mga OFWs.,“Ang cash relief assistance ay binubuo ng P20,000 kada apektadong manggagawa, at P6,000 cash assistance kada pa­milya,” ani Bello sa ginanap na pagpupulong ng OWWA Board of Trustees.,Umaasa si Bello, taga­pangulo ng OWWA Board of Trustees, na ang tulong-pinansiyal ay makababawas sa hirap na dinaranas ng mga OFWs na naapektuhan ng krisis sa ekonomiya sa Middle East bunga ng pagbaba ng presyo ng krudo.,Sinasabing ang mga apektadong OFWs ay nagtatrabaho sa siyam na kumpanya sa Saudi, kabilang na ang Al Mojil Group (MMG), Saudi Bin Laden Group, at ang Saudi Oger na nakaranas ng problemang pinansiyal na nakaapekto sa kanilang pagtupad ng kanilang obligasyon, dahilan upang maantala o hindi mabayaran ang sahod, at benepisyo.,Ang mga kumpanya sa Saudi na may mga apek­tadong OFWs ay nagtatrabaho sa Mohammad Al-Mojil Group, Saudi Oger Ltd., Saudi Binladen Group, Rajeh H Al Merri Contracting & Tra­ding Company, Real Estate Development Investment Co. Ltd., Al Barghash Tra­ding and Contracting Co, Arabtech, Fawzi Salah – Al Nairani Contracting Company, at Saudi Binladin Group-Alumco.,Samantala, inatasan na ni Pangulong Rodrigo Duterte si Foreign Affairs Secretary Perfecto Yasay na agad nang isaayos ang kakailanganing travel documents ng mga manggagawa para agad nang makauwi ng bansa.,“May sentimiyento ako sa mga Arabo eh. Kasi, well, you can just ima­gine na totoo ‘yang abu­ses, sexual or other lahat iyan. Pati ‘yung walang sweldo tapos isang beses silang pakainin parang hindi naman tao itong mga ito. Kaya ako I send somebody they should be brought home immediately. If there is nobody to pay for them, bring them home. Iyong iba ‘yung kinukuha nila ‘yung passport and it is not returned to them. Well, I don’t know. So sabi ko doon kay Yasay, puntahan mo ‘yan doon.So we are doing everything we can” pahayag ng Pangulo.",,
Sobrang sayang! — VP Leni,,"Nanghihinayang si Vice President Leni Robredo sa napakaraming housing projects ng National Housing Authority (NHA) subalit hanggang ngayon ay walang umookupa.,Ayon kay Robredo, noong nakaraang admi­nistrasyon ay nagbaba ng P50 bilyon sa NHA kaya marami umanong housing projects ang mga ito na naipatayo habang ang iba naman ay tinatapos na.,Inihalimbawa ni Robredo ang napakara­ming yunit ng pabahay na itinayo umano ng NHA sa Camarines Sur suba­lit mistulang abandonadong komunidad dahil walang nakatira hanggang ngayon.,“Walang nag-o-occupy, ang daming units, doon lang sa amin, sa Del Rosario Piling Camarines Sur, ang laki-laki ng ginawa, walang occupants,” ayon pa sa Bise Presidente.,Ganito rin umano ang sitwasyon sa Bulacan partikular na sa Bocaue kung saan walang nakatira kahit isang pamilya sa NHA community.,“`Yung sa akin, gusto natin i-take up ito sa NHA dahil NHA project ito na parang, sayang, ang da­ming perang hinulog doon, hindi naman siya nag-o-occupy, pero ang dami-daming pamilyang na­ngangailangan ng bahay,” ani Robredo.",,
"Problemadong kuryente sa Luzon, seryoso!",,"Hindi lang ang serye ng patayan sa drug personalities ang iimbestigahan ng Senado kundi pati na ang pinagdududahang ‘sad­yang patayan’ ng kuryente.,Kinumpirma ni Sen. Sherwin Gatchalian, chairman ng Senate committee on energy, na iimbestigahan ng kanyang komite ang shutdown ng anim na power plant sa Luzon upang madetermina kung sinadya ito para maitaas ang presyo ng kuryente sa merkado.,Dahil kasi sa kakapusan ng power supply nitong mga nakalipas na araw, pumalo sa P20 per kilowatt hour ang presyo ng kuryente sa Wholesale Electricity Spot Market (WESM) noong Hulyo 29-30 mula sa normal na P4 per kilowatt hour.,“What we want is to determine what really happened and come out with legislation to prevent this type of collusion [from] happening,” ani Gatchalian.,Inaksyunan ni Gatcha­lian ang inihaing reso­lusyon ni Senate minority leader Ralph Recto, na humihiling ng imbestigasyon sa posibleng sabwatan ng anim na power plant.,Dahil sa unscheduled maintenance ng anim na power plant na kumakatawan sa 13% ng installed capacity ng Luzon grid, nakaranas ng rolling blackout sa ilang bahagi ng Luzon kamakailan.,Tumigil sa pagbibigay ng power supply dahil sa maintenance umano ang plantang Sual 2 (647 MW capacity); Calaca 2 (300 MW capacity); Sta. Rita (262 MW capacity); SLTEC (270MW capacity); Limay 2 (60MW capacity) at Angat Main 2(50 MW capacity).,Sa Kamara, kinastigo rin ni Bayan Muna party­list Rep. Carlos Zarate ang Energy Regulatory Commission (ERC) dahil sa tila pagwawalang-bahala sa nangyayaring ‘rolling brownout’ sa Luzon.,Sinabi pa ni Zarate na hindi nila isasantabi ang posibilidad na muling dalhin ang isyung ito sa Korte Suprema tulad ng ginawa ng mga ito noong Disyembre 2013.,Gayundin, pinare-reconsider ng solon sa administrasyong Duterte ang planong isapribado ang natitirang power assets ng gobyerno dahil sa nakikitang ‘posibleng sabwatan’ ng mga pribadong players sa industriya.",,
U.N. ALARMADO SA ‘BULAGTAAN’,,"‘Greatly concerned’ o sobrang nababahala. Ito ang pananalita kahapon ng United Nations Office on Drugs and Crime (UNODC) sa nakikitang kaliwa’t kanang ‘bulagtaan’ sa Pilipinas bilang solusyon ng bagong halal na Pangulong Rodrigo Duterte para sugpuin ang illegal drugs.,Kahapon ay nagpalabas ng statement si UNODC Executive Director Yury Fedotov bilang tugon sa pagdulog sa kanya ng mahigit 300 organisasyon sa buong mundo na basagin ang pananahimik sa kalunus-lunos na ‘bulagtaan’ sa Pilipinas na isa umanong malinaw na paglabag sa karapatang pantao na itinataguyod ng United Nations (UN).,Sa kanilang joint letter, hiniling din ng natu­rang mga organisasyon sa UNODC na igiit kay Pangulong Duterte na itigil na ang ‘lethal anti-drug campaign’ na ito na walang tamang proseso ng paglilitis.,Maliban sa UNODC, ipinadala rin ito kamakalawa sa International Narcotics Control Board (INCB). Ang dalawang international bodies na ito ay nangangasiwa sa ‘international drug control’. Pinitik ng grupo ang pananahimik ng mga ito sa klase ng anti-drug campaign ng Pangulo ng Pilipinas.,Sa kanyang artikulong pinamagatang, “Why is the US silent on massacre of drug users in the Philippines?”, kinastigo ni Hannah Hetzer, senior policy manager ng ‘Americas at the Drug Policy Alliance (DPA)’ na nakabase sa New York, ang kabiguan ng Estados Unidos na punahin ang hindi makataong pamamaraan ng bagong Pangulo ng Pilipinas gayong nagkaroon na ito ng tsansa.,“This sudden outbreak of extrajudicial killings represents grave human rights violations, yet it has been met with silence from the United States. Last week, U.S. Secretary of State John Kerry met with President Duterte and vowed to commit $32 million to support law enforcement training and efforts in the Philippines, making no mention of the unlawful killings currently taking place at the President’s behest,” ani Hetzer sa kanyang artikulo.,Iniulat din ni Hetzer sa international community ang nakakabahalang sitwasyon ngayon ng Pilipinas.,“In the past few weeks, a spate of horrific killings have taken place across the Philippines. Murders of people who use drugs, people who sell drugs, and people who have simply been assumed to do either. No trials, no due process, these are state-sanctioned extrajudicial killings encouraged by the new President of the Philippines, Rodrigo Duterte.”,“Upon assuming presidency, Duterte made a public call for police and citizens alike to execute people who use or sell drugs, promising medals for citizens who comply, and pardons for police if they are charged with human rights violations while carrying out the executions. Since making this harrowing call to action, over 700 people suspected to have been involved with drugs have been murdered,” ayon sa blog ni Hetzer na ipinoste kamakalawa.,Pero kahapon, ikinatuwa ng DPA ang pag-iisyu ng statement ng UNODC kung saan mariin nitong sinabi na, “Such responses contravene the provisions of the international drug control conventions, do not serve the cause of justice, and will not help to ensure that ‘all people can live in health, dignity and peace, with security and prosperity’, as agreed by governments in the outcome document approved at the UN General Assembly special session on the world drug problem.”,Dagdag pa nito, “UNODC supports balanced, people-centered, evidence – and rights-based approaches to drug control, rooted in the agreed international conventions and standards.”,Sa kanyang personal note, sinabi ni Fedotov na, “I join the United Nations Secretary-General in condemning the apparent endorsement of extrajudicial killing, which is illegal and a breach of fundamental rights and freedoms.”",,
Beki binitay sa rape,,"Binitay ang isang binatilyo matapos itong mapatunayang nanghalay ng kapwa nito lalaki sa bansang Iran.,Ayon sa Amnesty International, naitala ang kauna-unahang pagbitay sa isang miyembro ng LGBT sa Islamic Republic ngayong taon.,Isinagawa ang pagbitay kay Hassan Afshar,­ 19-anyos, isang high school student, sa Arak Prison sa probinsya Markazi makaraang mapatunayang sangkot ito kasama ang dalawa pa sa sapilitang pakikipagtalik sa isang lalaki.,Sinasabing naaresto ang akusado noong Disyembre 2014, sa Markazi Province. Kinondena ng Amnesty International ang pagbitay sa mga menor-de-edad tulad ni Afshar na 17-anyos pa lamang nang maaresto at wala itong naging abogado.,Mayroon pang 160-katao ang nakapila sa death row ng nasabing bansa kung saan maliban sa Iran ay bawal din ito sa Saudi Arabia.,Sa tala ng 2008 British Wiki leaks, aabot na sa 4,000 hanggang 6,000 gays at lesbians ang binitay sa Iran simula nang Islamic Re­volution noong 1979 hanggang 2008.",,
Antique mayor sabit sa tupada,,"Pinakakasuhan ng tanggapan ng Ombudsman ang alkalde ng isang bayan sa Antique dahilan sa iligal na pasabong ng manok o patupada.,Partikular na ibabalandara ng Ombudsman ang kasong paglabag sa Section 5(d) ng Presidential Decree 449 (Cockfignting Law) laban kay incumbent Mayor Darell Dela Flor ng Belison, Antique.,Sinasabing pinahintulutan ng alkalde ang iligal na pasabong sa isang hindi lisensyadong sabungan sa Barangay Poblacion noong Marso 2011.,Damay din sa kaso sina Punong Barangay Remy Escander at isang Larry Sebullen.,Ang mga nasabing respondents ay inaakusahan bilang mga promotor sa inilatag na mga sabungan diumano sa Barangay Sinaja at Poblacion sa Belison, Antique gayong mayroon namang isang lisensyang cockpit sa Barangay Maradiona.",,
Tricycle vs trak: 3 patay,,"Patay ang tatlo katao makaraang mag-overtake ang sinasakyan nilang traysikel sa isang dump truck at sumalpok sa kasalubong na trak kamakalawa ng hapon sa bayan ng Daraga, Albay.,Kinilala ng pulisya ang mga nasawing biktima na sina Eduardo Dela Cruz, 28, drayber ng traysikel; mga sakay nitong sina Buenvenido Lumberio at Tess Imperial.,Samantala, pinipigil naman sa Daraga Muni­cipal Police Station (DMPS) ang suspek na si Bernabe Abayari, drayber ng trak na nakabanggaan ng traysikel.,Sa ulat ng pulisya, dakong alas-3:15 ng hapon nang maganap ang insidente sa kahabaan ng Barangay Busay ng nabatid na bayan.,Napag-alaman na binabagtas ng traysikel lulan ang mga biktima ang kahabaan ng lugar patu­ngo sana ng Legazpi City nang mag-overtake ito sa kasunod na trak ng basura subalit nabulaga ito sa kasalubong na trak na na­ging sanhi ng kanilang kamatayan.",,
Lider ng Batangas armed group patay sa engkuwentro,,"Patay sa mga tama ng bala ang lider ng notoryus na Bantugon Private Armed Group matapos makaengkuwentro ng mga awtoridad sa Bgy. Baguilawa, Bauan Batangas, dakong alas-nuwebe ng umaga kahapon.,Sa nakalap na ulat ng Abante sa Batangas Police Provincial Office, nakatakda sanang ihain ng pinagsanib na pwersa ng Batangas Provincial Intelligence Branch at Special Weapons and Tactics (SWAT) Team ang search warrant na pirmado ni Judge Agripino Morga ng Regional Trial Court (RTC) San Pablo City, laban kay Miguel Leonilo Bantugon y Marasigan.,Sinasabing nag-iingat ng matataas na kalibre ng baril ang suspek at grupo nito, na sangkot sa ilang serye ng kriminalidad sa kanilang bayan at maging sa mga karatig lalawigan, kaya’t hindi na ikinagulat ng mga awtoridad ang inisyal na aksyon ng suspek nang makita silang papalapit, na agad na silang pinaputukan kasama ang apat na hindi pa nakilalang mga suspek.,Sa palitan ng putok ay tinamaan ang lider na si Bantugon at agad dinala ng mga operatiba sa pinakamalapit na ospital ngunit dead-on-arrival na rin ito pagsapit sa pagamutan, habang tuluyan namang nakatakas ang apat pa nitong kasamahan.,Narekober sa suspek ang tig-isang cal. .45 pistol na may 2 loaded magazine at AK47 na kargado rin ng bala.",,
Eroplano ng Gulf Air nag-emergency landing,,"Isang Airbus 330-200 series aircraft ng Gulf Air na patungong Bahrain na may lulang 207 pasahero kabilang na ang 15 crew member ang sapilitang bumalik sa Ninoy Aquino International Airport (NAIA) Terminal 1 matapos na ianunsiyo ng pilot in-command sa mga pasahero na magsasagawa ng emergency landing dahil sa nagkaroon ng aberya ang makina nito kahapon.,Base sa ulat na nakalap sa Media Affairs Division ng NAIA, nag-take off ang Gulf Air flight GF 155 bandang ala-1:05 ng hapon at makalipas ang limang minuto, ito’y bumalik sa NAIA matapos na humingi ito ng permiso sa Manila Control Tower na magsasaga ito ng emergency landing at matiwasay itong nakalapag sa runway 06-24.,Ayon sa salaysay ni Floramina Munzon ng Baguio City, pasahero ng nasa­bing flight na nagkataon na nakaupo malapit sa engine 1, ay narinig niya na may sumabog mula sa makina matapos na umangat ang eroplano sa runway.",,
3 drug personalities sa N. Ecija itinumba,," — Tatlong drug personalities sa Nueva Ecija ang naitumba sa walang humpay na drug operations sa magkakahiwalay na lugar sa lalawigan kamakalawa.,Sa mga ulat na naisumite sa tanggapan ni P/Sr. Supt. Manuel Cornel, Nueva Ecija police director, nakilala ang mga napaslang na sina Renato Reyes Enriquez, 40, ng Brgy. Poblacion, San Antonio; Victorino Ramirez Gajis, 39 ng Brgy. Sampalok, Pantabangan at si John Kenneth Cinneza Biernes, 24, ng Tomacruz St., Brgy. Bantug Bulalo, sa lunsod na ito.,Ayon kay San Antonio police chief P/Sr. Inspector Arnel Aguilar, dakong alas-10:45 ng gabi nakatayo sa harap ng kanilang tahanan si Enriquez nang lapitan ng mga nakamotorsiklong salarin at pinagbabaril.",,
"Stabbing spree sa London, 6 nadale",,"Isa ang nasawi habang limang iba pa ang sugatan sa walang habas na pananaksak ng isang lalaki sa Russell Square, central London.,Ayon sa ulat, anim na tao ang natagpuang sugatan sa crime scene kung saan isang 60-anyos na babae ang nakumpirmang patay.,Samantala, nasa kos­tudiya na ng mga pulis ang 19-anyos na suspek na naaresto 10 minuto matapos ang insidente.,Batay sa mga saksi ay nakita ang suspek na hawak ang kutsilyo na gina­mit nitong panaksak sa mga biktima.",,
"Bank manager, 2 pa ‘swak’ sa graft",,"Sinampahan ng kasong criminal sa Department of Justice (DOJ)  ng Philippine Deposit Insurance Corporation (PDIC) , ang tatlong dating opisyal at emple­yado ng nagsarang Rural Bank sa Caba, La Union.,Kabilang sa mga kinasuhan sina Josefina Fangon, dating Manager at Consultant; Evelyn Alcantara, da­ting Cashier at Eileen Cabanban, dating savings bookkeeper at kinasuhan ng 11 counts ng kasong qualified theft.,Bukod dito,inireklamo rin ang tatlo dahil sa hindi maayos na pangangasiwa ng negosyo na isang paglabag sa ilalim ng Republic Act 3591 o PDIC Charter at Republic Act 8791 o General Banking Law.,Nabatid dahil sa ginawa ng mga respondent nalugi ng may P1.69 milyon ang bangko.,Hinala rin ng PDIC, personal na nakinabang ang mga respondent sa savings ng ilang depositor ng Rural Bank of Caba.",,
Droga sa Espinosa: ‘Family business’ na,,"Wala nang nakagugulat dahil ‘family business’ na umano ng mga Espinosa ang iligal na droga sa Eastern Visayas, ayon sa pagbubunyag ng hepe ng Albuera police kahapon.,Sa isang panayam, sinabi ni Albuera PC/Insp.­ Jovie Espenido na ‘common knowledge’ na ng mga taga-Albuera at Police Intelligence Division ng Eastern Visayas ang negosyong ito ng pamilya.,“Alam na alam kung sino talaga iyang pamilya. That is a family business of Espinosa, iyong illegal drugs,” sinabi nito sa isang interbyu sa radyo.,Ito rin ang pinatotohanan ni Albuera, Leyte vice mayor Rosa Meneses sa isang hiwalay na panayam patungkol sa koneksyon ng mga Espinosa sa bawal na gamot.,“With Mayor Espinosa, the father of the alleged drug lord, as our mayor, we have also to be careful on our part what to do about it,” dagdag pa nito na inaming nag-iingat ang kanilang konseho sa mga kampanya kontra iligal na droga.,“Maraming balita ta­laga. Maski bata, matanda, sinu-sino, alam nila before and after the election kung sino si Espinosa, iyung grupo nilang mag-ama,” paglalahad ng Albuera police chief.,Matatandaang kamakalawa ay anim na pinaghihinalaang miyembro ng ‘Espinosa group’ ang napatay.",,
"De-kalibreng armas, bala pa ng mag-ama, nakumpiska",,"Iprinisinta kahapon sa media ng Philippine National Police (PNP) sa isang press briefing ang ilang baril at mga bala na nakumpiska sa compound ng mga Espinosa sa Albuera, Leyte matapos ang naganap na engkuwentro na ikinasawi ng anim na katao.,Iniharap sa media ang may 21 long firearms at 15 short firearms at iba’t ibang uri ng mga bala at granada.,Ayon kay Albuera, Leyte PC/Insp. Jove Espinido, may mga tinatanggap pa rin silang sumbong mula sa residente ng Albuera na may mga baril pa rin na makukumpiska sa mga tinaguriang Espinosa hitmen na hindi pa rin nahuhuli.,Sinabi ni Espinido na pinag-aaralan na nila ang pagsasampa ng kaso laban kay Albuera Mayor Ronaldo Espinosa at sa anak nitong si Kerwin dahil sa mga nakumpiskang mga baril.,Pinag-aaralan din ng pulisya ang pagsasampa ng kaso gaya ng kasong murder at kasong may kaugnayan sa iligal na droga dahil may mga hawak silang testigo na magdidiin sa mag-amang Espinosa.,Inihayag din ni Espinido na ilang beses na ring naaaresto si Kerwin dahil sa iligal na droga pero madalas din itong nakalalaya.",,
Record breaking sa quake drill naitala,,"Sa tuwing nagkakaroon ng sakuna at kalamidad ay mahalaga ang pagiging alerto upang matiyak ang kaligtasan ng bawat mamamayan kaya naman sa Olongapo City National High School (OCNHS) ay nakapagtala ng bagong record ang naturang paaralan sa isinagawang 2nd Quarter Nationwide Simultaneous Earthquake Drill (NSED) kamakailan.,Mula sa dating  oras na 27 minuto ay naibaba ng mahigit sa 4,000 mag-aaral ang kanilang oras sa 4 na minuto at 12 segundo, pinakamabilis sa lahat ng oras kumpara sa mga isinagawang drill ng ibang mga paaralan sa lungsod.,Naging katuwang ng OCNHS Disaster Risk Reduction Management (DRRM), City Disaster Management Office ang Bureau of Fire Protection (BFP) Department of Social Welfare and Development (DSWD), Olongapo Traffic Management and Public Safety (OTMPS) at Parents Teachers Association officers (PTA).,Sinabi ni OCNHS Principal IV Leonardo De Guzman, Principal IV, dahil sa ipinakitang magandang record ng mga mag-aaral maraming buhay ang magiging ligtas sakaling magkaroon ng sakuna at kalamidad na nangangailangan ng agarang paglikas.",,
"Isa pang kapitan, patay sa droga",,"Isang barangay chairman na sinasabing sangkot sa iligal na droga ang napatay makaraang pagbabarilin ng riding-in-tandem habang ang biktima ay naglilinis ng kanyang opisina sa Brgy. San Martin 11, San Jose del Monte City, Bulacan kamakalawa.,Kinilala ng pulisya ang napatay na si Damaso Santiago, 56, chairman ng Brgy. Martin 11 sa nasabing siyudad kamakalawa matapos itong pagbabarilin ng armadong mga suspek na magkaangkas sa motorsiklo at nang matiyak na kanilang napuruhan ang biktima ay mabilis na tumakas ang mga ito.,Hindi inaalis ng awtoridad na isang grupo ng vigilante ang pumaslang sa nasabing opisyal ng barangay at may kinalaman sa droga ang motibo dahil aminado ang mga residente sa lugar na nasasangkot sa droga ang opisyal.",,
Parusa sa 214 drug offenders binabaan ni Obama,,"Iniutos ni US President Barack Obama ang pagpapababa sa parusang ipinataw sa 214 drug offenders.,Ayon sa ulat ng Agence France-Presse, maitutu­ring ang hakbang na ito ni Obama bilang pinakama­laking ibinigay na presidential clemency sa loob ng halos higit isang siglo.,Sa kasalukuyan ay nasa kabuuang 562 commutations na ang ipinagkaloob ni Obama sa loob ng pa­nunungkulan nito na pinakamarami kung ikukumpara sa siyam na nakalipas na pangulo ng US.,Sinabi ng White House na pinapatawad na umano ni Obama ang bagong grupo ng mga bilanggo, kabilang na ang 67 na matagal nang pinagsisilbihan ang ipinataw sa kanila na life sentences.,Ang hakbang na ito ni Obama ay kaugnay sa kanyang hangarin na itulak ang criminal justice reform sa Amerika.",,
"MRT, 2 beses tumirik",,"Daan-daan na namang pasahero ng Metro Rail Transit (MRT) ang naabala nang dalawang beses nang magkaaberya ang operasyon nito kahapon ng umaga.,Unang nagkaaberya alas-5:45 ng umaga sa may Quezon Avenue station southbound dahilan upang pababain ang mga pasahero. Problemang teknikal ang sinasabing dahilan ng aberya.,Matapos naman ang dalawang minuto ay agad ring bumalik sa normal ang operasyon.,Ngunit mag-aalas-siyete naman ng umaga ay muli na namang nagkaaberya sa may Cubao station dahil pa rin umano sa problemang teknikal, batay sa abiso ng pamunuan ng MRT.,Bumalik rin naman ang operasyon matapos ang limang minuto. Ngunit dahil pa rin sa dalawang beses na aberya, umabot na sa EDSA sa baba ng MRT station ang haba ng pila.",,
"Narco general, magpapabaril kung…",,"“Kung mapapatunayan na tala­gang binisita ko si Kerwin nung maaresto siya nung March 2015, magandang sitwasyon iyan na ma-prove talaga nila, kasi high profile iyan (si Kerwin), naka-log, naka-record, may CCTV dapat iyan. Kilalang-kilala naman ako noon high ranking official ako, hindi pwedeng mawala sa consciousness ng mga tao iyan, kung totoo iyan meron man lang ebidensya, meron mang makapagsabi, makapagpatunay na nandodoon ako, I will have myself shot publicly.”,Ito ang matapang na sinambit ni retired ge­neral at ngayon ay Daanbantayan, Cebu Mayor Vicente Loot kung may makapagpapatunay na noong 2015 ay binisita niya sa kulungan si Kerwin Espinosa.,Iginiit ni Loot na hindi niya kilala ang mag-amang Espinosa at na­ging pamilyar lamang sa kanya si Kerwin noong nagsagawa ng operasyon ang pulisya sa huli noong 2011 dahil sa pagkakasangkot niya sa droga.,Ani Loot, pawang­ imbento o gawa-gawa ang nasabing intelligence report ng isang taong gustong magpasikat.,Hindi rin aniya totoo ang nakasaad sa intelligence report na ni-recruit niya si Kerwin noon bilang asset.,Ani Loot, pawang deep penetrating agents ang kinukuha nila noon para sa mga anti-illegal drugs operations.",,
"CAAP employees, drug-free lahat",,"Ipinagmalaki ng Ci­vil Aviation Authority of the Philippines (CAAP) na drug-free ang lahat nilang empleyado mula sa 81 managed airport nationwide kasama na ang kanilang Manila facilities.,Ang Office of the Flight Surgeon and Aviation Medicine (OFSAM) ng CAAP ay nagsagawa ng random testing sa 1,102 employees sa Manila office and facilities (644), Davao (231), Dumaguete (108), Tuguegarao (66), Busuanga (44) at Siquijor Airports (9).,Sa ulat ni OFSAM chief Dr. Bayaban kay CAAP Director Gene­ral Antonio G. Buendia Jr., ang mga kawani naman sa mga paliparan ng  Davao, Tuguegarao, Busuanga at Siquijor ay pawang nagnegatibo rin.",,
KERWIN SUSUKO NA!,,"Anumang oras ay susuko na kay PNP chief Director General Ronald ‘Bato’ dela Rosa si Kerwin Espinosa.,Ito ang kinumpirma kahapon ni Dela Rosa matapos magpadala ng surrender feeler si Kerwin sa pamamagitan ng ama nitong si Albuera, Leyte Mayor Rolando Espinosa kahapon.,Una nang nabalitang nakalabas ng bansa at nasa Kuala Lumpur, Malaysia noon pang Hunyo 21 si Kerwin, na may tunay na pangalang Rolan Espinosa.,Ayon kay Dela Rosa, ang nasabing surrender feelers ay lumabas bago inamin ni Mayor Espinosa na drug lord ang kanyang anak.,Una nang inamin ni Mayor Espinosa na sumailalim sa plastic surgery ang kanyang anak.,Kamakalawa matapos magbigay ng kanyang sworn statement ang alkalde sa PNP-CIDG ay umiiyak itong umapela sa kanyang anak na sumuko na lamang ng mapayapa.",,
Is change really coming? — Ping,,"Tanong ni Sen. Panfilo Lacson, “Is change really coming?” dahil sa tingin niya, balik na naman ang ligaya ng mga kongresista.,Sinabi ito ni Lacson dahil may pork barrel fund na naman ang mga kongresista kahit ipinagbawal na ng Supreme Court (SC) ang Priority Development Assistance Fund (PDAF) may ilang taon na ang nakaraan.,Nagbago lang ang anyo ng pork barrel fund ng mga kongresista nga­yon dahil inilista muna ito bago isumite ang panukalang budget ng pamahalaan sa taong 2017.,Bagama’t itinatanggi ng Department of Budget and Management (DBM) na ibinalik nila ang pork barrel fund ng mga mambabatas, nanindigan naman si Lacson sa kanyang natuklasan.,Aniya, oras na magkaroon ng diskresyon ang kongresista kung saan gagamitin ang pondo ng gobyerno, maituturing na itong pork barrel.,Nagtatanong tuloy ngayon si Lacson kung sinusunod ng mga alipores ni Pangulong Rodrigo Duterte ang campaign promise na “change is coming” sa bansa.",,
ConCon ako! — Leni,,"Kung siya lang ang masusunod, mas pabor si Vice President Leni Robredo na Constitutional Convention (ConCon) ang mag-amyenda sa Saligang Batas kesa sa Constituent Assembly (ConAss).,Sa press briefing sa kanyang tanggapan sa Executive House sa Quezon City, sinabi ni Robredo na sa pamamagitan ng ConCon ay talagang may bahagi ang taumbayan sa pag-amyenda sa Saligang Batas.,“Ako, sa akin ideally ConCon ang gusto ko. Pero para sa akin, pag gusto talaga natin people participation, makapag-concentrate sa trabaho ng pag-aamyenda ng Konstitusyon, mas maigi ‘yong ConCon,” ani Robredo.,Dagdag na trabaho umano sa mga mambabatas sa Senado at Kamara ang ConAss. Idadaan ang pag-am­yenda ng Saligang Batas na itinutulak ng Duterte administration upang mapalitan ang sistema ng gobyerno mula presidential system tungo sa federal form.,Gayunpaman, nain­tindihan umano ni Robredo si Pangulong Rodrigo Duterte na ConAss ang sistemang gagamitin sa Charter change (ChaCha) dahil sa usapin ng pondong magagastos.,“Pero naiintindihan ko kasi ‘yong reservations ng ating Pangulo. Pag ConCon, malaking budget ang kinakailangan,” dagdag pa nito.",,
12-taong kulong sa prank caller,,"May balak ka bang tumawag para lang mang-asar sa mga hotline ng gobyerno tulad ng bagong talagang 911 at 8888?,Pag-isipan munang mabuti dahil kung hindi ay 12 taon kang mabubulok sa bilangguan at multang P50,000 kapag naipasa na ang House Bill 2323 o “Anti-Prank Caller Act”.,Inihain ni Muntinlupa Rep. Ruffy Biazon ang nasabing panukala dahil nang ilunsad ang 911 National Emergency Hotline noong Agosto 1, 2016 ay mara­ming naitalang prank caller.,“This bill penalizes prank calling to protect the integrity and proper operation of emergency hotlines. These should not be burdened by irresponsible and senseless acts of mischief-makers for these to be able to relay the need for emergency services to the proper responders on time,” ani Biazon sa kanyang panukala.,Base sa report na natanggap ni Biazon, sa 2,475 tawag sa unang pitong oras nang ilunsad ang 911 hotline ay 75 lamang ang lehitimo, 1,119 ang dropped calls at 304 ang prank calls.,Dahil dito, agad na inihain ni Biazon ang nasabing panukala upang maparusahan ang mga prank callers na nagiging sanhi umano kung bakit hindi agad nakakapasok ang tawag ng mga lehitimong callers.",,
Pacquiao tumakas sa sesyon?,,"Nangako siyang hindi na aabsent sa trabaho. Pero hindi naman ito nangakong tatapusin niya ang bawat sesyon ng Senado.,Nitong Miyerkules ng hapon, sa ikalimang sunod na araw ay present sa sesyon ng Senado si boxing icon at Sen. Manny Pacquiao nang buksan ang ito dakong alas-tres ng hapon.,Subalit pasado alas-kwatro ng hapon, bakante na ang upuan ni Pacquiao sa Senado bago pa man nag-adjourn ang sesyon pasado alas-singko.,Mukhang hindi tinapos ni Pacquiao ang sesyon ng Senado para lang makapaglaro sa PBA kagabi.,Makakasagupa kasi ng wala pang talong koponan niyang Mahindra ang delikadong koponan ng Alaska sa main game sa Smart Araneta Coliseum sa Cubao, Quezon City na kapag rush hour ay tinatakbo ng dalawang oras mula Senado patungong Cubao.,Sinikap ng pahayagang ito na kunan ng pahayag ang media relation officer ni Pacquiao upang kumpirmahin sa kanyang tumakas nga ba sa sesyon ng Senado ang senador pero habang sinusulat ang balitang ito ay hindi pa ito sumasagot.",,
‘Bahala na si Presidente diyan!’ — Bato,,"Si Pangulong Rodrigo Duterte na lamang ang bahalang magbanggit kung sinu-sino ang mga local chief executives na nagsisilbing protektor ng mga drug lords at sangkot sa ilegal na droga.,Ito ang diretsahang inihayag kahapon ni Philippine National Police (PNP) chief, Director General Ronald “Bato” dela Rosa, matapos aminin na tukoy na rin nito ang mga local government officials na nasa likod ng mga malalaking operasyon ng ilegal na droga sa bansa.,“Ipinakita po sa’kin ni Pangulong Duterte ang listahan, mahaba po ang listahan. Nakasulat ang pangalan ng mga local chief executives na protektor ng mga drug lords pati mga sangkot sa pagtutulak ng ilegal na droga,” wika ni Dela Rosa.,Sinabi ni Dela Rosa na sa haba ng listahan na ipinakita sa kanya ng Pa­ngulo sa pagdalo nito sa cabinet meeting sa Malacañang, ay hindi nito matukoy kung ilan talaga ang nasa watchlist ng Pangulo.,“Si Pangulo na po ang bahalang mag-anunsyo kung sinu-sino ang mga nasa listahan,” dagdag pa ni Dela Rosa.",,
"Tulak, nagre-repack nang dakmain",,"Naaktuhan ng mga operatiba ng Kawit Municipal Police Station habang nagre-repack ng shabu ang target ng search warrant na si Christopher Lagda y Lorenzo, 42-anyos ng 195 Brgy. Magdalo-Putol, Kawit, Cavite, nang pasukin ang bahay nito dakong alas-kuwatro ng hapon kamakalawa.,Sa panayam ng Abante kay C/Insp. Resty Soriano, nabatid na miyembro ng Lagda criminal group ang suspek, na sangkot sa mga iligal na droga at robbery, na nag-o-operate maging sa mga karatig bayan ng Kawit, Cavite.,Nakumpiska sa suspek ang 2 medium size at 5 small size plastic sachet ng shabu at drug paraphernalia.",,
Tserman kritikal sa pamamaril,,"Kritikal ang isang kapi­tan ng barangay matapos itong malapitang pagbabarilin ng hindi pa kila­lang lalaki kamakalawa ng gabi sa ba­yan ng Calabanga, Camarines Sur.,Patuloy na inoobserbahan sa Bicol Medical Center sanhi ng tinamong tatlong tama ng kalibre .45 baril bala sa ibat-ibang bahagi ng katawan ang biktimang nakilalang si Jose Ipo, 64, kapitan ng Barangay Salvacion ng nabatid na bayan.,Samantala inaalam pa ng pulisya ang pagkakakilanlan ng mga suspek na riding-on-tandem na mabilis tumakas matapos ang pamamaril.",,
DUGO UMAGOS!,,"Anim na armadong kalalakihan na sinasabing mga bata o may kaugnayan kay Albuera Mayor Rolando Espinosa Sr. at anak nitong si Kerwin ang napatay sa pakikipag-engkuwentro sa mga awtoridad malapit sa bahay ng nasabing alkalde sa Barangay Benolho, Albuera, Leyte kahapon ng madaling-araw.,Sa inisyal na ulat na ipinarating sa Camp Crame kahapon, sinasabing natagpuan sa bahay ng alkalde ang dalawang nasawi habang natagpuan naman sa bahay ni Kerwin na tinaguriang drug dealer ang apat pang bangkay, na lumang bahay ng alkalde. Ang mga ito ay pawang armado ng mga baril.,Sinabi ni PNP-spokesperson Sr. Supt. Dionardo Carlos, batay sa isinumiteng report ni Leyte Police chief, Sr. Supt. Franco Simborio, bandang alas-5:35 ng madaling-araw nang maganap ang engkuwentro sa Sitio Tinago, Barangay Benolho na tumagal ng mahigit sa kalahating oras.,Nagpapatrolya nang oras na iyon ang mga tauhan ni Simborio at nang makalapit sa bahay ng mga Espinosa ay bigla na lamang silang pinaputukan ng tinatayang 12 armadong kalalakihan na kinabibilangan ng anim na nasawing suspek dahilan para sila gumanti ng putok na naging simula ng bakbakan.,“Sa aming pag-uusap, nagpatrolya po iyong local police ngunit nu’ng pagdating malapit doon sa bahay ni mayor ay sila ay pinaputukan at tinamba­ngan,” pahayag ni Carlos sa idinaos na press briefing. “The initial gunfire came from the suspected members of the Espinosa group and our police officers returned fire and fought it out,” dagdag pa nito.,Matapos ang paghihintay ng ilang oras, nabigo ang mga mamamahayag na makakuha ng maayos na sagot mula kay Espinosa Sr., nang ito ay sumulpot sa Criminal Investigation and Detection Group (CIDG) para sa pagpapatuloy ng naunang imbestigasyon sa kanya.,Sa pagdating ni Espinosa, dumiretso ito sa opisina kasama ang kanyang asawa’t anak na babae at ang abogadong si Atty. Romeo Esmero.,Agad namang nagsagawa ng closed door meeting ang alkalde kay CIDG director Chief Supt. Roel Obusan.",,
Nakatakas sa malupit na amo (Part 1),,"Tuwing sasapit ang liwanag, sampal, tadyak at sabunot ang almusal na natitikman ng isang overseas Filipino worker (OFW) mula sa kanyang employer na Egyptian sa Kuwait.,Mangiyak-ngiyak na ikinuwento ni Mary Rose Gomez (hindi tunay na pangalan), 47-anyos, matandang dalaga, isang domestic helper (DH) sa Kuwait at tubong Biñan, Laguna ang naging karanasan nito matapos siyang mmangibang bansa upang magtrabaho.,Kuwento ni Gomez, limang buwan siyang naglingkod sa kanyang employer na nakilalang si Rocaya Causi, isang Egyptian naninirahan sa Cansa Salmia Kuwait, na kung saan nasa 110kd ang kanyang suweldo (P16,500) simula noong Nobyembre 24, 2015 hanggang Abril 2016.,Sa loob ng limang buwan paglilingkod nito bilang kasambahay lagi siyang pinag-iinitan ng kanyang amo na kahit wala itong ginagawang pagkakamali sa kanyang trabaho.,“Paggising ko pa lamang po sa umaga para magtrabaho ay nagagalit na siya sa akin kahit wala akong maling ginagawa sa trabaho, paglapit sa’kin bigla na lang akong sabunutan at sampalin. Nagugulat na lamang ako, pag pumalag naman ako sa kanya lalo niya akong sinasaktan. Kayat kahit na masakit na ang katawan ko sa pananakit niya ay tinutuloy ko pa rin ang trabaho ko,” maluha-luhang pahayag nito.,Mas lalo pang lumala ang sitwasyon nang ito ay hindi na niya natatanggap ang kanyang suweldo sa loob ng dalawang buwan dahil sinabi sa kanya ng amo na siya na lamang ang magpapadala ng pera sa kanyang pamil­ya. ",,
Nasa labas ng bansa — BI,,"Kinumpirma naman ng Bureau of Immigration (BI) na nasa labas ng bansa ang batang Espinosa na umalis nitong Hunyo.,Ayon kay Atty. Tonette Mangrobang, tagapagsa­lita ng BI, base sa travel records ni Espinosa, noong Hunyo 21, 2016 sakay ng Cebu Pacific flight 5J501 patu­ngong Kuala Lumpur, Malaysia.,Ngunit hindi naman tiyak kung nasa bansang Malaysia pa rin si Espinosa dahil sa wala namang travel records na nakatalaga sa BI na bumalik na ito ng bansa.,“A certain Rolan Eslabon Espinosa, DOB September 1989 departed 21 June 2016 on board Cebu Pacific 5J501 bound for KL, Malaysia. As per our travel records we do not have any record of arri­val after the said date,” sa text message na ipinadala ni Mangrobang sa Abante.,Una nang lumutang na posibleng nasa Singapore o Hong Kong si Espinosa habang nagtatago dahil sa shoot-on-sight na iniutos ni Pangulong Rodrigo Duterte.",,
"4 OFWs sa Abu Dhabi, kalaboso sa nakaw",,"Apat na overseas Fili­pino workers (OFWs) ang pinatawan ng parusang pagkakakulong na anim na buwan matapos na mapatunayang nagkasala sa pag-uumit ng 2.5 milyon dirham noong nakaraang taon.,Sa ulat ng 7Days.ae, ibinaba ng Abu Dhabi’s criminal court ang hatol laban sa mga tatlong domestic helpers at isang lalaking OFW kung saan matapos ang parusa laban sa mga ito ay agad na ipatatapon pabalik ng Pilipinas.,Sinasabing nagsabwatan ang nasabing mga OFWs na pagnakawan ang employer ng mga nasabing housemaids habang nasa bakasyon ang mga amo nito.,Natuklasan lamang ang pagnanakaw matapos bumalik sa bakasyon ang amo ng mga Pinay DHs kung saan nang magsumbong sa pulisya ay dito inamin ng mga akusado ang ginawang pagnanakaw.",,
Romanian crew nasagip ng PCG,,"Nailigtas ng mga tauhan ng Philippine Coast Guard (PCG), ang isang Romanian crew na nasugatan matapos na mahulog sa hagdan ng sinasakyang cargo ship M/V Anangel Victory sa bisinidad ng off Hamilo Point sa Cavite kahapon ng umaga.,Nakaratay sa Makati Medical Doctors ang biktimang si Pocora Valentin, 38 na nagtamo ng mga sugat sa kanyang ulo nang aksidente mahulog sa isang hagdanan na nasa loob ng cargo ship.,Nakatanggap umano ang PCG ng e-mail mula sa ship master na si Captain Chaiviaras Panteleimon, at humi­ngi ng tulong  para madala sa pagamutan ang biktima.,Kaagad naman nagtungo sa lugar ang PCG sakay ng SARV-3502 (BRP Nueva Vizcaya) at nang makabalik sa Pier 13 South Harbor kaagad na isinugod sa pagamutan ang biktima para mabigyan ng agarang lunas.",,
Siklista itinumba sa droga,,"Isang drug suspect na kasusuko pa lang sa mga awtoridad ang pinagbabaril hanggang sa mapatay sa Pasig City, kahapon ng umaga.,Sa madilim na kalye sa Barangay Rosario itinumba ng mga hindi pa nakikilalang salarin si Fernando Nanding Alfonso, 65-anyos habang sakay ng kanyang bisikleta.,Nakarinig ang mga nakatira sa paligid ng tatlong putok ng baril na sinundan ng pagharurot ng isang motorsiklo, dakong ala-una ng madaling-araw.,“Mayroong dumaan na tatlong nakamotor, at may nagsabing binalikan pa,” ani Rogelyn Bayani, barangay desk officer.,Narekober ng Scene of the Crime Operatives (SOCO) ang apat na basyo ng bala sa crime scene.,Isang family driver si Alfonso na residente ng Barangay Rosario. Wala siyang kaaway, ayon sa mga kaanak. Sumuko sa Oplan Tokhang ng barangay ang biktima dalawang­ araw na ang nakakaraan.",,
"Mayaman na, tumama pa sa lotto",,"Isang 62-anyos na negosyanteng biyuda mula sa Cebu ang lalo pang yumaman nang tamaan ang higit P272 milyong jackpot prize ng grand lotto 6/55 draw noong Sabado.,Nitong Miyerkules lamang, kinubra ng solo winner ang kabuuang jackpot prize na P272,868,832.00 sa tanggapan ni PCSO General Manager Atty. Jose Ferdinand Rojas II sa Mandaluyong City.,Kuwento ng negos­yante kay GM Rojas, isang taon na siyang tumataya sa lotto at noong Hulyo 30, natumbok ng lucky pick ang kombinasyong 13-35-24-09-06-53. Umabot lang sa P100 ang ginastos nito sa pagtaya sa shopping mall sa Cebu City.,Nang matanong kung ano ang gagawin sa na­panalunan, dagdag-puhunan na lang daw niya ito sa kanyang negosyo. Ang iba ay ibibigay sa tatlo niyang anak at mga apo.",,
Eroplano nagliyab sa Dubai airport,,"Nabalot ng tensyon ang isang paliparan sa United Arab Emi­rates (UAE) makaraang magliyab ang isang eroplano makaraang lumapag ito sa Dubai International Airport na nagresulta sa pagkasawi ng isang bumbero at nagpasugat sa 14 iba pa.,Sa ulat ng Gulf News, kinilala ang nasawing bumbero na si Jasim Issa Mohammed Hassan na binawian ng buhay habang abala sa pag-aapula ng apoy sa nasunog na Emi­rates flights nang ito ay lumapag sa Dubai airport.,Bukod sa mga nasugatang pasahero ay wala namang iba pang naitalang nagtamo ng grabeng pagkakasugat sa may 300 pasahero dahil sa aksidente.,Kabilang sa mga pasa­hero ng Emirates flight EK521 ay 226 Indians, 24 Britons, 11 Emirati at dala­wang Australians.,Sinasabing galing sa Thiruvananthapuram, India ang Boeing 777-300 at patungo sana sa Dubai, UAE nang magdeklara ito ng emergency landing kung saan paglapag nito ay naging malakas ang impact at kasunod nito ay biglang may apoy na lu­mabas.",,
9 Criminology students dinampot sa shabu,,"Labing-isa katao, ka­bi­lang ang siyam na Criminology student ang inaresto matapos maaktuhang gumagamit ng iligal na droga kasabay ng pagkumpiska sa may mahigit sa P.5 milyong halaga ng shabu sa isang drug operation sa Himamaylan City, Negros Occidental.,Ayon kay Supt. Antonietto Caneta, chief of police ng Himamaylan City matapos makumpirma na positibo sa iligal na gawain ang isang Robie Gleen Resuma, ay isinagawa ang pagsalakay sa bahay nito na nagresulta sa pag-aresto nito at 10 kasamahan na naaktuhang humihithit ng shabu.,Sinasabing matagal na minanmanan ng mga awtoridad si Resuma dahil sa ulat na talamak ito sa lugar sa pagbebenta at paggamit ng iligal na droga.",,
"1,006 sasakyan nahatak sa illegal parking",,"Mahigit isang libong sasakyan ang nahatak ng Metropolitan Manila Development Authority (MMDA) kaugnay sa pinaigting na kampanya kontra illegal parking.,Sa datos ng ahensiya, mula Hulyo 1 hanggang 31 ay umabot na sa 1,006 iba’t ibang sasakyan ang nahatak at nadala sa impounding area habang may 1,500 naman ang natiketan.,Kahapon ay isang pulong ang ginanap sa pagitan ng MMDA, local government units (LGUs) at mga ahensiya ng pamahalaan tulad ng Department of Transportation and Communications (DOTC) para sa higit pang pagpapaigting ng kampanya laban sa illegal parking bilang isa sa solusyon sa problema ng trapik sa Metro Manila.,Ayon kay MMDA Anti illegal parking Operations Head Roldan Aban, sa pulong ay napagkasunduan na ang koordinasyon sa pagitan ng kanilang ahensiya at LGUs kung kaya’t magiging mas maayos na ang takbo ng operasyon at wala nang hadlang.,Kasabay nito, sinabi ni Aban na oras na mapuno na umano ang kanilang impounding area ay sa Tarlac na dadalhin ang mga mahahatak base na rin sa na­ging pahayag ni DOTC Sec. Tugade.",,
"OFWs na trip mag-Japan, binalaan",,"Inabisuhan ng Department of Foreign Affairs (DFA) ang lahat ng Fili­pino na nais magtrabaho sa bansang Japan na umiwas na makipagtransaksyon sa hindi lisen­­­­­­s­yadong recruitment agency upang hindi mabiktima ng human trafficking.,Ayon sa DFA, dapat na tiyakin ng mga overseas Fili­pino workers (OFWs) na nais magtrabo sa Japan  na hindi nakikipagtransaksyon sa mga indibidwal, agency, foundations, kum­panya o organisasyon na nangangako ng trabaho sa nasabing bansa gamit ang tourist visas o temporary visitor visa.,Batid umano ng DFA na nagagamit ng sindikato ng human trafficking ang isang Filipino partikular ang mga Pinay sa pamamagitan ng fake marriage o forced marriages sa mga Japanese nationals.",,
496 miyembro ng airport police nabigla sa drug test,,"Nasorpresa ang may 496 miyembro ng Airport Police Department (APD) sa Ninoy Aquino International Airport (NAIA) makaraang magsagawa ng ‘unannounced’ drug testing para masigurado ang hanay na magkaroon ng ligtas na kapaligiran.,Ayon kay NAIA ge­neral manager Ed Monreal, ang random drug testing sa mga miyembro ng APD ay para masiguro po natin na ang ating mga kapulisan, all uniform personnel ay walang bahid at tutugon sa kanilang sinumpaang tungkulin.,“Ito ay ‘yung pangkat ng ating kapulisan, all uniform personnel to start with,” ani Monreal.,Sinabi pa ni Monreal na marami pang susunod na gagawing random tests sa mga empleyado naman ng Manila International Airport Authority (MIAA),“Sana po ‘wag nilang isipin na ito’y isang pang­ha-harass o panggigipit sa kanila at tayo lang po ay sumusunod lamang sa ating mahal na Pangulo na kailangan po na ituloy natin ang laban sa ating mga drug related issues kami po ay nagpapatupad at sumusunod sa ating Pangulo,” dagdag pa ni Monreal na ang pinatutungkulan ay ang mas pinalakas na kampan­ya laban sa iligal na droga ni Pangulong Rodrigo Duterte.",,
"Titser na pusher-user, binulagta sa Ilocos",," — Pinagbabaril hanggang sa mapatay ang isang gurong pinaghihinalaang sangkot sa iligal na droga sa bayan ng Solsona Ilocos Norte.,Nagtamo ng anim na tama ng baril sa iba’t ibang parte ng kanyang katawan ang biktimang nakilalang si Rodelio Legaspi, 41, at nagtuturo sa pampublikong paaralan ng Manalpac Mariquet Elementary School.,Batay sa paunang imbestigasyon ng Philippine National Police (PNP) Solsona, ang biktima ay naka istambay sa mismong town plaza ng nasabing bayan nang ito’y barilin ng riding-in-tandem.,Si Legaspi ay nasa top 14 sa listahan ng mga hinihinalang gumagamit ng pinagbabawal na gamot.,Noong July 27 ito’y boluntaryong sumuko sa PNP matapos niyang mala­man na nakalagay ang kanyang pangalan sa mga pinaghihinalaang nagtutulak at gumagamit ng ipinagbabawal na gamot sa nasabing bayan.",,
"Sec. Gina Lopez, pinuri ng komunista",," — Pinuri kahapon ng National Democratic Front of the Philippines (NDFP) si Environment Secretary Gina Lopez sa matibay na katayuan nito kontra open-pit mi­ning sa bansa.,Maging ang pagpigil umano ni Lopez sa $5.9-billion Tampakan copper-gold project sa South Cotabato ay pinalakpakan rin ng NDFP, ang political front ng Communist Party of the Philippines at rebeldeng New People’s Army (NPA) na kasalukuyang nakikipag-usap ng kapayapaan sa pamahalaang Duterte.,“DENR Sec. Gina Lopez is commendable for her remarkably firm stand against open-pit mining in the country, as well as her decisive asseveration of the Duterte administration’s disappro­val of the controversial and environmentally destructive $5.9-billion Tampakan copper-gold project in South Cotabato,” ani Ka Efren Aksasato, ang ta­gapagsalita ng NDFP sa Southern Mindanao.,Mahigpit na ipinagbawal rin ng South Cotabato ang open-pit mining sa lalawigan, ngunit patuloy naman ang open-pit mining sa Zamboanga Peninsula na kung saan ay may gold mining activities doon ang TVI Resource Development (RD), Inc.,Iniwan ng TVIRD ang Mount Cana­tuan sa bayan ng Siocon sa Zamboanga del Norte na wasak ang mga kabundukan at ngayon ay sa Balabag sa ba­yan ng Bayog sa Zamboanga del Sur naman ito pumasok at ipino-protesta ito ng mga natibong Subanen.",,
Babaeng dekano pinag-aaralan — Pope Francis,,"Bumuo na ang Vatican ng isang komisyon na mag-aaral sa historical role ng mga babaeng dekano sa Simbahang Katoliko.,Sinabi ng Santo Papa na ang nasabing komisyon ay para pag-aralan ang posibili­dad na pagkakaroon ng babaeng papasok sa Catholic clergy bilang deacon partikular sa Estados Unidos.,“Pope Francis expressed his intention to establish an official commission that could study the question” of the diaco­nate of women, “especially with regard to the first a­ges of the Church,” sa inilabas na kalatas ng Vati­can.,Nabanggit ni Pope Francis na noong unang panahon ay may mga babae nang itina­lagang deacon pero hindi ito sigurado kung ano ang naging tungkulin ng mga ito.,Aminado naman si Pope na hindi sila maaaring magsagawa ng misa ngunit maaari itong gumawa ng gawain bilang kapalit ng pari.,Kabilang dito ang pagbibinyag at pangu­nguna sa mga prayer services at pagbibigay ng pastoral guidance sa mga deboto.",,
"Agency, employer na umabuso sa OFWs, reresbakan — POEA (Last Part)",,"Bubuweltahan ng Philippine Overseas Employment Administration (POEA) ang mga recruitment agency at mga employer na umaabuso sa mga manggagawang Pilipino na nagtratrabaho sa ibang bansa.,Ito ang pahayag kahapon ng POEA matapos dumating sa bansa ang may 96 overseas Filipino worker (OFWs) na pawang mga babae ang dumating kahapon mula sa Kuwait makaraang makaranas ng depression at hindi pagpapasuweldo sa kanila.,Sa panayam kay Atty. Eric Dollete, officer in charge ng Legal Assistant Division ng POEA sinabi nitong puwedeng masampahan ng kaso ang isang recruitment agency at employer  kung ang isang worker o kasambahay ay maghahain ng reklamo laban sa kanyang employer at agency.,Paliwanag ni Dollete, puwede nilang supendihin o tuluyan tanggalin ang lisensya ng isang agency para mag-recruit kung ito ay mapapatunayan lumabag sa mga batas ng bansa at pinabayaan ang isang Pinay domestic helper na pinadala nila upang magtrabaho sa ibang bansa.,“Pag ang isang OFW na nagreklamo laban sa kanyang agency ito po ay kanilang ipapatawag at alamin ang tunay na nangyari kung bakit pinabayaan ang isang manggagawa. Magkakaroon po ng pag-uusap sa bawat isa sa kanila .,Ito ay gagawin ng tatlong beses ang pagdinig at sa oras na hindi nagkasundo sa magkabilang panig ito ay aming inaakyat na sa kaso na puwedeng matanggal ng lisensiya dahil sa pinabayaan ang worker,” dagdag pa ni Dollete.,Ito aniya ay nagpapatunay na nanloko ng manggagawa sa kagustuhan nitong magkaroon ng malaking halaga ng pera.,At kung sakaling mismong employer ng isang OFW ang kanyang sasampahan ng kaso dahil sa hindi siya pinapasuweldo ay nakakaranas ng pagmamaltrato ito po ay puwedeng kasuhan ng criminal case.,Sa tanggapan mismo ng POEA puwedeng magbigay ng salaysay o reklamo ang isang OFW na dumanas ng hirap mula sa kanyang employer.,At sa oras na makuhanan ng salaysay o demanda ang isang OFW mismo ang paralegal officer ng POEA ang magsusumite ng report sa embahada ng Pilipinas sa Philippine Overseas Labor Office (POLO) sa Kuwait na siyang maghain ng demanda laban sa foreign recruitment agency at employer ng isang manggagawa na nakaranas ng pagmamaltrato o hindi pinapasuweldo. ",,
2 pulis-Pasay swak sa extra judicial killings,,"Napatunayang may pananagutan sa pagpatay sa mag-ama sa isang police station sa Pasay City ang dalawang pulis nito, noong nakaraang buwan, base sa lumabas sa im­bestigasyon ng Commission on Human Rights (CHR).,Sa ngayon ay inihahanda na ng CHR task force extrajudicial killings ang rekomendasyon para masampahan ng asunto sina Police Officer 2 Alipio Balo at Police Officer 1 Michael Tomas.,Sangkot ang dalawang­ pulis sa pagkamatay ng hinihinalang drug suspect na si JP Bertes at ama nitong si Renato Bertes.,Matatandaang dinakip ng pulisya si JP at dinala sa police station, na may kaugnayan sa kaso ng iligal na droga. Hindi ito iniwan ng amang si Renato sa takot na may mangya­ring masama sa anak.,Hindi pa man nagtatagal ay napatay ang mag-ama dahil sa sinasabing pang-aagaw ng baril sa loob ng nasabing himpilan.,Ni-relieve na sa pwesto sina Balo at Tomas upang bigyang-daan ang isinasagawang imbestigasyon ng Pasay City Police.,Base sa inilabas na rekomendasyon ng pulis­ya sa pangunguna ni Pa­say City Police Chief ­Insp. Rolando Baula, hindi napatunayang self defense ang nangyari na siyang depensa ng 2 pulis. “The shooting incident, was that a case of murder defined and penalized under Article 248 of the Revised Penal Code.”,Bukod sa kasong murder inirekomenda din ng Pasay City Police ang pagsasampa ng kasong administratibo kina Balo at Tomas dahil sa paglabag sa standard operating procedures.",,
Divorce bill ikinasa ng kababaihan,,"Ayaw sumuko ang mga kababaihang nagsusulong ng panukalang magkaroon ng Divorce Law sa bansa dahil sa ikalimang Kongreso simula noong 2010 ay inihain muli ang nasabing panukala.,Sinamahan ng mga kababaihan mula sa Divorce Advocates of the Philippines (DAP) at Association for Divorce and Women Empowerment (ADWE) si Gabriela partylist Rep. Arlene Brosas nang ihain ng mga ito ang House Bill 2380 o Divorce Bill sa Bills & Index Division ng Kamara kahapon.,Unang isinampa ang nasabing panukala noong 13th Congress hanggang 16th Congress subalit hindi ito nakalusot matapos kontrahin ng mga la­laking mambabatas tulad ni House majority leader Rodolfo Fariñas.,Gayunpaman, hindi sumusuko ang grupo ng mga kababaihan lalo na sina Rep. Emmi De Jesus dahil kaila­ngang makawala aniya ang mga babae sa kanilang asawa na umabuso sa kanila at magkaroon ng maayos na buhay pagkatapos.,“Ang isang kasal o pagsasama ay sagrado kung walang karahasan at pang-aabuso at nananatili ang respeto at pagmamahal. Ang pagtataguyod ng estado ng sanctity of marriage ayon sa Konstitusyon ay makikita hindi sa dami ng mga taong ikinakasal sa ating bansa o sa bilang ng taon ng kanilang pananatili sa relasyon,” ani De Jesus.",,
SSS pinakamaraming reklamo,,"Sa ikatlong araw ng inilunsad na emergency hotline na 911 at 8888 ay iniulat ng Civil Service Commission (CSC) na nangangasiwa sa programa na ang Social Security System (SSS) ang pinaka-inirereklamong ahensya.,Pangunahing reklamo laban sa SSS ayon kay CSC Chairperson Ma. Alicia Dela Rosa-Bala ay ang mabagal na serbisyo at kawalan ng aksyon.,Reklamo rin laban sa SSS ay ang delay sa pagre-release ng mga ID, pension at loan approval.,Bukod sa SSS ay may tinanggap ding reklamo ang 8888 laban sa Land Transportation Franchising and Regulatory Board (LTFRB), National Bureau of Investigation (NBI), GSIS, Land Regis­tration Authority (LRA), PNP at Public Works.,“So far wala kaming natanggap sa LTO kaya ang maganda nito kasi nakakatulong ang media, na itong hotline 8888 ay marami ng natatanggap hanggang Visayas at Mindanao,” ayon pa sa opisyal.",,
Palasyo bukas sa EJK probe ni De Lima,,"Bukas ang Malacañang sa panawagang imbestigasyon sa extra judicial killings (EJK) na ipinapanukala ni Sen. Leila de Lima. Giit ng palasyo, independent ang Senado sa nais nitong gawin dahil bahagi ito ng kanilang trabaho bilang legislative branch.,Nang hingan ng reaksyon kung ano ang masasabi ni Pangulong Rodrigo Duterte sa naging mga pahayag ni De Lima sa Senado, sinabi ni presidential spokesperson Ernesto Abella na wala namang anumang komento rito ang Pangulo.,“You know, President Duterte has not made any comments regarding Senator De Lima and basically that is the job of the legislative to be able to exercise their independent authority. So, they are welcome to make the necessary investigation as they see fit,” pahayag ni Abella sa isang press briefing sa Malacañang.,Itinanggi naman ni Justice Sec. Vitaliano Aguirre na ang layunin ng kanyang isinasagawang imbestigasyon sa nangyayaring “drug trade” sa National Bilibid Prison (NBP) ay para sirain ang reputasyon ni Sen. Leila de Lima.",,
"Ex-Mt. Province mayor, kalaboso sa graft",,"Pito hanggang sampung taong kulong ang parusang ibinalandra laban sa isang Ex-mayor na nadawit sa katiwalian.,Hinatulang mabilanggo ng Sandiganbayan ang dating alkalde ng Barlig, Mountain Province na si Crispin Fias-Ilon dahilan sa paglabag sa Section 3(b) ng Anti-Graft and Corrupt Practices Act.,Sinasabing tumanggap umano ng hala­gang P45,000.00 mula sa isang supplier si Ilon bilang komisyon nito.,Bukod sa pagkakabilanggo hindi na pahihintulutan pang humawak ng ano mang posisyon sa gobyerno ang dating alkalde.,Iniharap ng mga prosekyutor mula sa Ombudsman ang mga saksi na nagbigay ng testimonya na noong Hunyo 09, 2006 ay humirit umano ng P45,000 si Ilon bilang kapalit ng pagpapalabas ng tseke bilang kabayaran ng munisip­yo sa mga biniling gamot at surgical supplies mula sa Blessed St. John Pharmaceutical and Gene­ral Merchandise (BSJPGM) na nanalong bidder sa procurement ng gamot na nagkakahalaga ng P318,682.68.,Iginiit ng mga testigo na si Ilon ay humirit ng bayad sa komisyon nito kaya naman nagpasaklolo sa National Bureau of Investigation (NBI) ang supplier.,Natiklo ang dating mayor noong Hunyo 16, 2006 ng mga ahente ng NBI sa isang restaurant sa Baguio City at naaktuhan pa umanong tinatanggap ang komisyon mula sa supplier bilang kapalit ng ibinayad na tseke na ni-release ng munisipyo.,“The prosecution sufficiently showed that accused received the mo­ney or commission. The purchase of medicines and medical supplies is a transaction by the municipality and not a personal deal by the mayor. It is very suspicious that the mayor would be the one to personally hand the check to the (supplier),” ayon sa inilabas na desisyon ng korte.",,
"Habang sikat si PDU30, ilarga na!",,"Gagamitin ng liderato ng Mababang Kapulu­ngan ng Kongreso ang kasikatan at mataas na tiwala ng publiko kay Pa­ngulong Rodrigo Duterte para isulong ang Charter change (ChaCha).,Ito ang napag-alaman kay House Deputy Speaker Reneo Abu, dahil kung hindi ngayon isasagawa ang pagbabago ng Saligang Batas ay malabo na ito sa hinaharap lalo na kung ang mga susunod na pangulo ng bansa ay walang tiwala ang mamamayan.,“Now is the perfect and opportune time to push Charter change with President Duterte’s very strong political capital. He has no any hidden political agenda. His leadership is about championing people’s interests,” ani Abu.,Ginawa ng mambabatas ang pahayag sa kabila ng resulta ng Pulse Asia survey kung saan 44% sa mga respondent ay hindi pabor na magkaroon ng bagong Saligang Batas.,Patuloy ring matigas ang paninindigan ng ilang kongresistang tutol sa pagretoke sa Konstitusyon sa pamamagitan ng Constituent Assembly (ConAss) na siya ngayong itinutulak ng Pangulo at ni House Speaker Pantaleon ‘Bebot’ Alvarez.,Punto ni Caloocan City Rep. Edgar Erice, hindi dapat apurahin at lalong hindi tamang tipirin o baratin ang gastos para amiyendahan ang Saligang Batas dahil sa laki ng magiging epekto nito sa mga polisiyang susundin ng buong bansa sa mahabang panahon.",,
"Sir, ‘wag naman puro ‘bigay’ sa peace talks!",,"Kumpiyansa ang pamunuan ng Armed Forces of the Philippines (AFP) na hindi basta na lamang sasang-ayunan ng kinatawan ng pamahalaan sa peace talks ang lahat ng mga ilalatag na kondisyon ng liderato ng New People’s Army (NPA).,Ito ay sa harap ng muling pagbubukas ng usaping pangkapayapaan sa pagitan ng pamahalaan at ng rebeldeng grupo.,Ayon kay AFP spokesman Brig. Gen. Restituto Padilla, umaasa sila na walang hihinging mabigat na kondisyon ang NPA sa muling pag-upo ng magkabilang panig sa negotiating table.,Isa sa mga pinangambahan ng AFP ay ang posibleng paghiling ng NPA na i-pullout ang tropa ng militar sa mga lugar na may armed conflicts.,Sinabi ni Padilla na sakaling ganito nga ang ilatag na kondisyon ng NPA ay malabo nila itong maibigay dahil sa labag na ito sa batas.,Giit ng heneral, nasa mandato nila na pangalagaan ang seguridad at soberenya ng bansa kaya imposible nilang gawin ang pag-aatras ng tropa.",,
De Lima bumuga na!,,"Hindi pa man pormal na binubuksan ang Senate probe sa extrajudicial at summary killings, bumuga na sa isang privilege speech si Sen. Leila de Lima.,“Sa araw-araw na lang na ginawa ng Diyos mula nang maging malinaw ang resulta ng nakaraang eleksyon, nasanay na tayo na ang ating almusal ay suman na bangkay at dinuguan,” anang senadora na noon pa ma’y binansagan nang “The Balls”.,Kinukuwestyon nito ang tila iisang kwento na ‘nanlaban’ ang mga drug personalities sa mga awtoridad kaya sila napatay.,“Nanlaban daw. Nakipagbarilan daw. Nang-agaw daw ng baril habang nakaposas. Pero alam naman natin na minsan ay style bulok na ‘yang mga paliwanag na ‘yan,” diin ni De Lima sa kanyang kauna-unahang privilege speech sa Senado.,“We are aware of incidents of police rub-outs. We know about the shortcuts taken by some law enforcers in the guise of self-defense. The use of force, it appears in some cases, may not be neces­sary, or, in necessary, was not proportional,” paliwanag pa ng senadora na siyang chairman ng Senate committee on justice and human rights na naatasang mag-imbestiga sa nasabing isyu.,Sa dami ng pinapatay ng pulisya at vigilantes, sinabi ni De Lima na nagigising na lamang ang mga tao at nag-aalmusal sa harap ng telebisyon sa balitang isa na namang Juan dela Cruz ang pinatay ng pulisya nang manlaban sa buy-bust operation o itinapon sa kalsada at nilagyan ng cardboard na nagsasabing huwag tularan: pusher.,Kasabay nito, kinastigo rin ng palabang senadora sina House Speaker Pantaleon Alvarez, Justice Sec. Vitaliano Aguirre at Solicitor General Jose Ca­li­da dahil sa pagtutulungan ng mga ito upang sirain ang kanyang reputasyon nang kaladkarin sa illegal drugs operation sa bansa.,Ayon kay De Lima, binalewala ni Alvarez ang umiiral na inter-parliamentary courtesy matapos itong magbabala na maghahain siya ng re­solusyon upang mapaim­bestigahan ang posibleng koneksyon umano niya sa paglaganap ng ilegal na droga sa National Bilibid Prison (NBP).,“In so many ways, and in all sense of the phrase, the President’s men have stood up the world on its head. It is time to put the world back on its feet. Binaligtad na po nila lahat ng kuwento tungkol sa maganda nating nagawa sa DOJ, ni wala pa palang imbestigasyon,” anang dating DOJ secretary.,Sa kabila nito, naniniwala naman ang senadora na nasubuan lang ng maling impormasyon ang tatlo.,“Pakiusap ko lang sana ay bago nila paniwalaan ang mga kasinunga­lingan ng mga nasagasaan ko noon, ay suriin muna nila ang mga karakter at motibasyon ng mga taong ito.,Huwag naman sana silang basta-basta na lang humusga, at patungan ako ng cardboard at balutan ng packing tape,” pahayag nito.",,
SAIS ng UP ibasura!,,"Gustong paimbestigahan sa kongreso ni Kabataan Partylist Rep. Sarah Elago ang umano’y kapalpakang nangyari sa pagpapatupad ng Student Academic Information System (SAIS), na nagdulot ng problema sa mga enrolees mula sa University of the Philippines-Los Baños (UPLB).,Sa ilalim ng House Resolution No. 122, nanawagan si Elago sa House Committee on Higher and Technical Education (CHTE) na magsagawa ng imbestigasyon in aid of legislation, hinggil sa anya ay mga napaulat na iregularidad sa SAIS.,Batay sa mga report, ang SAIS ay nag-malfunction noong enrollment period sa UPLB noong isang linggo kaya ang mga estudyante ay nabigong makakuha ng secure slots sa kani-kanilang mga klase kungsaan ang iba ay inabot pa ng hatinggabi sa campus para lang makapasok sa SAIS website na umano ay mas mada­ling ma-access gamit ang UPLB Wi-Fi.,Ang SAIS ay bahagi ng multi million e-UP pro­ject ni UP President Alfredo Pascual na nilikha sa pag-asang mas mapapadali ang pagresolba ng mga problema at ang pamamahala sa database ng mga estud­yante.",,
SURRENDER OR DIE!,,"Walang kasong kinakaharap si Albuera, Leyte Mayor Rolando Espinosa pero dahil binigyan siya ng 24-oras ni Pangulong Rodrigo Duterte para sumuko kundi’y ipapa-‘shoot-on-sight’ dahil nasa “President’s watchlist” siya bilang protektor ng diumano’y illegal drug dealer na anak, lumantad kahapon ang alkalde at iprinesenta ang sarili kay Philippine National Police (PNP) chief Director General Ronald ‘Bato’ dela Rosa.,Si Mayor Espinosa ay kusang-loob na sumuko kay Dela Rosa dakong alas-4:15 ng madaling-araw.,Sa pagharap sa media kahapon para ipresenta ang sumukong alkalde, matigas na binalaan ni Dela Rosa ang anak ng alkalde na si Kerwin Espinosa, na sinasabing positibong sangkot sa pagpapakalat ng ilegal na droga sa kanilang lugar, na sumuko na lamang nang payapa o mapatay ito sakaling lumaban habang dinarakip.,“You better surrender or die,” mariing pahayag ni Dela Rosa na tumutukoy kay Kerwin habang ipinipresenta sa media si Mayor Espinosa.,“You should follow your father dahil kung hindi ka mag-surrender mamamatay ka talaga. You better surrender dahil your life really is in danger,” dagdag pa ng chief PNP.,Samantala, dahil wala namang arrest order laban kay Mayor Espinosa, pinayagan ito ng pulisya na makabalik sa Leyte kung saan ipinangakong makikipagtulungan ito sa PNP para maaresto ang kanyang anak.,“Wala namang kaso pa si Mayor kaya hindi s’ya aarestuhin, pero gusto n’ya na nasa custody ko siya dahil natatakot siya para sa kanyang buhay. Inamin kasi niya talaga na supplier ang anak niya ng illegal drugs galing kay Peter Co,” pahayag ni Dela Rosa.,Pero may pahabol itong babala mula kay Dela Rosa na kapag hindi tumupad sa pa­ngako at magsisilbing protektor ng kanyang anak ay hindi ito palulusutin ng batas.,“He promised to cooperate on war against drugs,” paliwanag ni Bato sa media. “The President is giving me 6 months. I am giving him 2 months.”",,
"27 NARCO MAYORS, IBA PA!",,"Buena-mano lang si Albuera, Leyte Mayor Rolando Espinosa sa ‘payuyukuin’ ni Pangulong Rodrigo Duterte dahil mayroon pang 27 narco mayors at mga local executives ang nakatakda nitong pangalanan kaugnay ng tuluy-tuloy na giyera kontra illegal drugs.,Ito ang inihayag kahapon ni chief presidential legal counsel Salvador Panelo kung saan inila­rawan pa nito na ‘shocking’ o nakakagulantang ang maririnig na mga pangalan na ang karamihan ay mula sa mga LGUs (local govern­ment units) sa mga pro­binsya.,“Ilalabas niya (PDU30) raw. Sabi niya either tonight (kagabi) or tomorrow (ngayong araw).,Sabi ni Presidente, kilala ko ito pero I have a duty to serve and protect the people. My God, you will be shocked,” pahayag ni Panelo kung saan inamin nito na ilan sa mga personalidad na papa­ngalanan ay mga prominente pa.,“Galing sa intelligence community ang impor­mas­yon na sangkot sa ilegal na droga ang 27 LGUs,” dagdag ng palace official.,Matatandaan na una nang binigyan ng 24-oras na ultimatum ni Pangulong Duterte ang mag-amang Espinosa – Mayor Rolando at anak na si Kerwin – matapos masangkot sa drug trafficking at coddling.,Ang matandang Espinosa ay sumuko na habang nananatiling at-large ang anak nito.,Sa naunang pahayag ni Pangulong Duterte, matatandaang sinabi na niya noon, dalawang araw matapos panga­lanan ang limang narco-generals (dala­wang retirado at tatlong nasa active service), na “Maraming mayors dito. We have a mayor sa Mindanao, puro ma­yor, may babae pa.”",,
Umiwas muna sa Scarborough Shoal,,"Nagpalabas ng abiso ang Department of Foreign Affairs (DFA) sa lahat ng mga Filipinong mangingisda na umiwas muna sa karagatang sakop ng Panatag o Scarborough Shoal sa kabila ng naunang desisyon ng Permanent Court of Arbitration (PCA) na isa itong common fishing ground.,Ayon kay Asst. Sec. Charles Jose, tagapagsalita ng DFA, kailangang iwasan muna ng mga Pinoy fishermen ang Bajo de Masinloc habang pinapababa pa ang temperatura sa nasabing usapin.",,
Warrant of arrest vs Ecleo nabuhay,,"Biglang nabuhay na isyu sa Sandiganbayan ang warrant of arrest laban kay dating Dinagat Island, Cebu Rep. Ruben Ecleo Jr., sa gitna ng maigting na kampanya ng Philippine National Police (PNP) laban sa kriminalidad at iligal na droga.,Sa nagdaang dalawang araw, muling lumutang ang warrant of arrest na unang inisyu ng Sandiganbayan First Division laban kay Ecleo noong Enero 28, 2011 dahil hanggang ngayon ay hindi pa ito nahuhuli.,Magugunita na inisyu nina Associate Justices Rodolfo A. Ponferrada, Rafael R. Lagos at Efren N. dela Cruz, chairman ng First Division ang nasabing warrant of arrest, matapos pagtibayin ng Korte Suprema ang u­nang sintensya ng Sandiganbayan na 31-taong pagka­kabilanggo laban kina Ecleo at dalawa pang kapwa akusado na sina Ana­delia N. Navarra at Ricardo L. Santillano.,Gayunpaman, hanggang ngayon ay hindi pa nahuhuli si Ecleo na nasintensyahan na rin sa kasong pagpatay sa kanyang misis na si Alona Bacolod sa Cebu noong Enero 5, 2002.",,
"Zambo gov., 4 pa isinabit sa P14M solar lights deal",,"Nahaharap sa kasong graft ang gobernador ng Zamboanga Del Sur at apat na iba pang lokal na opisyales dahilan sa P14M solar lights deal.,Pinagtibay ng Tanggapan ng Ombudsman ang paghahain ng kaso laban kay Zamboanga Del Sur governor Aurora Cerilles, mga miyembro ng Bids and Awards Committee (BAC) na sina Dr. Rino Soria, Atty. Mark Anthony Padayhag, Wenefreda Cañada at Eve­lyn Pununcialman.,May kinalaman ang asunto sa maanomal­yang procurement ng solar lights noong 2008.,Nahaharap sa kasong paglabag sa Section 3(e) of the Anti-Graft and Corrupt Practices Act si Cerilles at apat na BAC members sa Sandiganbayan.,“In 2008, Cerilles, et.al. authorized and faci­litated the procurement of 40 sets of solar lights worth P14.9 million for the municipality of Duma­linao. The said fund was sourced from the Priority Development Assistance Fund of then congressman Antonio Cerilles,” ayon sa Ombudsman.,Base naman sa annual­ audit report ng Commission on Audit (COA), wala umanong public bidding na isinagawa para sa nabanggit na proyekto at sa halip inaprubahan ni Cerilles ng BAC members ang procurement sa pamamagitan ng “direct contracting.”",,
Tulong sa uuwing OFWs asahan,,"Tiniyak ng Department of Labor and Employment (DOLE) na makakaasa ng tulong sa pamahalaan ang pamilya at iba pang benepisyaryo ng mga overseas Fili­pino workers (OFWs) na nawalan ng trabaho dulot ng krisis sa presyo ng krudo sa Middle East.,Ito ang sinabi ni DOLE Sec. Silvestre H. Bello III kung saan ginagawan na ng paraang ng ahensya para matulungan ang mga OFWs.,“Ang pagbaba ng presyo ng krudo sa Gulf States ay nagdulot ng pinansiyal na problema sa karamihan sa mga kumpanya sa konstruksiyon kung saan may mga OFWs na nagtatrabaho. Dahil dito, karamihan sa ating mga OFWs ang natanggal sa trabaho at nawalan ng pagkukuhanan para suportahan ang panga­ngailangan ng kanilang pamilya,” ani Bello.",,
Mag-anak dinakma sa shabu,,"Arestado ang tatlong mag-anak sa drug buy-bust operation sa kanilang tahanan sa Purok Bagong Buhay, Brgy. Cotta, Lucena City, kamakalawa ng hapon.,Batay sa report ng Lucena Philippine National Police (PNP), target ng operasyon si Thelma Maligalig na isa sa itinutu­ring na high value target ng Lucena PNP laban sa iligal na droga.,Nakumpiska dito ang ilang sachet ng shabu at marked money na hala­gang dalawang libong piso.,Inaresto rin ang asawa at anak ni Thelma na sina Manuel at Michael Maligalig dahil sa pakikipagkutsabahan ng mga ito sa pagbebenta ng iligal na droga.",,
Retiradong guro patay sa kawatan,,"Pagnanakaw ang pinaniniwalaang motibo sa pamamaslang sa isang retiradong guro matapos itong pagsasaksakin ng hindi pa kilalang suspek ng pasukin ang bahay nito kamakalawa ng gabi sa Tavaco City, Albay.,Hindi na nakuha pang isugod sa pagamutan dahil sa tinamong mga saksak sa leeg at ibat-ibang bahagi ng katawan ang biktimang nakilalang si Heidi Cascarte, 64, retiradong public school teacher at residente ng Purok 2, Brgy. Banguilingan ng nabatid na lungsod.,Samantala, patuloy na inaalam ng pulisya ang pagkakakilanlan ng suspek na mabilis na tumakas matapos ang insidente.,Sa inisyal na ulat ng Tabaco Philippine National Police (PNP), naganap ang insidente pasado alas-siyete ng gabi nang makarinig na lang ang mga kapitbahay ng komosyon sa bahay ng biktima at paghingi ng tulong nito.,Maagap namang sumaklolo ang ilang residente sa bahay ng biktima at nakita pa ng mga ito ang papatakas na suspek na nakasuot ng bonnet at jacket na itim kaya hindi nila ito nakilala.,Pagdating sa loob ng bahay ng mga kapitbahay ay doon na tumambad sa kanilang harapan ang biktima na naliligo sa sariling dugo na tadtad ng saksak at wala ng buhay.",,
Kagawad niratrat sa barangay hall,,"Bulagta sa harap mismo ng pinagsisilbihang barangay hall ang isang aktibong barangay kagawad, matapos pagbabarilin ng dalawang hindi nakilalang suspek, pasado alas-otso ng gabi kamakalawa sa lungsod ng Dasmariñas, Cavite.,Kinilala ng Dasmariñas Component Police Station ang napaslang na biktimang si Abedin Macaraya y Baldezar, residente ng Barangay Sta. Cruz 1 sa nabanggit na lungsod, nagtamo si Macaraya ng mga tama ng bala sa katawan na sanhi ng agaran nitong kamatayan,Napag-alaman ng Abante na kabilang ang biktima sa drug persona­lity watchlist at nagsisilbi umanong ‘taga-areglo’ ng mga kapatid na Muslim na sangkot din sa transaksyon ng iligal na droga.",,
"Alok na tulong ni Tanto, tinanggihan ng pamilya ni Rocell",,"Hindi umano tinanggap ng pamilya ng 2nd year college therapy student na si Rocell Bondoc, ang alok na tulong pinansyal ng kampo ng road rage suspek na si Philippine Army reservist Vhon Tanto.,Sa panayam kay Annezah, misis ni Tanto, tinangka umano niya na maki­pag-usap sa pamilya ni Bondoc sa pamamagitan ng pag­lapit sa opisyal ng barangay na siyang kumausap sa pamilya ni Bondoc.,“Hindi naman daw sa tinatanggihan nila ‘yung tulong na ibinibigay namin kaso, ang sabi ni Rowena, ‘yung tiyahin ni Rocell mas kawawa daw at ako, nakakulong ang aking asawa at walang bubuhay sa aming mga anak at sob­ra-sobra na daw ang natatanggap nilang tulong para kay Rocell,” ayon kay Annezah.,Gayunman, nakahanda pa rin umano silang magbigay ng tulong kay Rocell. Nakapangutang at nakapagbenta na rin umano ng ari-arian si Annezah.,Matatandaan na kamakalawa ay dumalaw pa si Manila Mayor Joseph Estrada kay Rocell para alamin ang kanyang kondisyon kung saan nagbigay ito ng tulong-pinansyal at nangako na magbibigay pa rin siya ng tulong na legal kay Rocell.",,
"Senglot na anak, tinarakan ng Tatay",," Nahaharap sa kasong kriminal ang isang 74-anyos na ama matapos nitong mapatay sa saksak ang sariling anak na matagal na umanong umaabuso sa kanilang pamilya sa tuwing malalasing.,Nakilala ang matanda na si Carlos Patron Sr. at inamin nito ang pamamaslang sa kanyang 42-anyos na anak na si Junior sa kanilang bahay sa Barangay Pasonanca kamakalawa ng gabi.,Umuwi umano ng la­sing si Junior at pinagba­lingan nito ang ama at nauwi sa pagtatalo hanggang sa pagbuhatan ng kamay ng biktima ang matanda. Sinabi ng matanda na hindi na nito makayanan ang panggugulpi at pang-aabuso sa kanila ng anak kaya nakakuha ito ng patalim at inundayan ng saksak sa dibdib si Junior na siya nitong ikinamatay.,Sising-sisi naman ang matanda sa kanyang ginawa. Kasalukuyang nakapiit sa himpilan ng pulis­ya si Patron.",,
Anak ipinagpalit sa ‘Pokemon Go’,,"Dinakip ng mga awtoridad ang isang mag-asawa matapos matuklasang inabandona ang kanilang dalawang taong gulang na anak upang maglaro ng sikat na online application na Pokemon Go sa Arizona, USA.,Ayon sa ulat, isang kapitbahay ng mag-asawa ang tumawag sa 911 matapos nitong makita ang bata na nasa labas ng kanilang bahay habang dis-oras ng gabi.,Nang dumating ang mga awtoridad ay dito natagpuan ang batang lalaki na sumisigaw at umiiyak habang walang suot na sapatos at nakasuot pa ng dia­per at T-shirt.,Sinabi ni Pinal County Sheriff Paul Babeu na ikinulong ang bata sa labas ng bahay sa gitna ng napakainit na araw at wala man lang tubig.,At nang dumating ang mga magulang ng paslit na si Brent Daley, 27-an­yos, at misis na si Brianne, 25-anyos, residente ng San Tan Valley, Phoenix ay agad na inaresto ang mga ito.,Aminado naman ang mag-asawa na iniwan nilang mag-isa ang anak sa loob ng dalawang-oras para lamang sa kanilang pag­lalaro ng sikat na application game.",,
"Bahay inararo ng kotse, lola patay",,"Patay ang isang 72-anyos na Pinay habang 11 iba pa ang sugatan makaraang sumalpok ang isang rumaragasang kotse sa bahay nito habang nagsasagawa ng prayer meeting sa Gardena, California, USA.,Ayon sa ulat, nakilala ang biktima na si Elsa De Belen makaraang maipit sa ilalim ng sasakyan habang kusa naman sumuko sa mga awtoridad ang suspek na si Rashanda Monique Norman, 34-anyos.,Nahaharap sa kasong manslaughter o murder at hit-and-run ang suspek matapos nitong tumakas at kalauna’y sumuko sa mga awtoridad.,Napag-alaman na makailang ulit nang naaresto ang suspek sa mga kasong drug possession at prostitusyon sa California bago ang nasabing trahedya.,Base sa inisyal na imbestigasyon, nawalan ng kontrol ang driver ng sasakyan kaya’t tinalon nito ang bangketa hanggang sumalpok sa bahay kung saan naroroon ang mga biktima na nagdarasal nang maganap ang trahedya.",,
Pichay iwas selda sa P250K,,"Nakaiwas na humimas ng selda si Surigao del Sur Rep. Prospero Pichay Jr., matapos maglagak ng piyansang umaabot ng P250,000 para sa kanyang pansa­mantalang kalayaan kahapon sa Sandiganbayan.,Ang piyansa ni Pichay ay kaugnay ng tatlong kaso ng katiwalian, 3 counts ng malversation at isang count ng paglabag sa banking law na isinampa sa kanya ng Office of the Ombudsman.,Umaabot sa P90,000 ang piyansa ni Pichay sa 3 counts ng katiwalian, P120,000 para sa 3 counts ng malversation of public funds at P40,000 para naman sa paglabag sa General Banking Law of 2000.,May kaugnayan ang kaso noong chairman pa ng Local Water Utilities Administration (LWUA) at binili ang Express Savings Bank Inc., na pag-aari umano ng pamilyang Gatchalian.,Ginawa umano ni Pichay at iba pang opisyales ng LWUA ang nasabing transaksyon sa kabila ng katotohanan na nalulugi na ang nasabing bangko.",,
"CamSur bgy. tserman, timbog sa shabu",,"Arestado ang isang barangay Captain sa ba­yan ng Minalabac na tulak umano ng iligal na droga matapos ang isinaga­wang anti-drug operation ng awtoridad kamakalawa sa nabatid na bayan sa lalawigan ng Camarines Sur.,Ayon sa ulat ng pulisya, ang suspek na nakilalang si kapitan Domingo Banaga ng Bara­ngay Taric ay isa sa mga sumukong drug persona­lities sa nasabing bayan nitong mga nakalipas na araw subalit imbes na tuparin ang kanyang pangako na magbabagong buhay ay itinuloy pa rin nito ang pagtutulak ng shabu.,Ayon kay Chief Insp. Edgar Valencia, hepe ng Minalabac PNP, dakong ala-una ng madaling-araw nang arestuhin ang suspek sa bisa ng search warrant na inilabas ng korte hinggil sa iligal nitong gawain.,Nakuha sa loob ng bahay ng kapitan ng bara­ngay ang ilang sachet ng pinaghihinalaang shabu, isang kalibre .38 revolver na loaded ng mga bala, at mga shabu paraphernalia.",,
Huling padyak kay Mark!,,"Naihatid na sa kanyang huling hantungan si Mark Vincent Geralde, ang siklistang napatay sa pamamaril ng isang army reservist na si Vhon Tanto dahil sa away trapiko.,Umaga pa lamang kahapon nang ibiyahe mula sa St. Peter Chapel sa Mayon, Quezon City patungong Quiapo Church ang labi ni Mark Vincent para sa huling misa.,Matapos ang misa, idinaan ang labi ng biktima sa mismong pinangyarihan ng krimen at pansamantalang huminto at pinangunahan ni PAO Chief Atty. Persida Acosta ang pagtitirik ng kandila kasama ang pamilya nito.,Sa Loyola Heights sa Marikina inihatid ang labi ni Mark Vincent kasama ang may 100 siklista na nakiisa at nakipaglibing.,Nagkabit ang mga ito ng laso na kulay violet, mga lobong puti at tarpaulin na nagsasaad ng katarungan para sa sinapit ni Mark Vincent.,Sa panig ng mga siklista tinawag nila itong “Huling padyak para kay Mark” bilang pakikiramay at pakikidalamhati sa sinapit ng kanilang kasamahan.",,
"Tax reform, now na",,"Mistulang inip na ang mga kinatawan ng mga public school teachers sa Mababang Kapulungan ng Kongreso na masimulan ang pagtalakay sa panukalang i-reporma na ang sistema ng pagbubuwis sa bansa upang maibaba na ang binabayaran ng mga karaniwang manggagawa.,Ayon kay ACT Teacher party-list Rep. France Castro, hindi mahintay ng mga ito ang pangako ni Pangulong Rodrigo Duterte na mararamdaman pa sa 2018 ang reporma sa buwis dahil kaila­ngan na kailangan na ito ng mga karaniwang mamamayan kasama na ang mga guro na isa sa may pinakamababang sahod sa byurukrasya.,Dahil dito, umapela ang mambabatas sa liderato ng Kamara na agad nang isalang sa committee hearing ang kanilang House Bill 57 para sa reporma sa pagbubuwis sa bansa.",,
"STRANDED OFWs SA SAUDI, SUNDUIN NA!",,"Nais ni Pangulong Rodrigo Duterte na agad nang sunduin gamit ang chartered plane ang mga Overseas Filipino Wor­kers (OFW) na stranded sa Saudi Arabia.,Ayon kay Presidential Chief Legal Counsel Salvador Panelo na isa sa problema sa Saudi na kinahaharap ng mga OFW sa natalakay sa naganap na cabinet meeting. Ani Panelo, malinaw ang direktiba ni Pangulong Duterte na agad nang pauwiin ang mga nais ng agad na umuwi.,“Sabi ni Presidente na ‘yung human side, kailangan na pabalikin ‘yung gusto pabalikin, ‘yung stranded tulungan agad immediately kaya, sabi niya puntahan na kung sino gustong sumama mag-charter na tayo ng eroplano dalhin na natin dito kawawa naman” paliwanag ni Panelo.,Idinagdag pa ni Panelo na agad na pinabibiyahe ni Pangulong Duterte sa Saudi si Presidential Adviser on Overseas Filipino Workers Abdullah Mamao para ayusin ang pag-uwi ng mga apektadong OFW.,Nababahala umano si Pangulong Duterte na dahil hindi na pinapasahod ang mga OFW at wala na umano itong kakainin, hindi naman umano dapat problemahin ang mga ito lalo na ang mga skilled workers dahil may trabaho naman na maaaring pasukan sa Pilipinas.,Matatandaan na una nang nagtungo sa Saudi Arabia si Labor Secretary Silvestre Bello para tingnan ang kalaga­yan ng mga OFW kung saan agad na naglaan ang pamahalaan ng P500 mil­yon para matulungan ang libo-libong mga stranded OFW.,Na-stranded ang mga OFW matapos magkaroon ng mga mass layoff sa Saudi, marami sa mga ito ay ilang buwan nang hindi sumasahod, bagama’t nabigyan na ng exit visa ay hindi pa rin nakakauwi dahil sa kawalan ng pamasahe.,Karamihan sa mga stranded OFW ay nanunuluyan sa temporary shelter ng Department of Labor and Employment (DOLE).",,
Hanging bridge napatid: 28 studes nahulog,," Isinugod sa pagamutan ang 28 mga estudyante matapos silang mahulog mula sa napatid na hanging bridge sa bayan ng Maco sa Compostela Valley pro­vince sa Mindanao.,Tinatayang nasa halos 15 talampakan ang taas ng hanging bridge sa Barangay Elizalde kaya marami sa mga estud­yante ng Elizalde Natio­nal High School ang sinasabing nabalian ng buto at ang iba naman ay nagtamo ng mga sugat sa kanilang katawan.,Bulok na umano ang naturang hanging bridge kaya bumigay ang kable nito kamakalawa.,Hindi naman mabatid kung bakit walang tulay na naipatayo sa lugar ang lokal na pamahalaan o ang kongresista sa lugar.,Dinala sa Davao Regional Medical Center sa Tagum City ang mga sugatan. Nabatid na isinarado na ang hanging bridge, ngunit marami pa rin ang dumaraan doon.",,
Exodus sa sinkhole sa S. Cotabato,,"Umaabot sa 134 pamilya ang pwersahang inilikas ng lokal na pamahalaan ng Polomok, South Cotabato, matapos madiskubre ang isang malaking sinkhole sa lugar.,Sa report ni Polomok Municipal Disaster Risk Reduction officer Jonathan Fabulare, may laking 50-metro at lalim na 40-metro ang nasabing sinkhole na lubhang delikado sa mga residente sa lugar.,“Delikado po ito sa mga residente kaya kaila­ngang ilikas sila para mai-iwas sa anumang sakuna,” wika ni Fabulare.,Sinabi pa ni Fabulare, may mga naitala na ring sinkhole noon sa Barangay Silway ngunit ito ang pinakamalaking nadiskubre nila.,Pansamantalang naninirahan sa Silway 8 Elementary School ang mga pamilyang lumikas, habang nagpadala na rin ang municipal environment and natural resources ng kanilang team upang mag-imbestiga.",,
US naglunsad ng airstrike sa Libya,,"Nagsagawa nang pag-atake at airstrikes ang Estados Unidos sa pinakamalaking kampo ng tero­ristang Islamic State sa Libya.,Sa ulat, tinarget ng nasabing strikes ang port city ng Sirte lugar na pinamumugaran ng mga mi­yembro ng Islamic State of Iraq and Syria (ISIS).,Tinawag naman ni Libyan Prime Minister Fayez al-Sarraj na ang nasabing airstrike ay isang kawalan.,Ito ang maituturing na unang pagkakataon na nagkaroon ng US military intervention na coordinated sa Libyan unity government.,Ayon naman sa Pentagon na ang strikes ay awtorisado ni President Barack Obama bilang suporta sa mga government forces na lumalaban sa mga ISIS.",,
Lifestyle check na sa buong BIR,,"Umusad na ang lifestyle check sa lahat ng opisyal at kawani ng Bureau of Internal Revenue (BIR).,Ayon kay BIR Commissioner Cesar Dulay, katulong nila sa lifestyle check ang Land Registration Authority (LRA), Land Transportation Office (LTO) at National Bureau of Investigation (NBI).,Kasabay nito ay iginiit ni Dulay ang mahigpit nilang pagpapatupad ng ‘no gift policy’ sa ahensya.,Una rito, tinanggal ni Dulay sa puwesto ang isang Revenue District Officer (RDO) makaraan itong magpadala ng fruit basket sa kanyang tanggapan. Kasama ngayon ang nasabing RDO sa mga isinasalang sa lifestyle check.",,
Partylist groups tagilid na,,"Habang tumatagal at habang umiinit ang usapin kung bubuwagin na ba ang partylist system sa Kamara, lalo namang lumalakas ang suporta sa kagustuhan ni Pangulong Rodrigo Duterte na sentensyahan na ito.,“Ang napansin ko so far ano, nu’ng nakikinig ako sa mga reaksyon ng taumbayan eh talagang pabor sila doon sa pagbuwag nu’ng partylist,” pahayag ni House Speaker Pantaleon ‘Bebot’ Alvarez sa panayam kahapon.,Mismong ang mga tao ay nakita na, “Yung representation ng marginalized sector na gusto ng ating Saligang Batas ay hindi na talaga nasusunod.”,Sa Senado, buo ang suporta ni Sen. Panfilo Lacson sa nais mangyari ng Pangulo. “I agree with the president, it’s about time we abolish the party list system,” ani Lacson.,Si House majority lea­der Rodolfo Fariñas, aminado na ginagamit na lang ang partylist system para makaupo ang mga magkakamag-anak sa Kongreso at ang mga maiimpluwensya at may pera kaya sang-ayon siya na lusawin na ito at isabay sa Charter change (ChaCha) ang naturang hakbang.",,
VP Leni: Dangal ng bawat Pinay!,,"Hindi lang umano niya karangalan kundi karangalan din ng lahat ng mga Filipino na maisama siya sa mga awardee­s ng “Honorary Outstanding Woman in 2016” sa Thailand kahapon.,Ito ang sinabi ni Vice President Leni Robredo ilang oras bago gawaran ng nasabing parangal sa nasabing bansa na itinaon sa 70th anibersaryo ng Hari at 84th anibersaryo ng Reyna ng Thailand.,Ipinagmalaki ni Robredo na sa Pilipinas, mas maganda na ang kalagayan ngayon ng mga kababaihan sa lipunan kumpara noong mga unang panahon at masisipag ang mga ito sa pagtatrabaho.,“In fact, but this is not to say that we are in competition with our men. We have always pushed for women empowerment as a big support system to the men,” ayon pa kay Robredo.",,
Teka! Parang nawala sa pokus ah!,,"Tila nagkakalimutan na sa isyu ng mga pangu­nahing pangangailangan ng mga tao tulad ng lib­reng gamot, libreng pagpapaospital, mura at sapat na supply ng pagkain, trabaho at iba pa.,Ito ang puna ng tumatayong minority leader sa Mababang Kapulungan ng Kongreso na si Quezon Rep. Danilo Saurez kaya nanggising ito sa liderato ng Kamara at maging sa palasyo ng Malacañang.,Sa press briefing matapos ang kanilang regular na pulong, sinabi ni Suarez na nawawala sa pokus ang gobyerno at maging ang Kongreso sa isyu ng mga pangunahing panga­ngailangan ng mga tao.,“I will outline something that is really bothe­ring us…nafo-focus tayo kung saan-saan,” ani Suarez, dahil hindi na napag-uusapan ang isyu sa karagdagang trabaho, pabahay, libreng pagpapaospital sa mga mahihirap na nagkakasakit, murang kuryente at tubig at iba pa na nakaaapekto sa buhay ng mga karaniwang mamamayan.,Natatakpan na aniya ito ng mga isyu ng pagpatay sa mga drug personalities, Charter change (ChaCha), isyu sa girian ng gobyerno at mga rebeldeng komunista. Kaya naman manga­ngalampag na umano ang mambabatas.,“Parang wake-up call lang ito, parang sinasabi namin na hey, we can continue on this subjects that this administration is trying to push but there’s a lot of thing that should be done and should be given prio­rity,” giit nito.",,
Mga tigasin sa ‘endo’ ipapasara,,"Nagbanta si Pangulong Rodrigo Duterte sa mga employer na ipasasara nito ang kanilang negosyo kung hindi tatalima sa direktiba ng pamahalaan na wakasan na ang ‘endo’ o contractualization.,“Do not wait for us to inspect, we assumed everybody will honor what we are asking for the people.,Huwag n’yo nang hintayin na mahuli ko kayo because I will be unforgiving, not only you will lose money but ipasasara pa ang inyong negosyo,” pahayag ng Pangulo.,Pinuna pa ni Pa­ngulong Duterte ang mahabang oras na pagtatrabaho ng mga guwardiya na sa halip na 8-oras lang ay inaabot ng 12-oras o may ilan pa na 24-oras (kapag hindi dumating ang reliever) kaya naman ang kalidad umano ng trabaho ay wala dahil sa sobrang kapaguran ng mga empleyado.",,
“Sarhan ko kayo lahat!”,,"“We will survive without you”,Ito ang binitiwang sali­ta ni Pangulong Rodrigo Duterte sa mga mi­ning companies na hinimok nitong magsara na lamang ng kanilang kumpanya kung hindi tatalima sa environmental rules.,Sinabi ni Pangulong Duterte na kaya ng pamahalaan na mamuhay kahit wala ang P40B na nokokolekta nitong revenue sa mga mining companies.,Aniya, kung kapalit ng perang ito ay pang aabuso lamang sa yamang kalikasan ng bansa ay mainam nang sarhan na lahat ang mga mining companies.,“I will not allow it, sarhan ko kayo lahat. I can forego of P40B we collect and the Filipinos will survive without it.,Pag ayaw nyong sumunod ipapasok ko kayo sa butas at takpan ko kayo. Butas ng butas, landslide nang landslide, kaya nagkakaroon na ang ating bansa ng critical damage” pahayag ni Pangulong Duterte.,Aniya, ang mga may-ari ng mining companies lamang ang yumayaman at nasasaalang-alang pa dito ang likas na yaman ng bansa.,Muli ay dinepensa­han ni Pangulong Duterte si Enviroment Secretary Gina Lopez.,“She is not incompetent. She is a bright lady. She is simply a crusader,” pagtatanggol pa ni Pangulong Duterte kasabay ng paggigit na may basbas nya ang kampanya ni Lopez laban sa mga tiwaling mining companies.,Samantala sinabi rin ni Pangulong Duterte na paiimbestigahan nito ang black sand mining operation sa Zambales.",,
ChaCha ayaw ng mga Pinoy — survey,,"Mayorya ng mga Pinoy ay ayaw na ipagalaw ang 1987 Constitution para amyendahan, ayon sa survey ng Pulse Asia.,Sa isinagawang survey noong Hulyo 2-8, 2016 at nilahukan ng 1,200 respondents sa buong kapuluan, 44% ang ayaw sumayaw sa ChaCha o Charter change, 37% ang pabor habang 19% ang walang opinyon.,Hanggang kahapon ay iginigiit ni Pangulong Rod­rigo Duterte ang mala­king katipiran kung idaraan sa Constituent Assembly (ConAss) ang ChaCha kontra Constitutional Convention (ConCon).,Pero nanindigan si Senate President Pro-Tempore Franklin Drilon na wala sa kamay ng Pangulo ang pagpapasya kung sa paanong paraan aamiyendahan ang Saligang Batas.,“The mode of amending the Constitution, whether by ConAss or ConCon, is the sole prerogative of Congress,” diin ni Drilon.,Nagbabala rin si Sen. Panfilo Lacson na walang dudang aakyat sa Korte Suprema ang usaping ito kung ipipilit ang ConAss na paraan ng pagretoke sa Konstitusyon dahil ang mismong botohan  kung jointly o separately  oras na pag-isahin ang Kamara at Senado bilang ConAss ay hindi malinaw sa nakasaad na panuntunan.,“Ang nakikita ko, aabot at aabot sa SC, so lalong matatagalan,” ani Lacson.",,
911 PATOK AGAD!,,"Mula alas-12:01 ng hatinggabi/madaling-araw kahapon hanggang alas-siete ng umaga ay tumanggap ng mahigit 2,000 tawag ang bagong lunsad na 911 emergency hotline ng pulisya. Patunay na ‘patok’ sa tao ang proyekto.,Ang kaso lang, sa kabuuang 2,475 calls ay 75 lamang ang lehitimong tawag o iyong nangangailangan talaga ng police assistance.,Umabot naman sa 304 ang prank calls o nanloloko/nagbibiro lang at 1,119 ang drop calls samantalang ang natitirang bilang ay mistula umanong test calls dahil nang angatin ng PNP operators ay agad binababa ang telepono.,Kahapon ay pormal na inilunsad ng pamunuan ng Philippine National Police (PNP) ang nationwide government hotlines na 8888 at 911.,Ang 8888 ay para sa mga reklamo sa serbis­yo ng mga ahensya ng gobyerno samantalang para naman sa police emergencies ang 911 na gaya ng sa Amerika.,Pero dahil sa nakakadismayang bilang ng prank at drop/test calls, nagbabala si PNP chief Director General Ronald ‘Bato’ dela Rosa na aares­tuhin nila ang mga nasa likod ng prank calls.,“We are currently tracking the prank callers and we will make sure that you will be unmasked,” pahayag ni Dela Rosa.,“I am also appealing to our people to refrain from making prank calls or test calls to our 911 hotline because this will clog up the lines and prevent the people with real emergencies to reach us,” dagdag pa nito.,Si House minority leader Danilo Suarez naman, sesentro ang pagpukpok sa mga telecommunication companies o telcos, para ilibre ang tawag sa mga government hotlines na 8888 at 911.",,
Babae pinugutan ng ka-eyeball,,"Patay na nang matagpuan ang isang 22-anyos na babae matapos pugutan ng ulo ng sinasabing ka-eyeball nito sa bansang Russia.,Sa ulat, tatlong-araw matapos iulat na nawawala ang biktimang si Kristina Medvedeva, residente ng Yekaterinburg, Russia ay nakita itong wala nang buhay sa isang lawa malapit sa isang residential area ng Michurinsky sa Ekaterinburg, Russia.,Samantala, naaresto naman ang sinasabing suspek na si Sergey Sokolov, 46-anyos, isang taxi dri­ver na pinaniniwalaang lango sa droga nang maki­pagkita sa biktima.,Inamin ng suspek ang ginawang pagpugot sa babaeng biktima kung saan itinapon lang nito ang ulo sa isang basurahan.,Sinasabing nagkakilala ang biktima at ang suspek sa pamamagitan ng online dating site na kinalaunan ay napagdesisyunang mag-eyeball.",,
Grupo ng UV express umalma,,"Wala umanong konsultasyon at pahiwatig man lamang sa mga operators at drivers ng UV express na ipagbabawal ang kanilang mga sasakyan sa EDSA.,Ito ang naging pahayag ni Lino Marable, Pangulo ng Coaliton of Operators and Drivers of UV Express.,Ayon kay Marable, kamakailan lamang ay naki­pagkita pa sila kay LTFRB Chairman Martin Delgra sa isang courtesy call upang ipakilala ang bagong pamunuan ng Land Transportation Franchising and Regulatory Board (LTFRB) sa kanila, subalit wala umanong nabanggit o napag-usapan na babawalan na silang dumaan sa Edsa.,Ayon kay Marable, hihilingin nilang suspindin ng LTFRB ang nasabing kautusan dahil hindi sila kinonsulta bago ito ipatupad at hindi rin ito nailathala sa tatlong malala­king publication at hindi rin sila nabigyan ng kopya ng nasabing Memorandum Circular .",,
WOW! Bigtime rollback nga!,,"Nag-abiso kahapon ang Pilipinas Shell na epektibo ngayong alas-sais ng umaga ay magpapatupad sila ng bigtime rollback sa pres­yo ng kanilang mga produkto.,Magtatapyas ng 75¢ sa kada litro ng kanilang gasolina, 90¢ naman sa diesel at 90¢ din sa kada litro ng kerosene.,Inaasahang susunod na ring magpatupad ng rollback ang iba pang kumpanya ng langis.",,
Malalaking fishpen  sa Laguna Lake babaklasin,,"Ipapatigil ng Laguna Lake Development Authority (LLDA) ang ilang malalaking fishpen sa Laguna de bay.,Ayon kay Sec. Neric Acosta, Presidential advi­ser on Environment Protection, ide-demolish ang mga iligal at sumobrang structures na nakatayo sa lawa.,Maging ang mga hindi nagbabayad ng permit at hindi sumusunod sa patakaran.,Matatandaang sa SONA ni Pangulong Duterte, sinabi nitong gagawing ecopark ang Laguna de bay.,Target ng pamahalaan na gawing ecopark ang 10 libong ektaryang Laguna Lake at kapag natanggal na ang malala­king fishpen, makakatulong ito sa kasalukuyang kabuhayan ng maliliit na mangingisda.,“Pag tinanggal ang malalaking fishpen, magkakaroon ng pagkakataon ang maliliit na mangingisda.,Iyan po ang kagustuhan ng ating Pangulo na maging kapakipakinabang ang napakalaking lawa ng Laguna de bay” ayon pa kay Sec. Neric Acosta.",,
Islam hindi terorismo — Pope Francis,,"Mismong si Pope Francis na ang nagsabing hindi maituturing na ang Islam ay maiuugnay sa terorismo.,Ginawa ng Santo Papa ang pahayag habang sakay ng papal plane paba­lik ng Vatican matapos ang isinagawang World Youth Day (WYD) kung saan iginiit nito na ang Islam ay hindi umano maiuugnay sa terorismo kasabay ng babala sa Europe na itinutulak nito ang mga kabataan sa kamay ng mga terorismo.,“I don’t think it is right to equate Islam with vio­lence,” banggit pa ng Santo Papa.,Nanindigan si Pope Francis na hindi nito binanggit ang Islam nang kondenahin ang brutal na pagpatay ng jihadist member sa isang Catholic priest sa France.",,
Baby kinidnap ng dating stewardess,,"Isang one month old baby ang tina­ngay matapos ipagkatiwalang iwan ng sariling ina sa isang babae sa Cebu City.,Sa ulat na ipinarating kahapon sa Camp Crame, noong Sabado ay ligtas na naibalik sa kanyang ina ang sanggol sa Sambaguno, Cebu City.,Napag-alaman sa report ng pulisya, alas-10:00 ng umaga nang lapitan ng isang Irine Flores, ang mi­sis na si Gelyn, at sinabing may namimigay ng grocery at P1,000 cash sa isang mall.,Sa pagnanais na magkapera at magkaroon ng grocery dahil na rin sa kahirapan ng buhay, sumama ito sa babae at sumakay sa kotse nito pero bago pa umalis ay inutusan ng suspek ang misis na kunin ang rekord ng bakuna ng sanggol kaya iniwan pansamantala ang anak sa suspek.,Pero pagbalik ng ina ay wala na ang kotse tangay ang kanyang anak kaya agad humingi ng saklolo sa mga pulis.,Nagkataong nakuhana­n ng CCTV came­ra ang Hyundai na kotse ng suspek at ito ay natunton matapos makipag­-ugnayan sa tanggapan ng Hyundai.,Dito nadiskubre na isang re­gistered nurse at dating flight attendant ang may-ari ng kotse na nakilala sa isang Michelle, kung saan tinungo ang bahay nito at dinatnan ang sanggol.,Nalaman din na si Michelle ay dati nang nakunan at marahil ay dumaranas ng depresyon kaya nagawang mangidnap.",,
Pacquiao mala-‘robot’ ang suporta kay Digong,,"Kung ano ang gustong diskarte ni Pangulong Rodrigo ‘Digong’ Duterte sa Charter change, ito ang susuportahan ni Sen. Manny Pacquiao.,Ito ang tahasang sinabi ni Pacquiao nang matanong sa isang ambush interview sa Senado kung sa anong paraan ng pag-amiyenda ng Kons­titusyon ito papabor  sa Constitutional Convention (ConCon) o Consti­tuent Assembly (ConAss).,“Siya naman ang padre de pamilya sa bansa natin so kung anong naiisip niyang tama eh suportahan natin,” wika ng boxing icon.",,
"EDSA ban sa UV Express, nilinaw",,"Kinlaro kahapon ng Land Transportation Franchising and Regulatory Board (LTFRB) na mahigpit ng ipinagbabawal ang pagdaan o pagbiyahe ng mga UV Express sa EDSA, subalit pinahihintulutan naman na sila ay makatawid o makapag-U-turn patungo sa kanilang destinasyon.,Ayon kay LTFRB Board Member Atty. Ariel Inton, binibigyan nila ng konside­rasyon ang UV Express dahil wala namang ibang dadaanan para makatawid ng EDSA.,Ang pagbabawal ay mandato umano ng LTFRB kaugnay sa isang paraan upang maibsan ang masikip na trapiko.",,
"House committee on WPS, pinu-push",,"Tatanggap lang ng Committee chairmanship si dating House Speaker Feliciano Belmonte Jr. kung bubuo ang Kongreso ng bagong komite na may kinalaman sa West Philippine Sea (WPS).,Sa ambush interview kay Belmonte kahapon, binigyan umano ito ni House Speaker Pantaleon ‘Bebot’ Alvarez ng tsansa na mamili ng komite na gusto nitong pamunuan matapos mabuo ang alyan­sa ng Liberal Party (LP) at PDP-Laban.,“Pero I decided not to. Tutulong na lang ako sa lahat ng committee. ‘Yan na lang ang role ko ngayon,” ani Belmonte.",,
PUP STUDE AKSIDENTENG NALAGLAG SA BUILDING,,"Malubhang nasugatan ang isang estudyante ng Polytechnic University of the Philippines (PUP) nang mawalan ng balanse at aksidenteng mahulog mula sa ikalawang palapag ng nasabing unibersi­dad sa Sta. Mesa, Manila kamakalawa ng gabi.,Inoobserbahan ngayo­n sa UERM Memorial Hospital ang biktimang si Euclid Gareth dela Peña, 17-anyos, 1st year student ng Bachelor of Arts of Fi­lipinology (ABF) sa nasa­bing unibersidad at residente ng Block 9, Lot 6, Eucalyptus Drive, Del Monte, Caloocan City.,Sa ulat ni P/Supt. Santiago Pascual III, station commander ng Manila Police District (MPD)-Station 8, naganap ang insidente dakong alas-nuwebe ng gabi sa unang palapag ng main building ng PUP.,Lumilitaw na may ginawang aktibidad ang biktima at kanyang mga kaibigan na sina Trishia Mae Lenterio, Bianca de Guzman at Marian Faith Infante sa loob ng natu­rang unibersidad.,Naisipan umano ng biktimang maupo sa konkretong railing sa ikalawang palapag ng gusali, na may taas na mula 10-12 talampakan ngunit nawalan ito ng balanse at nahulog sa ground floor.,Maya-maya ay nagtaka umano ang mga kaibi­gan ni Dela Peña kung bakit nawawala ito kaya hinanap hanggang sa matagpuang walang malay sa ground floor kaya’t kaagad na isinugod sa pagamutan.",,
DFA panalo sa SC appeal,,"Kinatigan ng Korte Suprema ang petisyong inihain ng Department of Foreign Affairs (DFA) kaugnay ng Machine Readable Passport and Visa Project (MRPN Project) na ibinigay sa BCA International Corporation (BCA).,Sa ruling na isinulat ni Senior Associate Justice Antonio T. Carpio, ba­hagyang pinagbigyan ng Supreme Court ang petisyon ng Second Division.,Ibinalik ng SC ang kaso sa Regional Trial Court of Makati City, Branch 146, upang i-determina kung ang dokumento at records na hiniling na i-subpoena ay protektado.,“The Resolution da­ted 2 April 2014 issuing a Temporary Restrai­ning Order is superseded by this decision,” ayon sa SC ruling.,Base sa record, sa Amended Build-Ope­rate-Transfer Agreement na may petsang Abril 5, 2002, ibinigay ng DFA ang MRPN Project sa BCA.,Ngunit nang i-implementa ang nasabing proyekto ay hiniling ng DFA na ibasura ang pinasok nitong kasunduan kung saan kinontra naman ito ng BCA at naghain ng request for arbitration.",,
"Binaklas ng airlines, ia-absorb ng MIAA",,"Kukunin muli ng Manila International Airport Authority (MIAA) ang serbisyo ng mga matatanggal na job order personnel (JOP) na building attendants o janitress/janitors na hindi na-absorb ng airlines at ground handlers sa bawat terminal ng Ninoy Aquino International Airport (NAIA).,Ayon kay MIAA General Manager Ed Monreal, “Ihahanap namin kayo ng lugar sa airport upang makapagtrabaho most especially the awardees for their honesty pero iyong may mga derogatory records baka mahirapan tayo.”",,
LUCKY 96!,,"Mahigit sa 96 na mga overseas Filipino worker (OFWs) na pawang biktima nang pagmamaltrato ang dumating kahapon ng umaga sa Ninoy Aquino International Airport (NAIA) Terminal 1 mula sa bansang Kuwait.,Dakong alas-11 ng umaga nang lumapag ang kanilang  sinakyang eroplano na Gulf Air Flight GF-216 na kung saan sinalubong ng mga kawani ng Overseas Welfare Workers Administration (OWWA) at Department of Foreign Affairs (DFA).,Ayon kay Yolanda Penaran­da, hepe ng Repatriation Unit ng OWWA sa pamamagitan ni Jesus I. Yabes ng Office of the Underse­cretary for Migrant Workers Affairs ng DFA ay napauwi ang mala­king batch ng mga manggagawang Pilipino mula sa nasabing bansa.,Sinabi ni Penaran­da, ang mga nasabing OFWs ay pawang mga kababaihan na nagtatrabaho bilang domestic helper (DH) sa Kuwait. Ang mga ito ay matagal nang nagpapasaklolo sa gobyerno sa pamamagitan ng repatriation program dahil sa kanilang mga mapapait na karanasan mula sa kanilang mga employer.,Pahayag pa ni Pena­randa, ilang sa mga ito ay tumakas sa kanilang mga employer at hindi pinapasuweldo kayat sila mismo ang kusang umalis sa kani-kanilang mga amo.,Aniya ang 67 OFWS na dumating kahapon ang sinalubong ng kani-kanilang pamilya sa NAIA Terminal 1. Ito ay pawang mga taga-Metro Manila.,Habang ang 29 OFW ay dinala sa tanggapan ng OWWA sa lungsod ng Pasay dahil sa malalayo ang kanilang probinsiya.,“Mayroon taga-Mindanao, Bacolod, Cagayan, Cebu at Ilo-ilo ito po ay aming ihahatid sa kani-kanilang probinsya at bibigyan naming ng financial support para sa kanilang pamilya,” pahayag pa ni Penaranda.,Aniya ang iba naman ay mananatili ng ilang araw sa halfway house o temporary shelter ng OWWA habang hinihintay ang mga sundo na kanilang mga mahal sa buhay.,Handa naman pagkalooban ng livelihood program ang mga nasabing bilang ng OFWs na sadyang hindi na makakabalik pa sa kanilang trabaho sa abroad upang maitawid sa kahirapan ang kanilang pamilya.,Idinagdag pa nito na tumagal nang tatlo hanggang apat na buwan ang pagproseso ng mga dokumento ng mga nasabing bilang ng OFWs bago sila napauwi dito sa Pilipinas.,Inaasahan pa ng OWWA na marami pang mga manggagawang Pilipino ang kanilang mapapauwi ng ‘Pinas dahil sa nahihirapan nang magtrabaho sa ibang bansa.",,
P5M sa pipiyok sa kurakot,,"Aabot sa P5 milyon ang maaaring tanggapin ng isang testigo na kakanta o magsisiwalat ng personal na kaalaman sa pagnanakaw at pagpapakasasa sa pondo ng bayan ng sinumang nakaupong opisyal ng gobyerno.,Sa Senate Bill 258 ni Sen. Panfilo Lacson, bibigyan din ng sapat na proteksyon ang testigo upang hindi magalaw ng taong ingunguso sa panggagahasa sa pondo ng gobyerno.,Isinulong ni Lacson ang panukala sa hanga­ring maging mabilis ang paglutas sa mga kaso ng katiwalian na kinasasangkutan ng mga nasa gobyerno, mula sa pangulo hanggang sa may pinakamababang puwesto.,“This proposed legis­lation seeks to encourage whistleblowers­ to come out in the open and put an end to the corrupt practices of some government officials or employees,” paliwanag ni Lacson sa kanyang panukala.,Sa ilalim ng panukala, depende sa salary­ grade ang magiging pabuya para sa mga lulutang na whistleblowers.,Makukuha ng whistleblower ang kalahati ng reward kapag naging kuwalipikado sa programa ng Office of the Ombudsman, habang ang balanse ay bago maisampa sa kinauukulang korte.,Pero kung mag-iimbento ng paratang para lang makakuha ng reward, mabigat na parusa rin ang ipapataw sa ‘fake witness’, anang panukala ni Lacson.",,
"Karatula pa more! ‘Snatcher ako  sa Edsa’, binulagta",,"Isang lalaking hinihinalang biktima ng summary execution ang natagpuan sa Lungsod ng Pasay kahapon.,Base sa paunang ulat ng Pasay City Police, nakagapos ang mga kamay at walang saplot pang-itaas nang matagpuan ang hindi pa nakikilalang biktima na tinatayang nasa 20-30-anyos sa Don Carlos St., Brgy. 190.,Ayon sa barangay tanod na si Jesus Bervers, pasado alas-12:00 ng hatinggabi nang madiskubre nila ang bangkay matapos makarinig ng apat na putok ng baril.,May dalawa umanong lalaking sakay ng motorsiklo ang nakitang dumaan sa lugar na sinasabing nagtapon sa bangkay ng biktima.,Narekober sa crime scene ang apat na basyo ng bala mula sa kalibre .45 baril at isang karatula na may nakasulat na “SNATCHER AKO SA EDSA WAG TULARAN.” Hindi umano tagaroon ang biktima dahil walang nakakakilala rito.,Patuloy pa ring iniimbestigahan ang pagkakakilanlan ng biktima, motibo sa pamamaril at ang mga suspek sa likod ng krimen.",,
NPA may ‘proof of life’ sa hepeng bihag,," — Naglabas kahapon ang New People’s Army (NPA) ng ikalawang proof of life sa bihag nitong hepe ng pulisya sa Davao Orien­tal province sa Mindanao habang patuloy naman itong nililitis ng mga rebelde kaugnay sa iba’t ibang akusasyon.,Ipinasa ni NPA spokesman Rigoberto Sanchez ang video ng prisoner of war na si Chief Insp. Arnold S. Ongachen, ang hepe ng pulisya sa bayan ng Gov. Gene­roso, na dinukot noong Mayo 29 matapos na lusubin ng mga rebelde ang kanyang himpilan at mahulihan pa ng droga sa kanyang bulsa.,Nasa mabuti umanong kalagayan si Ongachen at kapuna-puna ang makapal nitong bigote at buhok habang nagsasalita sa harapan ng camera.,“Ang hiling ko lang po sa AFP ay ihinto na po ninyo ang inyong military operation at bigyang daan natin ang peace talk na matagal nang hinihiling ng mga kababayan natin,” sabi ni Ongachen.,Ibinida pa ni Ongachen na bukod sa kanya ay may nakita rin itong iba pang bihag na dinakip ng NPA dahil sa iligal na droga.,Naunang ipinakiusap ni Pangulong Rodrigo Duterte sa rebeldeng grupo na palayain agad si Ongachen ngunit nagbago ito ng isipan matapos na sabihin ng NPA na may nakumpiska silang sachet ng shabu sa opisyal.,Kinumpirma rin ito ng isang NPA commander kay Duterte nang magkausap sila sa cellphone kung kaya’t sinabi ng Pangulo na bahala na ang rebeldeng grupo kay Ongachen.,Iminungkahi pa ni Duterte na may “kangaroo” court naman ang NPA na kung saan ay puwedeng litisin si Ongachen. “You have a kangaroo court. Sentence him to 20 years of hard labor,” ani Duterte. “I said I’d be harsh (on illegal drugs). I’m sorry for that guy.”",,
Pope Francis ‘techie’ ang termino sa misa,,"Sa pambirihang pagkakataon ay gumamit ng kakaibang paraan ang Santo Papa sa Banal na Misa nito kaugnay ng isinagawang World Youth Day (WYD) sa Poland.,Sa ulat, gumamit ang Mahal na Papa ng ilang social media at technology terms o languange sa kanyang Homily sa misang isinagawa sa pagtatapos ng WYD para sa mga kabataan kung saan sinabi nito na mas dalasan ang pagdarasal para magkaroon ng lakas ng loob na labanan ang anumang uri ng kasamaan.,Ayon sa 79-years-old pontiff, hamon ng Diyos sa bawat isa na huwag magpatalo sa mga tukso at piliin ang magmahal kabilang ang ating mga kaaway.,Inilarawan din nito ang pagkakaroon ng masamang ugali bilang ‘virus infecting and blocking everything’.,Idinagdag pa ng Santo Papa na dapat na i-download ng mga mananampalataya ang lahat ng ‘link’ na may mabu­ting epekto at nagdadala ng magandang halimbawa sa bawat isa.,Aniya, ang buhay ay hindi lang dapat sa pag-text ng ilang mga salita, kundi dapat ay maging prayoridad ang pagdarasal kaysa mga internet ‘chats’.",,
"Bagitong tulak na parak, nabitag",,"Nabitag ang isang bagitong tulak ng mga operatiba ng Cavite Criminal Investigation and Detection Group sa Brgy. Bucandala 3, Imus City, Cavite, pasado alas-10:00 ng gabi kamakalawa.,Higit tatlong oras pa muna ang hinintay ng mga operatiba bago lumutang ang suspek na magbebenta ng droga sa binihisang poseur buyer ng grupo.,Sa panayam ng Abante kay P/Insp Freddie Zorilla, team leader ng Cavite CIDG, nabatid na nagpakawala sila ng asset na umorder ng droga sa ‘tulak’ na si John Derrick Sarad y Positar, residente ng ACM Subdivision, Brgy. Alapan sa nasabi ring lungsod.,Pumayag umano ang suspek na i-deliver ang droga sa Brgy. Bucandala kung saan nila ito nadakma, narekober sa kanyang posesyon ang higit sa tatlong bultong plastic sachet ng shabu na ayon pa kay Insp. Zorilla ay may market value na aabot ng kulang sa 50,000.,Personal ding kinapa­nayam ng Abante ang suspek, at inamin nito na ide-deliver niya ang droga sa hindi kilalang buyer, katwiran pa niya na bagitong tulak lang siya at nakukuntento na sa barya-baryang kita sa tuwing may iiskor ng droga sa kanya.",,
Dugo sa Lumad wedding,,"Isang buntis ang nasawi habang pito katao pa na karamihan ay mga bata ang sugatan sa naganap na awayan habang i­dinaraos ang Lumad wedding sa Sitio Tibugawan, Barangay Kawayan, San Fernando, Bukidnon.,Ayon kay San Fernando Police Station commander Insp. Rham Camelotes, sa inisyal na imbestigasyon, lumalabas na personal grudge ang dahilan ng awayan.,Sinasabing magkaga­lit ang grupo ng isang Aldy Salusad alyas Butsoy, at ang pamilya ng namatay na si Makinit Gayo­ran, kaya nangyari ang pag-atake.,Nagtamo ng mara­ming tama ng punglo mula sa grupo ni Salusad si Gayoran, na apat na buwang buntis, na ikinamatay nito. Ginagamot naman sa ospital ang pito pang sugatan na karamihan ay mga bata.,Napag-alaman na si Salusad ay may pending warrant of arrests dahil sa marami nang napatay na kapwa Lumad kaya patuloy na tinugis ng pulisya.",,
“HINDI AKO MASAMANG TAO!” — TANTO,,"“Hindi naman ako masamang tao, kahit na ipagtanong ninyo sa lugar namin.”,Ito ang tinuran ng biker killer na si Vhon Tanto, isang Philippine Army Reservist matapos makaladkad ang pangalan sa pamamaril sa isang siklista kamakailan sa Quiapo matapos silang magtalo.,Kasabay nito ay todo ang pagkaawa at pagkakonsensya ni Tanto sa sinapit ni Rocell Bondoc, 18-anyos, isang therapy student ng Unibersidad De Manila, na tinamaan ng ligaw na bala.,Sa panayam kay Tanto sa detention cell ng Manila Police District (MPD) homicide section, sinabi nito na humihingi siya ng tawad kay Rocell at inutusan na umano niya ang kanyang misis na si Annezah na mangutang muna sa mga ‘Bumbay’ para maibigay sa pamilya ni Bondoc.,“Sa kanya (Rocell) nga ako hindi makatulog dahil pati siya ay tinamaan. Inutusan ko na ‘yong misis ko na mangu­tang muna sa mga bumbay para maibigay kay Rocell,” ayon kay Tanto.,“Kaya lang po pagpasensyahan niya kung ano lang ang maibibigay ko kasi mahirap lang din kami, pero pagkaalam ko ay okay na siya kaya lang baka galit pa ang kanyang pamilya sa akin,” dagdag pa ni Tanto.,Nalaman na muling magkakaroon ng pagdinig sa Department of Justice (DOJ) Prosecutors si Tanto bukas kaugnay sa kasong murder at frustrated murder na isinampa sa kanya ng pamilya ng napaslang nitong cyclist na si Mark Vincent Geralde. Hindi rin maitago ang pagsisisi ni Tanto sa kanyang nagawa.,“Hindi ko kasi napigil talaga ang sarili ko dahil akala ko ay ayos na kami tapos minura ako ulit at sinabihan pang babasagin ang aking kotse,” ayon kay Tanto.,Gayunman, muling humingi ng tawad si Tanto sa pamilyang naulila ng biktima at sinabing hindi niya sinasadya ang nangyari.",,
VP Leni pararangalan sa Thailand,,"Lalarga sa kanyang unang foreign trip si Vice President Leni Robredo ngayong araw na ito para tumanggap ng parangal sa Thailand.,Ito ang anunsyo ng Office of the Vice President (OVP) kahapon patungkol sa kanyang Thailand trip kung saan siya hinirang bilang isa sa “Honorary Outstanding Women of 2016”.,Nabatid na inimbitahan ng National Council of Women (NCW), Ministry of Social Development and Human Security, Ministry of Interior and the Ministry of Education ng Thailand si Robredo sa mahalagang Thai Women’s Day event.",,
‘CARINA’ NASA LUZON NA!,,"Tuluyan ng nag-landfall kahapon ng hapon si bagyong ‘Carina’ sa Cagayan at napanatili pa ang lakas ng hangin na 95 kilometer per hour at bugso na 120 kph, ayon sa Philippine Atmospheric, Geophysical and Astronomical Services Admi­nistration (PAGASA).,Magpapatuloy si Carina sa direksyon ng west northwest sa bilis na 20 kph. Nakataas ngayon ang tropical cyclone warning signal no. 2 sa kung saan makakaranas ng masungit na panahon sa Isabela, Ilocos Norte, Ilocos Sur, Apayao, Mountain Province, Ifugao, Kalinga, Abra, Cagayan at Babuyan Group of Island.,Habang ang tropical cyclone warning signal no.1 ay nakataas sa Batanes Group of Island , Benguet, La Union, Nueva Vizcaya, Quirino, Pangasinan, Nueva Ecija at Aurora.,Patuloy na binabagtas ni ‘Carina’ ang bahagi ng northern Luzon at inaasahang gagalaw ito patu­ngong hilagang kanluran sa bilis na 20 kph.,Ngayong umaga, inaasahan ang bagyo na nasa 230 kilometro sa hilagang kanluran ng Laoag City, Ilocos Norte; sa Martes ng umaga ay nasa 820 km sa kanluran hila­gang-kanluran ng Itbayat, Batanes, palabas ng Philip­pine Area of Responsibility (PAR) o patungong sourthern part ng China.,Samantala, iniutos kahapon ng National Disaster Risk Reduction and Management Council (NDRRMC) sa lahat ng mga local disaster risk reduction and management council lalo na sa bahagi ng Northern Luzon na maging alerto sa pana­nalasa ng Tropical Storm Carina.",,
Solusyon sa trapik,,"“May solusyon na problema ng kongesityon sa Metro Manila”,Ito ang pahayag kahapon ng grupong PRD Volunteers Foundation, sa halip na nagsisiksikan ang mga tao sa National Capital Region (NCR) at pinapasan ang wala ng solusyon na trapik, napapanahon nang manirahan sa labas ng Metro Manila.,Sinabi ni Billy Andal, Executive Director ng PRD Volunteers Foundation na kayang patirahin ang tinatayang 4 na milyon na mga informal settlers na naninirahan sa NCR sa itatayong New Metropolis na matatagpuan sa sa Eastern Seabord kung saan nakaharap ito sa Pacific Ocean.,Paliwanag ni Andal na dito sa Bagong Metropolis, itatayo ang modernong paliparan at seaport at  hindi na kailangang ibiyahe pa ang mga kargamento mula sa ibang bansa dahil dito na rin itatayo ang industrial economic zones bukod pa sa mga recreation at entertainment city.,Sa bagong metropolis, matutugunan din nito ang pangagailangan kabilang ang western at northern part ng Metro Manila.",,
‘Neglected areas’ susuyurin ni VP Leni,,"Bagama’t hindi nanga­ngako na personal na mabibisita ang lahat ng mga komunidad na nakalimutan ng lipunan lalo na ang mga nasa kabundukan, sisikapin umano ni Vice President Leni Robredo na matulungan ang mga ito sa loob ng anim na taon.,Ginawa ni Robredo ang pahayag sa gitna ng patuloy na pag-iikot sa mga malalayong barangay na napabayaan sa mahabang panahon kaya bukod sa walang kuryente at tubig ay kulang din ang mga ito ng pasilidad tulad ng sapat na silid-aralan, health centers at iba pa.,“Ang pinaka-goal natin every week sana nakakapunta ako sa mga malalayong barangay para magawa ito,” ani Robredo dahil ang mga taong nakatira sa mga ganitong uri ng barangay ang nangangailangan ng agarang tulong subalit dahil sa kalayuan ay hindi sila napapansin ng pamahalaan at ng mismong lipunan na rin.,Kabilang sa mga hu­ling komunidad na personal na pinuntahan ni Robredo ay ang Sitio Boncao, Bgy. Curry, Pili sa Camarines Sur at Bgy. Calabangan sa Camarines Sur kung saan isang grupo ng mga Ateneo graduates ang tumutulong na umano para magkaroon ng dagdag na silid-aralan at patubig para sa mga komunidad sa itaas ng Mt. Isarog.,“First week ko, nasa Lanao del Sur, [at] Lanao del Norte ako. Ang pinakamalayo iyong Causuagan sa Lanao del Norte. Iyong second week ko pinuntahan namin iyong liblib na lugar din sa Quezon at Laguna,” ani Robredo.",,
"Magmurahan na lang, kesa putukan!",,"May pakiusap si Sen. Ralph Recto sa pamahalaang Duterte at sa maka-kaliwang rebeldeng National Democratic Front (NDF) na bigyan pa ng tsansa ang nabulilyasong unilateral ceasefire bilang ‘goodwill’ sa pagsisimula ng bagong yugto ng peace talks sa pagitan ng mga ito.,Sinabi pa nito na mas mabuting magpalitan na lang ng mura kesa ng bala.,“I urge the NDF and the government not to pull the trigger, but to push the reboot button. In the search for peace, deadlines should be extended, or it results in more dead bodies,” giit ni Recto.,“It is the NDF’s turn to take the high ground by declaring their own unila­teral ceasefire,” dagdag nito.,“…let not the heat of the propaganda war derail the peace talks. Parties can trade barbs in Twitter for as long as comba­tants do not exchange fire on the ground. Pwedeng magpalitan ng mura, huwag lang bala,” ani Recto.,Matatandaang binawi ni Pangulong Rodrigo Duterte ang idineklarang unilateral ceasefire nitong Sabado ng gabi.,Kasunod ito ng kabiguan ng NDF na tumugon sa ibinigay niyang deadline noong Sabado ng alas-singko ng hapon para tapatan ang idineklara niyang tigil-putukan noong Hulyo 25 sa kanyang SONA.,Kinastigo naman ni Sison ang pagbawi ng ceasefire ni Duterte kung saan pinuna pa nito ang pagi­ging mainitin ng ulo ng Pa­ngulo sa sensitibong isyu ng usapang pangkapayapaan.",,
3 probinsya  umalerto  kay ‘Carina’,,"Itinaas sa yellow alert ang sitwasyon sa tatlong probinsya sa Eastern Visayas na nasa signal number 1 dahil sa bagyong ‘Carina’.,Nagdulot na kasi ng pagbaha sa ilang barangay sa Tacloban ang matinding pag-ulang dulot ng bagyo.,Sa ulat ng Philippine Atmospheric, Geophysical and Astronomical Services Administration (PAGASA), bumilis pa ang bagyong ‘Carina’ na kumikilos patungong hilagang-kanluran sa bilis na 15 kilometro kada oras.,Ayon sa PAGASA, namataan ang bagyo sa layong 155 kilometro Silangan ng Catarman, Northern Samar.,Nakataas pa rin ang storm signal number 1 sa 7 lugar sa bansa kabilang na ang Catanduanes, Camarines Sur, Albay, Sorsogon, Northern Samar, Eastern Samar at Samar.,Patuloy ang babala nito ng posibleng flashfloods at landslides sa mga nabanggit na lugar gayundin sa Camarines Norte at Masbate.,Samantala, umabot na sa 2,769 pasahero, 346 rolling cargoes, 47 vessels at 18 motor bancas ang na-stranded dahil kay ‘Carina’.,Ayon sa Philippine Coast Guard (PCG), may 1,873 pasahero ang stranded sa iba’t ibang daungan sa Bicol dakong alas-12:00 ng tanghali.,Habang 896 pasahero naman ang na-stranded sa mga daungan ng Eastern Vizayas.",,
1.6M dadagsa sa World Youth Day,,"Aabot sa mahigit sa 1.6 milyon na nakipag-vigil kay Pope Francis ang dadalo sa kanyang huling misa sa pagtatapos ngayong Linggo ng World Youth Day (WYD) sa Krakow, Poland.,Sa ulat ng Associated Press, ang vigil noong Linggo ay isinagawa sa Campus Misericordiae o Field of Mercy sa Brzegi, Poland na tinatayang nasa siyam na milya ang layo mula sa sentro ng siyudad.,Ayon sa mga organizers, maaaring malagpasan pa ang mahigit isang milyong deboto sa pagtatapos ng limang-araw na pananatili ng Santo Papa.,Sinasabing ang mga Poles ang itinuturing na mga relihiyoso sa Europa kung saan nasa 90 porsiyento ang mga Katoliko sa Poland.,Huling isinagawa ang WYD festival noong taong 2013 sa Rio de Janeiro sa Brazil.,Batay sa kasaysayan, hawak ng Pilipinas ang record breaking na mga dumalo sa World Youth Day na ginanap noong taong 1995 noong buhay pa si Pope John Paul II na ngayon ay isa nang Santo, na umabot sa limang milyon ang dumalo.",,
"Minorya kami, kasi kontra kami sa ‘pet bills’ ni PDU30",,"Magiging pasaway sa mga pet bills ni Pa­ngulong Rodrigo Duterte ang dalawang miyembro ng Minority Bloc sa Kamara na pinamumunuan ni Quezon Rep. Danilo Suarez.,“Kikilos ako ayon sa aking konsensya. Kokontrahin ko ang lahat ng panukalang batas nila na hindi ko sinasang-ayunan,” ani Buhay Partylist Rep. Lito Atienza tulad, aniya, ng death penalty, pagpapababa ng criminal liability mula 15-anyos­ [tungo] sa 9-anyos, emergency power, federal system.,Halos ganito rin ang pahayag ni Kabayan partylist Rep. Harry Roque na nagsabing, “Well, malinaw na ako mismo, ang dahilan ko bakit ako su­mali sa Minorya, ay dahil sa aking mga prinsipyo. Bakit naman ako sasapi sa mayorya na hindi ko naman masusuportahan ang kanilang legislative agenda? Dahil tutol na tutol ako sa karamihan, kung hindi sa lahat, ng kanilang legislative agenda.”,Naniniwala rin si Atienza na kahit sa mismong ‘supermajority’ ay mayroong kokontra sa ilang panukalang batas na isinusulong ng Pangulo.",,
CEASEFIRE TABLADO NA!,,"Binawi kagabi, dakong alas-siyete, ni Pangulong Rodrigo Duterte ang idineklara nitong unila­teral ceasefire kasunod ng pagkabigo ng CPP-NPA na tumugon sa kanyang deadline.,Sa statement ni Pangulong Duterte na ipinalabas ni Presidential Adviser on Peace Process Jesus Dureza, iniutos nito na agad tanggalin ang ceasefire kasabay ng tagubilin sa mga law enforcers na patuloy na gampanan ang tungkulin para matiyak ang national security., Narito ang kabuuan ng utos ng Pangulo.,“Let me now announce that I am hereby ordering for the immediate lifting of the unilateral ceasefire that I ordered last July 25 against the communist rebels.,“Correspondingly, I am ordering the Armed Forces of the Philippines and the Phil. National Police to also withdraw the operational guidelines they issued in pursuance to that ceasefire declaration.,“I am ordering all security forces to be on high alert and continue to discharge their normal functions and mandate to neutralize all threats to national security, protect the citizenry, enforce the laws and maintain peace in the land.”,Matatandaang ikinagalit ni Pangulong Duterte ang pananambang kamakailan ng maka-kaliwang puwersa sa tropa ng pamahalaan sa Davao del Norte kung saan isang CAFGU (Civilian Armed Forces Geographical Unit) ang nasawi na si Panggong Kamonad at apat pa ang nasugatan.,Hindi inaasahan ng Pangulo na ito ang isasagot ng Communist Party of the Philippines-New People’s Army (CPP-NPA) sa kanyang inisyatibo na magdeklara ng unilateral ceasefire sa mga rebeldeng komunista sa kanyang unang State of the Nation Address (SONA) noong Hulyo 25.,Matapos ang pananambang ay binigyan ng Pangulo ng hanggang alas-singko ng hapon ng Hulyo 30 na nagtapos kahapon. Walang natanggap na tugon ang Pangulo mula sa CPP-NPA.,Nauna rito ay nag-demand pa ang CPP-NPA na i-pullout ang mga puwersa ng gobyerno sa mga balwarte nila.,Agad itong tinanggihan ng Pangulo at sinabing ang mga isla at kabundukan sa bansa ay pag-aari ng Republika kaya’t walang dahilan para pagbigyan ang hirit ng mga rebelde.,Pero ilang oras bago ang statement ng Pangulo kagabi, sinabi na ni Dureza na kahit pa bawiin ang ceasefire ay hindi ito makakaapekto sa naitakda nang pagsisimula ng peace talks sa maka-kaliwang rebelde.,“The formal peace talks will push through on August 20-27,” ani Dureza.",,
“PARA AKONG NAG-BLANGKO!”,,"“Hindi ko gusto ‘yung ginawa ko, pero nagpan­ting na talaga ako dahil no’ng bumalik ako sa loob ng kotse nilapitan pa niya ako, nakikipagkamay siya hindi ako nakipag kamay sabi ko okay na ‘yon nailabas na naman namin ‘yung galit namin kaso nagsalita pa siya ng P…I mo ang yabang mo pala e gusto mo basagin ko itong salamin ng kotse mo, dun na ako parang nag-blangko kaya kinuha ko yung baril ko at saka binaril ko siya”.,Ito ang inihayag ng road rage suspek na si Vhon Tanto, ang pumatay sa biker na si Mark Vincent Ge­ralde, nang dalhin sa detention cell ng Manila Police District-homicide section, matapos ihatid ng mga tauhan ni PCSupt. Melvin Ramon Buenafe, PRO-5 Regional Director, Highway Patrol Group (HPG) at Philippine Army matapos siyang masakote kamakalawa sa Lingad, Mi­lagros, Masbate.,“Ang sabi ko sa kanya okay na at tanggalin na lang niya ang kanyang bisekleta sa kotse ko dahil nagagasgas na kaso minura pa niya ako”, ayon kay Tanto.,Sinabi pa ni Tanto na nakuha niya ang kanyang black-eye sa kaliwang mata dahil sa suntukan nila ni Mark Vincent Geralde.,Ayon kay Tanto, iginiit nito na sumuko siya sa barangay, na taliwas naman sa sinasabi ni MPD Director Joel Napoleon Co­ronel na tinangka pa umano ni Tanto na umalis pero napilitan na ring sumuko nang siya ay makorner sa Milagros, Masbate.,Kaugnay nito, sinabi naman ni Annezah Tanto, misis ng suspek na walang balak na magtago ang kanyang mister.,“Inihatid lang niya kami dun sa mga kamag-anak ko sa Masbate para sa safety namin tapos ay babalik na siya sa Maynila” ayon kay Anezah.,Umapela rin si Annezah sa pamilya ng biktimang si Geralde na sana ay mapatawad ang kanyang asawa sa ginawa nito.,Palagay na umano nga­yon ang kanyang loob dahil nasa kamay na ng mga awtoridad ang kanyang mister at wala umano itong pla­nong magtago ng matagal.,Sinabi rin nito na ang sasakyang Hyundai-EON na minamaneho ng kanyang mister ay hinunulugan lamang nito at sinalo mula sa ibang tao.,Nabatid rin na ang suspek ay may tatlong anak na pawang maliliit at tatlong buwan buntis ang misis nito at ang trabaho nito ay nagre-repair ng cellphone.,Ini-inquest na sa Department of Justice (DOJ) para sa kasong Murder at Frustrated murder si Tanto kaugnay sa pagpatay kay Geralde at malubhang pagkasugat sa estudyanteng si Rocell Bondoc noong Hul­yo 25 ng alas-9:36 ng gabi sa may P. Casal St. Quiapo, Maynila.,Dakong alas-7:30 ng iprisinta si Tanto sa media na dinaluhan mismo ni Philippine National Police (PNP) Chief, P/Chief Supt. Roberto ‘Bato’ Dela Rosa, National Capital Region Police Office (NCRPO) chief P/CSupt. Oscar Ala­baylde, Justice Secretary Fetaliano Aguirre­ at Public Attorney’s Office (PAO) chief, Atty. Persida Acosta.,Dumating ang convoy na may dala kay Tanto sa MPD alas-6:40 ng umaga na nagmula pa sa Camp Ole sa Naga, Bicol.,Sa naging pahayag ni PNP chief Dela Rosa, una niyang pinasalamatan ang pagtutulungan ng publiko at media maging ang netizens at local government units (LGUs) sa naging matagumpay at mabilis na pagkadakip at pagresolba sa kaso ni Geralde.,Samantala, nagbiro pa si Dela Rosa nang iharap sa kaniya si Tanto na may black eye, na kaniyang tuturuan ng pagboboksing. “…tuturuan kita magboksing, ‘di ba natalo ka nagsuntukan kayo.”,Gayunman, sinabi ni dela Rosa na dapat ay matuto muna ito ng deep breathing na pantanggal ng init ng ulo at mag-isip muna bago magdesisyon na gumamit ng baril.",,
Wanted na  Chinese  national  kalaboso,,"Kalaboso ang isang Chinese national na wanted sa bansa matapos maaresto ng mga kagawad ng Bureau of Immigration (BI) habang nagsasaayos ng papeles nito sa nasabing ahensya.,Kinilala ni Immigration Commissioner Jaime Morente ang naarestong dayuhan na si He Hui, 27-anyos, na nakadetine sa BI jail sa Bicutan, Taguig City, makaraang madakip noong Hulyo 26 habang nasa BI-SVS office sa Quezon City Hall bldg.,Sa record, nagtatago sa bansa si Hui matapos tumakas sa China upang makaiwas na maaresto at makulong sa kasong may kinalaman sa economic crime kung saan kinansela ang pasaporte nito.,Sinasabing natuklasan na nasa watchlist order ng mga alien fugitives ang nasabing dayuhan noong Abril 29 matapos iutos ng board of commissioners ng BI ang summary deportation nito dahil sa kasong kinakaharap nito.",,
Trump nakulong sa elevator,,"Kinumpirma ng kinatawan ni Donald Trump na aksidenteng na-trap ang Republican presidential nominee sa elevator sa estado ng Colorado sa Amerika.,Sa ulat ng Associated Press, sinabi ng Colorado Springs Fire Department na biglang nagkaaberya ang naturang elevator sa pagitan ng first at second floor ng The Mining Exchange, sa Wyndham Grand Hotel and Spa resort noong nakalipas na araw.,Sinasabing kasama ni Trump na na-trap sa elevator ang 10 katao.,Kaagad namang nagresponde ang mga rescue workers at mabilis na binuksan ang elevator sa pamamagitan ng pag-angat sa elevator hatch at ibinaba ang ladder para sa mga na-trap na pasahero.,Wala namang tinamong sugat ang presidential nominee sa nasabing insidente.,Inaalam pa ng fire department ang dahilan kung bakit biglang huminto ang elevator.",,
"Tumangay ng payroll money, kalaboso",,"Isang lalaki na umano ay tumangay ng payroll money na ipansasahod sana sa kanyang mga kasamahan sa trabaho ang inaresto kahapon ng umaga ng mga awtoridad matapos ang pagtatago ng mahigit pitong buwan sa Lungsod ng Valenzuela.,Sa ulat ng Valenzuela City Police partikular na ni PO3 Roberto Santillan, alas-10 ng umaga nang maaresto ang suspek na si Antonio Rivera, 38, taga-Riverside, Brgy. Malanday ng nasabing lungsod sa kahabaan ng Mac Arthur Highway, Brgy. Karuhatan, Valenzuela.,Napag-alamang may ilang buwan na rin umanong inaabangan ang suspek sa nasabing lugar matapos na may magbigay ng impormasyon sa mga awtoridad na laging dumadaan sa nasabing lugar ang suspek na may warrant-of-arrest sa sala ni Judge Orven Kuan Ontalan, ng Valenzuela City Regional Trial Court (RTC) Branch 285 sa kasong qualified theft Criminal Case No. 978-V-16 to 979-V-16.,Ito ay matapos umanong tangayin ni Rivera ang perang pansuweldo sana sa katrabaho na aabot sa halagang P50K nitong buwan ng Enero.",,
Dating traffic enforcer  nadale sa  drug optn,,"Patay ang isang dating traffic enforcer makaraang ito ay makipagbarilan sa mga pulis sa isang anti-illegal drug operation sa Calamba Heights Subd. Brgy. Real, Calamba City, Laguna kamakalawa ng hatinggabi.,Kinilala ang nasawi na si Ranilo Amor, dating tauhan ng Calamba City Traffic Management Office na kasama sa watch list ng mga drug perso­nalities sa lungsod.,Ayon sa report, sakay ng kanyang motorsiklo ang suspek kasama ang isang babae nang sitahin ito ng mga awtoridad, subalit sa halip na sumuko ay nanlaban ito kaya nauwi sa barilan.,Hinagisan ng granada ng suspek ang pulis kaya napilitang gumanti ng putok ang mga awtoridad na ikinasawi ni Amor.",,
Senado plantsado na ang trabaho,,"Iniulat ni Senate President Aquilino ‘Koko’ Pimentel III na aarya na ang mga gawain sa Senado.,Ito ay matapos na pormal na mabuo ang 19 mula sa 39 na komite sa Mataas na Kapulungan ng Kongreso.,Ayon kay Pimentel, 50 panukalang batas na ang naisangguni sa mga komite at puwede na silang magtrabaho.,Isa, aniya, sa ikukunsidera ang SSS pension hike bill na magugunitang naging kontrobersiyal matapos i-veto ni dating Pangulong Noynoy Aquino.,“Na-veto po ‘yan lalo na kung i-refile ‘yan,” ani Pimentel sa isang panayam kahapon.,Pagdating naman sa mga committee hearing ay nakadepende na, aniya, ito sa chairman at sa usapin naman ng budget para sa susunod na taon ay inaasahang sa susunod na buwan ay maipapasa na ito ng Kamara sa Senado.,Pero may pangamba si Ifugao Rep. Teddy Baguilat, lider ng ‘Legitimate 8’ (nagpapakilalang lehitimong minorya) sa Kamara, na baka madiskaril ang mabilisan sanang pagsasabatas ng mga ‘priority bills’ ng 17th Congress kung ipipilit ni Pangulong Rodrigo Duterte na i-convert ang dalawang kapulungan bilang Constituent Assembly (ConAss) para amiyendahan ang Saligang Batas sa pagsusulong nito ng palit-anyo ng gobyerno tungo sa federalism.,“Para sa akin kung ako mismo ang tatanungin Con-Con ang preference ko.,Una ‘yung trabaho ng Congress napakaraming panukalang batas na gusto ni Pangulong Duterte…death penalty, pagbabago ng taon ng juvenile delinquency, financial reform ang dami so ‘pag binigay pa ang pagbago ng Saligang Batas natin sa tingin ko hindi makakaya ng Kongreso sa loob ng tatlong taon,” ani Baguilat sa isang panayam. ()",,
Astig na Coast Guard ang unahin,,"Sa gitna ng hamon sa territorial security ng Pili­pinas, napapanahon nang iprayoridad ang moder­nisasyon ng Philippine Coast Guard (PCG), ayon sa isang partylist solon.,Inihain ni Magdalo Rep. Gary Alejano ang House Bill III o ang “An Act providing for the modernization of the Philippine Coast Guard (PCG) and for other purposes” sa hanga­ring ma­ging makabago ang mga kagamitan ng ta­gapagtanod ng karagatan.,Binigyan-diin ni Alejano na sa kanyang panukalang modernization program ay inaasahang mapauunlad at mapahuhusay ang kapabilidad ng PCG.,Mahalaga umano ang modernisasyon sa PCG upang magampanan ang mga sumusunod na tungkulin: Maritime Safety; Maritime Search and Rescue; Maritime Security; Maritime Law Enforcement; at Maritime Environmental Protection.,“Most nations have invested greatly in the safeguarding of their ports, waterways, and coastal security.,While other countries are investing heavily in their ports and improving their coastal security, the capability of our PCG to secure our vast coastline and waterways lags behind,” giit ni Alejano.",,
‘Chinese couple’  nilikida dahil  sa droga,,"Pinagbabaril ang isang lalaki at babaeng parehas na ‘Chinese looking’ at itinapon ng mga hindi nakikilalang suspek kahapon ng madaling-araw sa magkahiwalay na lugar sa Maynila.,Unang natagpuan dakong alas-3:30 ng mada­ling-araw ng pedestrian na si Mesalyn Milagros Probadora, 45, ang bangkay ng lalaki na nasa edad 30-35, may taas 5’4, nakamaong na pantalon, itim na t-shirt at gray na medyas sa may Zamora bridge Interlink, Sta. Mesa, Maynila.,Sa imbestigasyon nina PO3 Dennis Turla at PO3 Marlon San Pedro, ng Manila Police District – homicide section, nakarinig umano ng sunod-sunod na putok ng baril si Probadora at nang tingnan ay nakita ang duguang biktima.,Nakuha rin ang kara­tulang may nakasulat na “Chinese drug lord ako” at nakita rin sa lugar ang anim na basyo ng .9mm na baril.,Samantala, dakong alas-kuwatro naman ng madaling-araw nang matagpuan ang bangkay ng isang Chinese looking din na babae, tinatayang nasa edad 25-30, may taas 5’3, maputi, nakaasul na stripe t-shirt, maong pants at pink na sapatos sa Plaza Mexico malapit sa Ferry station sa likod ng Immigration office sa Intramuros, Maynila.,Nabatid na nakatali ng duct tape ang kamay ng biktima at may tama ng limang bala mula sa .9mm na baril.",,
"Airport sa Vietnam, pinasok  ng Chinese hackers",,"Inakusahan ng Vietnam ang China na nasa likod ng pag-hack sa mga screens sa mga paliparan nito sa Hanoi at Ho Chi Minh City.,Nabatid na ang mga screens at sound systems sa dalawang pinakamalaking paliparan ng bansa ay napalitan ng mga slogan na laban sa Vietnam at Pilipinas.,Bukod dito, napasok din ng hackers maging ang website ng Vietnam Airlines.,Sinasabing may kinalaman ang cyber attack sa inilabas na desisyon ng Permanent Court of Arbitration sa maritime dispute sa South China Sea.,Lumabas kasi sa ruling ng Arbitral Tribunal, na walang basehan ang pag-angkin ng China sa halos buong South China Sea.,Ang nasabing desisyon ay sinuportahan din ng Vietnam bagama’t hindi naman kinikilala ng China ang pasya ng tribunal.",,
"Carnapper, niyari sa Cavite",,"Isang bangkay ng hinihinalang biktima ng salvaging ang natagpuan sa Sta. Rosa-Tagaytay Road Brgy. Puting Kahoy Silang, Cavite kamakalawa ng umaga.,May mga tama ng bala ng baril sa ulo at katawan ang ‘di pa nakikilalang biktima na nakasuot ng puting damit na may nakasulat na “Puerto Galera” at kulay asul na jogging pants.,Sa imbestigasyon ng pulisya, nadiskubre na nakatali ng packing tape ang kamay at paa nito.,Katabi ng bangkay ang isang coupon bond na may nakasulat na “carnapper ako wag tularan”.,Narekober din sa crime scene ang mga basyo ng kalibre .45 at 5.56 na mga baril.",,
‘Legitimate 8’ keber kay Suarez,,"Muling pinanindigan ni Ifugao Rep. Teddy Baguilat, lider ng tinaguriang “Legitimate 8” sa Kamara na hindi nila kikilalanin ang grupo ni House minority leader Quezon Rep. Danilo Suarez na nakalaban nito sa puwesto bilang lider ng minorya.,“Para sa amin hindi namin sila kinikilalang minority at ang mga aksyon namin ngayon ay gagampanan namin ‘yung role namin as fiscalizer kahit hindi kami kinikilala na official minority ng House leadership so tuloy pa rin ang aming pagiging fiscalizer we will have our regular meetings at pag-uusapan namin kung ano man ang legislative agenda namin dito sa 17th Congress,” giit ni Baguilat.,Maliban dito pinag-aaralan, aniya, nina Albay Rep. Edcel Lagman at Northern Samar Rep. Raul Daza kung puwede bang iangat ang isyu sa Supreme Court (SC).,Posibleng sa susunod na lingo, ayon pa kay Baguilat, ay mayroon nang pasya kung itutuloy ang laban sa SC.,“Definitely nothing has changed from the very beginning talagang ang mindset namin minority financial fiscalizer,” ani Baguilat.",,
"5 bata ni ‘mayor’, laglag sa droga",,"Bumagsak sa kamay ng mga awtoridad ang umano’y limang mga tauhan ng isang alkalde na kinabibilangan ng dalawang­ bodyguards at tatlong empleyado habang apat pa sa mga kasamahan nito ang nagawang makatakas sa isinagawang buy-bust operation kamaka­lawa ng hapon sa Leyte.,Sa report ng Albuera Municipal Police Station nakilala ang mga naarestong suspek na sina Marcelo Adorco, 40, Jessie Ocares, 34, umano’y bodyguard ng isang alkalde at umano’y tatlo pa nitong mga empleyado na sina  Ernesto Dumalat, Jose Antipuesto, 36 at Jeffrey Pesquera pawang mga taga-alaga naman umano ng mga panabong na manok ng alkalde.,Base sa report ng pulisya nakatanggap sila ng impormasyon kaugnay sa umano’y pagbebenta ng iligal na droga ng suspek na si Antipuesto kung kaya’t agad na isinagawa ang buy-bust-operation.,Isinagawa ang buy bust operation ng mga awtoridad dakong alas-5:30 ng hapon sa tennis court malapit lang umano sa bahay ng lalaking anak ng alkalde kung saan ito nakatira.,Sinasabing bukod sa limang mga naaresto ay apat pa sa mga suspek ang mabilis na nakatakas matapos na tumakbo ang mga ito papasok sa bahay ng anak umano ng alkalde at agad na ni locked ang gate kung kaya’t hindi na nagawang mahabol ng mga awtoridad.,Ayon sa pulisya isa sa mga miyembro nito ang nagpanggap na poseur buyer at nakipag transaksyon kay Antipuesto.",,
Dynasty ang buwagin!  — partylist group,,"Mahigpit na tinututulan ngayon ng ilang kongresista ang kagustuhan ni Pangulong Rodrigo Duterte na buwagin ang partylist system at sa halip ay iginiit ng Kabayan partylist na ang mga political dynasties ang dapat na basagin dahil ito ang humahawak ng monopolyo ng kapangyarihan.,Matatandaang ipinahayag ni Pangulong Rodrigo Duterte na ang bubuuing bagong Konstitusyon ay dapat itsapuwera na ang mga partylist groups.,Sa pahayag ni Pangulong Duterte, sinabi nitong, “Kasi ito ‘yung pera, kahit ano diyan mabili mo, United Idiots Association. Tatakbo. Nagkalat kayo diyan. ‘Yung mga mayayaman, representing the what? The security guards? (The rich represent what? The security guards?). The partylist is a ‘mockery of the law’.”,Argumento naman ni Kabayan Rep. Harry Roque na miyembro ng minorya sa Kamara, sa panayam ng Abante kahapon, bagama’t aminado siya na mayroon talagang mga umaabuso, “Napatunayan na ng mga partylist na sila ang tunay na representante ng madla.,Kung walang partylist ang mga kagaya kong ordinaryong mamamayan na hindi kabilang sa dynasty ay walang pagkakataong makapaglingkod sa Kamara,” komento ni Roque.,Pero si Anakpawis Rep. Ariel Casilao, naunawaan ang pagkadismaya ng Pangulo sa kasalukuyang sistema ng partylist sa bansa.,“I can understand the frustration of Pres. Duterte with the current partylist system dominated by the oligarchs, the rich and powerful has an extension of their political influence,” pahayag nito.,Si Magdalo Rep. Gary Alejano, nagsabing padalus-dalos ang naging pahayag ni Pangulong Duterte at hindi totoo na walang silbi ang mga partylist sa Kamara.,“This is a sweeping statement made by the President which is not entirely true. There are many well-meaning partylist groups that have successfully pursued the interest of the sectors they represent in Congress,” anang mambabatas.,Nirerespeto naman ni Ako Bicol Rep. Rodel Batocabe ang pananaw ng Pangulo at sinabing dapat itong tanggapin bilang hamon para patunayan na mayroong silbi at lehitimo ang mga partylist groups.",,
ConAss ‘di iaatras ni PDU30,,"Muling dinepensahan ni Pangulong Rodrigo Duterte ang desisyon mula sa mga bumabatikos sa Constitutional Assembly (ConAss) bilang paraan ng Charter Change (ChaCha).,Giit ng Pangulo, siya mismo ay nagtitiwala sa mga senador at kongresistang na iniluklok ng taumbayan sa puwesto.,Tutol ang ilan sa ConAss dahil tiyak na pansariling interes lamang ng mga mambabatas ang maisusulong umano sa pagbuo ng Konstitusyon ngunit para kay Pangulong Duterte dapat pagkatiwalaan ang mga mambabatas lalo at marami sa mga ito ay may ilang dekada nang ibinoboto ng taumbayan.,“Hinahalal sila ng may ilang dekada na na nangangahulugang pinagkakatiawalaan sila ng taumbayan,” pahayag ni Pangulong Duterte kung saan sinabi pa nito na madaling magsalita at mistulang magagaling lang ang mga nag-aakusa sa mga mambabatas na uupo sa ConAss na kapwa mga magnanakaw.,Binigyang kasiguruhan pa ng Pangulo na babantayan niya ang ChaCha at hindi naman ito papayag na bastusin ng mga mambabatas ang Saligang Batas.",,
“SANA HINDI TSIKA LANG!”,,"Nananalig si ACTS-OFW partylist Rep. Aniceto ‘John’ Bertiz III na hindi mapapako at magkakaroon ng katuparan ang mga ipinangako ni Pa­ngulong Rodrigo Duterte sa kanyang State of the Nation Address (SONA) lalung-lalo na sa kapaka­nan ng mga OFWs.,Naniniwala si Bertiz na doable ang mga promise ni Pangulong Digong.,“Kung matatandaan n’yo nu’ng nakaraang SONA, hindi lamang isang agenda ang binanggit para sa mga OFWs.,Unang-una binigyan n’yang diin ang pagpataw ng mataas at mas matinding batas laban sa mga illegal recruiter at human traffickers at ganun din isinulong n’ya rin ‘yung pag-extend ng passport validity at pagpa­patayo ng separate department sa mga OFWs. So three-point agenda ‘yan na kailangang-kailangan talaga ng ating sektor,” anang kongresista.,Bilang tugon sa mga inilahad ng Pangulo ay may pansuporta umano siyang mga panukala na inihain sa Kamara na ina­asahang makapagpapatibay rito.,Kahapon ay naglabas rin ng kanyang saloobin ng pagkadismaya si Bertiz kaugnay sa pag-veto noon ni dating Pangulong Noynoy Aquino sa P100M legal assistance para sa mga kababayang OFWs na problemado sa abroad.,“Bawat beneficiaries ay mabigyan ng tulong pinansiyal, ang nakakalungkot lang ay may ilang daang libong problemadong workers sa buong mundo alam na alam natin na kulang na kulang pero vineto n’ya pa ‘yun that is a legal assistance fund.,Ang nakakalungkot pito ang napugutan, ilan ang nakakulong 300 nasa death row tapos ilan pa ang mga nakakulong pero nagsosoli pa sila ng legal assistance fund which is kung kokompyutin mo kulang na kulang,” ani Bertiz.",,
Ping nag-give way kay  De Lima sa EJK probe,,"Ipinaubaya na ni Sen. Panfilo ‘Ping’ Lacson kay Sen. Leila de Lima na pangunahan ang pagkalkal sa extrajudicial killings (EJK) kaugnay sa anti-drug war campaign ng administrasyong Duterte.,“Kasi ina-anticipate ko…Ang akala ko kasi sa komite ko mapupunta ‘yung resolution ni Sen. (Leila) De Lima, pati ‘yung death penalty. Pero hindi naman napunta sa komite ko mas mabuti na rin para makapag-focus ako sa usapin ng illegal drugs. Nagkaroon ng referral sa aking komite binasa ko ‘yung mandate ng jurisdiction ng aking komite malawak din eh. Pagka pinag-usapan natin ‘yung extra-judicial killings puwede rin talagang ma-refer dun sa komite ko,” kwento ni Lacson sa isang panayam kahapon.,“Pero nag-apela si Senator De Lima gusto niya talagang mapunta doon sa Committee on Justice and Human Rights so nu’ng pinagbigyang timbang ng Bills and Index ‘yung aspeto ng human rights kasi kung extrajudicial killings ang sinasabi ng usapin ay may kinalaman talaga sa violation ng human rights,” paliwanag pa ni Lacson.,“Hindi na rin ako kumontra,” dagdag ng senador.",,
May pruweba sa 2 narco general — DILG,,"Kinumpirma kahapon ni Department of Interior and Local Government (DILG) Sec. Mike Sueno na mayroong prima facie evidence na nakita ang probe team ng DILG laban sa dalawa sa tatlong aktibong police gene­rals na iniimbestigahan ngayon dahil sa pagkaka­sangkot ng mga ito sa illegal drugs.,Ang tatlong aktibong police generals na kabilang sa limang pinanga­lanan mismo ni Pangulong Rodrigo Duterte na sangkot umano sa illegal drugs ay sina Police Director Joel Pagdilao, Chief Supt. Edgardo Tinino at Chief Supt. Bernardo Diaz.,Ayon kay Sueno, may nakitang mga ebidensya laban sa dalawang heneral at sapat na ito para isulong ang asunto.,Binigyan pa nito ng 10 araw ang mga imbes­tigador para makakuha ng sapat na ebidensya sa ikatlong heneral.,Hindi muna pinanga­lanan ng kalihim ang dalawang heneral, dahil target umano ng DILG na sabay-sabay isampa ang kaso laban sa tatlong heneral.,Sa panig ni retired General Marcelo Garbo, korte na umano ang bahalang mag-imbestiga, habang ang kaso ni Daanbantayan Mayor Vicente Loot na dati ring heneral ng PNP ay DILG na rin ang may hawak.",,
"“Gawa ko, sinuot ng Presidente!”",,"Hanggang ngayon ay tila nakalutang pa rin sa sobrang kaligayahan ang 68-anyos na sapatero sa Marikina dahil sa pagsusuot ni Pangulong Rodrigo Duterte ng kanyang ginawang sapatos at umorder pa ito ng isa pang pares na itim naman.,Ayon kay Rolando Santos, isang beteranong manggagawa ng sapatos sa Marikina na may sariling sapatusan sa kanyang bahay, hindi niya inasahan na isusuot at magugustuhan ng Pangulo ang gawa niyang sapatos.,Kaya naman laking tuwa niya nang isuot ito ni Pangulong Duterte nang harapin sa Malacañang si US Secretary of State John Kerry noong Miyerkules.,“Nu’ng maisukat ayos na ayos. Papaano ko daw nagawa ‘yon nang wala namang sample o sukat…at nagkasya,” natutuwang kuwento ni Mang Rolando. “Hindi ako makapaniwala. Biruin mo, gawa ko nasuot ng Presidente,” tuwang-tuwa nitong pahayag.",,
"Parak noon, tulak ngayon binulagta",,"Bulagta ang isang da­ting pulis na umano’y nakatalaga sa Southern Police District, matapos ang tangkang panlalaban sa mga tauhan ni P/Supt. Christopher Olazo ng Bacoor City Police sa Cavite, kahapon ng umaga.,Kasama ang may-akda nang akmang ihahain ang search warrant laban sa drug personality na si Romeo Flores @ Romy Palacio, 43-anyos, ng Blk 8 Lt 17-18 Cristal St., Mary Homes Subdivision, Molino 4, Bacoor City, Cavite, pa­sado alas-sais ng umaga kahapon.,Armado ang suspek ng cal. 380 nang makaengkuwentro ang mga operatiba sa loob mismo ng bahay nito at sa palitan ng putok ay walang buhay na humandusay ang dismissed na sa serbisyong suspek.,Narekober sa bahay nito ang ilang sachet ng shabu, drug para­phernalia at weighing scale.,Habang pinopro­seso ng SOCO ang bangkay ay nakunan pa ito ng 2 plastic sachet ng shabu sa kanang bulsa.,Lumalabas rin sa panayam ng Abante sa mga kalapit bahay ng suspek na sakit ng ulo nila ito sa tuwing magsisiga-sigaan sa lugar, nanunutok at namamalo pa umano ito ng baril at diumano’y mga de-kotse pa ang mga nagpupuntang mga kli­yente.",,
Operasyon vs Sayyaf sa ARMM pinaigting,," — Pinaigting ng militar ang operasyon nito laban sa Abu Sayyaf sa Autonomous Region in Muslim Mindanao matapos na mapatay ang 6 na miyemrbo nito sa lalawigan ng Basilan at Sulu, ngunit 11 sundalo rin ang sugatan sa nasabing labanan.,Sinabi kahapon ng Western Mindanao Command na walang humpay­ ang opensiba sa Abu Sayyaf, ngunit tikom naman ang bibig ng mga opisyal ukol sa mga dayuhang bihag ng radical na grupo. Sa Basilan ay 2 Abu Sayyaf ang napaslang at nakilala ito na sina Radzmil Jannatul at Guro Arah.,Nabawi rin ng mga sundalo ang bangkay ng dalawa at gayun din ang isang .50-caliber machine gun na naiwan ng Abu Sayyaf sa bayan ng Tipo-Tipo na kung saan ay nagsimula ang sagupaan kamakalawa.,Nailikas naman agad sa Zamboanga City ang 9 na sundalong sugatan sa labanan.,Apat na Abu Say­yaf din umano ang napatay ng mga tropa sa Barangay Langpas sa bayan ng Indanan sa Sulu at 2 sundalo ang sugatan. Nakuha rin ng mga tropa ang bangkay na apat na rebelde.,Walang balita sa 5 Malaysian tugboat crew members na dinukot kamakailan sa Sabah at dinala umano sa Basilan, gayun din sa 10 Indonesian sailors na hinila ay di-kalayuan sa Tawi-Tawi at dinala naman sa Sulu.",,
CONASS ‘BUGBOG SARADO’ AGAD!,,"Bumubuwelo pa lang, bugbog-sarado na sa negatibong mga reaksyon ang Constituent Assembly (ConAss) bilang paraan ng pagretoke sa Saligang Batas para isulong ang ‘pet project’ ng admi­nistrasyong Duterte na pagbabago ng porma ng gobyerno ng Pilipinas tungo sa federalism.,Kamakalawa ay sinabi ni House Speaker Pantaleon ‘Bebot’ Alvarez na mas gusto na raw ni Pangulong Rodrigo Duterte na idaan sa ConAss sa halip na sa Constitutional Convention (ConCon) ang Charter change (ChaCha).,Pero isa sa unang pumalag dito si Sen. Panfilo Lacson na sa kanyang tweet ay nagsabing, “CON-ASS vs CON-CON: ASSHOLE vs CONCEIVER. Take your pick, citizen.”,Wala pang naghain sa Senado ng resolusyon para sa pag-convene ng ConAss, bagkus marami ang naghain ng ConCon bill, isa na rito ang Resolution of Both Houses (RBH) No. 1 na inihain ni Senate President Pro-Tempore Franklin Drilon.,Sa panukala ni Drilon, giit nito na magkaroon ng halalan ng magiging delegado ng ConCon sa Enero 2017 upang siyang magsagawa ng pag-amiyenda ng Konstitusyon.,Ipinanukala pa ni Dri­lon na ang mga tumakbo sa May 9 elections ay hindi na maaaring tumakbo pang delegado ng ConCon.,Layunin nito na masigurong walang anumang interes sa kakalikuting Saligang Batas ang mga delegadong uupo para isakatuparan ang ChaCha.,Pero giit ni Alvarez, malaki umano ang matitipid kung ang mga nakaupo nang mambabatas sa 17th Congress ang magreretoke sa Konstitusyon.,Giit naman ni Akbayan partylist Rep. Tom Villarin, “A constitutional assembly under a supermajority in both chambers of Congress is like having zombies to rewrite our Constitution.”,Si Villarin ay miyembro ng tinatawag na “Legitimate 8” na minorya ng Kamara.,Maging si Kabayan partylist Rep. Harry Roque na naniniwalang hindi magiging pulido ang Konstitusyon na ipapasa ng ConAss dahil tiyak na mamadaliin ito lalo na’t may sapat na pu­wersa aniya ang liderato ng Kongreso.,“Mare-railroad lang ang proseso,” text message pa ni Roque dahil posibleng gamitin, lalo na sa Kamara, ang puwersa ng supermajority na umaabot sa 252 para maipasa agad ito.,Sa panig naman ni Ifugao Rep. Teddy Baguilat, ang political reforms na nais makamit ng Duterte administration ay hindi mangyayari kapag itinuloy ang kanilang ConAss imbes na ConCon ang mag-amyenda sa Saligang Batas. ,Hinimok din ng Ma­kabayan bloc si Speaker Alvarez na pag-isipang mabuti ang pamamaraang gagamitin sa pagretoke sa Konstitusyon para bigyan-daan ang federal system at sana ay i-reconsider ang ConAss dahil sadyang hindi umano ito katanggap-tanggap.,“ConAss will not be acceptable to the people as they perceive Congress to be dominated by political dynasties and fear that vested and self-serving interests would inevitably influence proposed changes to the Constitution,” ayon sa inilabas na pahayag ng Makabayan bloc.,Nanindigan ang mga kasapi ng progresibong grupo sa Mababang Kapulungan ng Kongreso na mahigpit nilang tututulan ang anumang pagsisikap na baguhin ang Konstitusyon sa pamamagitan ng ConAss.,“We thus urge Speaker Pantaleon Alvarez to reconsider his stance,” anang grupo. ,Dahil sa dami ng negatibong reaksyon, sinabi naman kahapon ni presidential spokesman Ernesto Abella na hindi pa pinal na sa ConAss idadaan ang ChaCha dahil patuloy pa umanong pinag-aaralan ang dalawang opsyon.,Dumipensa rin si Budget Sec. Benjamin Diokno sa mga batikos at sinabing, “Walang problema ang cost, kung kaya natin, kaya natin kasi this is a major overhaul of the Constitution, at nararapat naman na talagang baguhin ang Saligang Batas. Ang basa ko d’yan, nagmamadali si Presidente sa pagbabago.” ",,
"29 minaltratong OFWs sa Kuwait, uuwi na",,"Dalawampu’t siyam na mga overseas Filipino worker (OFW) ang inaasahan na darating sa Pilipinas sa susunod na linggo mula sa bansang Kuwait.,Ito ang pahayag kahapon ng Overseas Welfare Workers Administration (OWWA) matapos ang pag-pro­seso ng kanilang mga dokumento.,Ayon kay Yolanda Peñaranda, ng Repatriation Division ng OWWA sa Agosto 1 ng gabi darating sa Pilipinas ang 29 na OFW na pawang mga domestic helper sa Kuwait.,Sinabi ni Peñaranda, ang mga nasabing bilang ng mga OFW ay naayos na ang kanilang mga papeles sa pamamagitan ng tulong ng Philippine Overseas Labor Office (POLO) sa Kuwait.,Aniya, iba’t iba ang mga trabaho ng mga nasabing OFW ilan dito ay mga kasambahay na nakakaranas ng hirap ng buhay doon sa Kuwait.,“Karamihan dito ay minamaltrato ng kanilang mga amo, hindi pinapa­kain sa hustong oras at iniipit pa ang mga suweldo kaya’t gusto na nilang umuwi sa Pinas” dagdag pa ni Peñaranda.,Base sa kanilang natanggap na report mula sa POLO, halos nasa apat hanggang limang buwan inayos ang mga dokumento dahil ang iba dito ay walang pasaporte at exit visa dahil tumatakas sila sa kanilang mga amo.,Dahil may mga employer na kinukuha ang passport ng OFW na namamasukang kasambahay sa kanila kaya’t sa oras na tumakas ito ay wala itong bitbit na pasaporte.,Idinagdag pa ni Peñaranda, ang mga dara­ting na OFW sa susunod na linggo ay kanila itong sasalubu­ngin sa Ninoy Aquino International Airport (NAIA) Temrinal 1 at agad nilang dadalin sa tanggapan ng OWWA sa Pasay City.,“Tutulungan po namin sila sa pag-uwi sa kani-kanilang probinsiya sa pamamagitan ng pagbigay ng financial support at iba pang tulong na ibinibigay ng gobyerno” dagdag pa nito.",,
"7 kampo-militar, kasadong drug rehab  center",," — Iginagayak na ang pitong malalaking kampo ng Philippine Army (PA) bilang mga rehabilitation center ng mga sumukong drug dependents na aabot na sa mahigit 120,000 ang bilang sa buong bansa.,Matatandaang sa isi­nagawang State of the Nation Address (SONA) ni Pangulong Rodrigo Duterte noong Hulyo 25 ay inihayag ang pagtatayo ng mga rehab centers sa mga military camps.,Sa nakaraang pagbisi­ta ni Pangulong Duterte rito, sinabi ni National Security Adviser Hermogenes Esperon na isa sa natalakay sa command conference ang ukol dito.,Ang Fort Magsaysay na tahanan ng 7th Infantry Division na may sari­ling ospital, ay pinakamalaking military installation sa buong Pilipinas.,Para rin kay P/Chief Supt. Aaron Aquino, regional director ng Gitnang Luzon, ideal ang Fort Magsaysay para sa mga drug patients.,Tinuran pa nito na potensiyal na drug rehabilitation center ang Camp Servillano Aquino sa Tarlac.,Kinokonsidera rin ang Camp Tecson sa San Miguel, Bulacan; Camp General Basilio Navarro sa Western Zamboanga City; Camp Peralta sa Capiz; at Camp Lapu-Lapu sa Cebu.,Maging ang mga opis­yales ng Nueva Ecija Peace and Order Council ay ipinasyang gawin ang governor’s guest house sa Pantabangan bilang rehabilitation center ng mga drug dependents sa Nueva Ecija.",,
Cleric nagpakasal sa paslit,,"Inaresto ng mga awtoridad ang isang 60-an­yos na Afghan cleric matapos nitong pakasalan ang isang 6-anyos na babaeng paslit sa bansang Afghanistan.,Ayon sa depensa ni Mohammad Karim, na nakadetine ngayon sa Central Ghor Province, ibinigay umano sa kanya ang paslit ng mga magulang nito bilang “religious offering”.,Gayunman, nang tanungin ang mga magulang ng paslit, sinabi ng mga ito na dinukot ang bata sa Western Heart province.,Sinabi ni Masoom Anwari, head ng Women’s Affairs Department sa Ghor na hindi umano makapagsalita ang bata at paulit-ulit lamang nitong sinasabi ang katagang “I am afraid of this man”.,Ang bata ay nasa isang pambabaeng shelter sa Ghor at paparating na ang kanyang mga magulang para siya’y kunin.,Ang pag-aresto kay Karim ay kasunod ng pagsunog sa isang 14-anyos na dalagitang buntis sa Ghor na ikinagulat sa Afghanistan.",,
Magbiyenan na ‘tulak’ patay sa engkuwentro,,"Isang gun-runner at kanyang biyenan na sangkot din sa illegal drug activities ang napatay makaraang makipagbarilan sa pinagsanib na ope­ratiba ng San Miguel PNP at Regional Intelligence Unit 3 (RIU 3) na nakatakdang maghain ng search warrant sa Sitio Manilao, Barangay. Bulualto, San Miguel, Bulacan kamakalawa.,Kinilala ni P/Supt.Joel Estaris, San Miguel police chief, ang mga napatay na sina Jeffrey Sanchez y Masilang, nasa hustong gulang na number 8 sa Target drug personalities sa Gapan City, Nueva Ecija at kanyang biyenang si Guillermo dela Cruz, kapwa nakatira sa Brgy. Bulualto, San Miguel.,Ang mag-biyenang suspek ay kapwa nagtamo ng mga tama ng bala sa katawan at nakakuha ang awtoridad ng isang caliber .45 pistol, dalawang kalibre 38 rebolber, isang Armscor 12 gauge shotgun, isang caliber 9mm KG9 pistol, isang caliber 22 airgun with scope, M26 fragmentation grenade, mga bala, shabu at paraphernalias.",,
Pamilya Veloso umapela kay Pangulong Duterte,,"Umaasa ang pamil­ya ni convicted drug trafficker Mary Jane Veloso na tutugunan ni Pangulong Rodrigo Duterte ang kanilang liham na humihingi ng tulong para makalaya ito sa pagkakakulong sa bansang Indonesia.,Base sa pahayag ng mag-inang Celia at Marites Veloso, gumawa sila ng isang sulat para kay Pangulong Duterte para maipaabot ang kanilang apela na tulungan silang makalaya ang kanyang anak na si Mary Jane.,Ayon kay Marites, kapatid ni Mary Jane, nagbakasakali sila na makausap ang Pangulo noong nagtungo ito sa Nueva Ecija subalit nabigo sila na makausap ito kaya’t ibinigay na lamang niya ang sulat sa isang tauhan ni Pangulong Duterte.,Masidhi ang kanilang pakiusap sa Pangulo na isalba ang buhay ng kanyang kapatid na nakapila sa parusang bitay sa Indonesia.,“Ilan taon din po ka­ming lumapit sa gobyerno nang panahon ng admi­nistrasyon Aquino, halos pabalik-balik kami at iisa lamang po ang sagot nila sa amin na gagawin daw po nila ang lahat ng magagawa nila pero inabot na po ng limang taon wala po kaming nakitang tulong nila.,Kaya’t umaasa kami ngayon kay Pangulong Duterte na matulungan ang aking anak na makalaya” pahayag ni Ginang Celia.,Nabatid na taon 2010 nang maaresto ng mga awtoridad si Mary Jane sa Indonesian airport matapos makuhanan ng heroin na umaabot sa 2.6 kilograms sa kanyang bagahe na itinangka nitong ipuslit.,Dumanas ng katakut-takot na mga pasakit si Veloso dahil sa droga na ipinadala sa kanya ng recruiter na si Maria Kristina Sergio.,Agad na ikinulong at sinampahan ng kaso si Veloso at makalipas ang ilang taon ay napabilang na sa hanay ng bibitayin sa nasabing bansa.,Gayunman, dahil na rin sa pakikipag-ugna­yan noon ni Pangulong Noynoy Aquino kay Indonesian President Joko Widodo ay naipagpaliban ang pag-firing squad kay Veloso.,Nakasalalay ang buhay at kapalaran ni Veloso sa mga sasabihin ni Sergio matapos itong sumuko sa mga awtoridad., “Pangulong Duterte, kayo na lamang po ang pag-asa namin na makalabas ng kulungan at mai­ligtas sa bitay ang akin anak.,Hirap na hirap na po siya sa kulungan. Sana po matulungan mo kami gusto ko na pong makapiling ang aking anak,” panawagan pa ni ginang Celia.,Umaasa pa rin ang pamilya Veloso na uusad ang kaso upang mapatunayang biktima lamang si Mary Jane sa nabanggit na kaso.,Sa kasalukuyan, itinuloy na ng bansang Indonesia ang firing squad sa mga dayuhan gayundin sa sarili nilang mamamayan na nahatulan ng parusang kamatayan kaugnay ng kaso sa iligal na droga.,Nabatid na nasa 152-katao ang naka­hanay sa death row sa Indonesia at kabilang dito sa Veloso at mga dayuhang mula sa France at Britain.",,
11K OFWs balikbayan bago mag-Pasko,,"Maagang Christmas gift ang naghihintay sa tinatayang 11,000 stranded overseas Filipino workers (OFWs) Saudi Arabia kabilang na ang mga nagbebenta ng dugo at namumulot ng gulay na kababayan na pa­wang nawalan ng hanapbuhay sa naturang bansa.,Mahigpit na imo-moni­tor ni ACTS-OFW Party-list Aniceto ‘John’ Bertiz III ang ipinangako ng gobyernong Duterte na maiuwi ang mga kababa­yang distressed sa Saudi.,Binanggit pa ng mambabatas na bago pa man nito maihain ang resolusyon ay tumulak na agad ang joint crisis committee pa-Saudi para alamin ang kondisyon ng mga stranded OFWs.,Inalis na umano ng Ministry of Labor at Fo­reign Affairs ng Saudi Arabia ang penalty sa mga expired na Iqama o work permit dahil sa mga nabangkaroteng kumpanya sa Saudi.,Ipinangako ni Bertiz sa mga OFWs na imo-monitor ng maigi ang ipi­nangako ng gobyernong Duterte na maipatupad hanggang sa buwan ng Disyembre ay mapauwi na ang libu-libong distressed OFWs sa Saudi.",,
"Oplan Galugad: Cellphone, sim card na lang ang nalambat",,"Muling nagsagawa kahapon ng Oplan Galugad ang mga miyembro ng Philipppine National Police (PNP) – Special Action Force (SAF) na siyang nagbabantay nga­yon sa New Bilibid Prison (NBP).,Ayon kay NBP Public Information head Eusebio del Rosario, isinagawa ang operasyon mula alas-siyete hanggang alas-11:00 ng umaga. Kabilang sa sinuyod ay ang building 1 at 6 na matatagpuan sa quadrant 1 ng NBP.,Sa naturang paggalugad ay wala na umanong nakuhang droga at maging armas at patalim at sa halip ay mga cellphone at sim card na lamang ang nasamsam ng mga awtoridad.,Ang naturang Oplan Galugad ay pang-36 na sa kanilang operasyon.,Nitong Miyerkules lamang ay sinuyod din ang quadrant 2 ng naturang kulungan kung saan nakakumpiska pa rin ng droga, cellphone, electro­nics, bladed weapon. Bukod dito, may nakuha ring halos P700K cash money.",,
Sympathy ride ikinasa,,"Maglulunsad ngayon ng sympathy ride ang bi­king community sa Metro Manila para sa pinaslang na siklistang si Mark Vincent Geralde.,Alas-kuwatro ng ha­pon ngayong araw ay mag-a-assemble ang mga lalahok sa sympathy ride na pasisimulan sa Luneta, Maynila at magtutu­ngong Mall of Asia, Pa­say; Camp Crame, Quezon City at P. Casal Street sa Quiapo kung saan binaril ang biktima.,Ito’y bilang panawagan na bigyang kataru­ngan si Geralde na pinagbabaril ng Army reser­vist na si Private Von Martin Tanto, sa Quiapo, Maynila, noong Lunes.,Mag-aalay ng dasal ang grupo sa mismong pinangyarihan ng krimen bago magtungo sa pune­raryang pinaglalagakan ng labi ni Geralde sa St. Peter Chapel sa Quezon City.,Magkakaroon din ng unity ride sa Linggo para sa pinaslang na siklista.,Inaabangan na ng Manila Police District (MPD) ang naarestong reservist na itinuturong bumaril at nakapatay sa gaming attendant na si Geralde noong Lunes ng gabi sa may P. Casal St. Quiapo, Maynila.,Naaresto umano si Tanto ng Philippine Army Intelligence Group dakong alas-11:40 ng umaga na naglalakad kasama ang kanyang asa­wang buntis sa may Brgy. Mangat, Milagros Masbate.,Sinabi ni Armed For­ces public affairs chief Colonel Edgard Arevalo na tinrabaho nila si Tanto at inaasahan na pupunta ito sa lugar dahil alam nilang may mga kamag-anak ito doon.,“Hindi naman siya nanlaban at mahinahon naman siyang sumama,” ayon kay Arevalo.,Si Tanto ay dadalhin sa MPD matapos ang isina­gawang Standard Opera­ting Procedure (SOP) para sa mga naarestong criminal.,Una nang iniwan ni Tanto ang kanyang pulang Hyundai EON na may conduction sticker­ na MO 3745 sa bahay ng kanyang kanyang ba­yaw na si Jonathan Leano sa Brgy. Kirang, Aritao, Nueva Vizcaya pero natunton ng Highway Pat­rol Group at Aritao PNP.,Ang sasakyan ni Tanto ay nasa bakuran na ng MPD upang suriin.,Ayon kay PSInsp. Rommel Anicete, hepe ng MPD-homicide section kaagad na isasampa ang demanding murder at frustrated murder laban kay Tanto sa Manila Prose­cutors Office kaugnay sa pagkamatay ni Geralde at malu­b­hang pagkasugat ni Rocell Bondoc, 2nd year college therapy student ng Unibersidad ng Manila.,Tiniyak naman ni MPD Director PSSupt. Joel Napoleon Coronel na walang mangyayaring masama kay Tanto sa pagdating nito ngayong umaga sa Manila Police District mula sa kustodiya ng Police Regional Office Camp Simeon Ola sa Legazpi City.,“No harm will come to him, I assure you that,” ayon kay Coronel dahil mas mabuting makitang buhay si Tanto at pagbayaran ang kanyang ginawang kasalanan.,“By 9 or 10 a.m. tomorrow (Saturday), he will be here at the district office,” ayon kay Coronel.,Si Tanto ay kaagad na isasailalim sa ‘inquest procedure’ habang ang mga pamilya ng mga biktima ay aasistihan ng mga abogado sa Public Attorney’s Office (PAO) sa pagsasampa ng kasong murder at frustrated murder laban sa biker killer.,Ibibigay umano sa civilian informant na nakapagturo sa kinaroroonan ng road rage suspect ang pabuya na inanunsyo ng lokal na pamahalaan ng Maynila at Caloocan.,Nabatid na may kabuuang P200K ang patong sa ulo ni Tanto makaraang magbigay ng tig-100 libong piso ang Pamahalaang Lungsod ng Maynila at Caloocan.,Samantala, hinihintay pa ng MPD ang resulta ng ballistic exami­nation na ginawa sa Kampo Crame sa nakuhang basyo ng bala mula sa pinangyarihan ng krimen.,Sa pamamagitan ng nasabing pagsusuri, malalaman kung magtutugma ang mga basyo sa lisensyadong mga armas ni Tanto.",,
PDU30 kay FVR: Iwasan ang komprontasyon,,"Nais ni Pangulong Rodrigo Duterte na magkaroon lamang ng pag-uusap sa Chinese government sa isyu ng West Philippine Sea si dating Pangulong Fidel Ramos na itinalagang special envoy sa Beijing at iwasan ang anumang komprontasyon.,Sinabi ni Presidential Spokesperson Ernesto Abella na ang papel na gagampanan ni Ramos sa China dispute ay isa sa mga natala­kay sa nakalipas na National Security Council meeting, wala umanong guidelines na susundin si Ramos sa pakikipagusap nito sa China at ta­nging ang bilin ay iwasan na magkaroon ng komprontasyon.,“They are not nece­ssarily instructions but these are principles of wisdom about how to go about the conversation – that you can start with things they agree on and not necessarily begin from an adversa­rial or insistent position,” paliwanag ni Abella.,Una nang sinabi ni Pangulong Duterte na nais nyang magkaroon muna ng pagkakataon na makausap ang Chinese government bago pa man magkaroon ng demand ang Pilipinas base na rin sa paborableng desisyon ng international court.,“Let Ramos navigate and maybe, when the final talks are there and we are face-to-face with China, that will be the time to be frank with each other,” nauna nang pahayag ni Pangulong Duterte.,Wala namang eksaktong petsa ang pamahalaan kung kailan lilipad patungong Beijing si Ramos, ayon kay Abella nais nilang paghandaan muna itong mabuti at hindi naman umano ito dapat madaliin.",,
"DEL ROSARIO, CUISIA DISMAYADO KAY YASAY",,"Diskuntento ang mga dating opisyal ng Department of Foreign Affairs (DFA) sa ginawang pangu­ngumbinse ni Secretary Perfecto Yasay sa mga miyembro ng Association of Southeast Asian Nations (ASEAN) sa inilabas ng desisyon ng Uni­ted Nation arbitral tribunal.,Paniwala nina dating DFA Secretary Albert Del Rosario at dating Ambassador to the United States Jose Cuisia Jr. na kulang ang ginawa ni Yasay na pagkampanya para makuha ang suporta ng ASEAN sa Pilipinas laban sa China.,Magugunitang sa inilabas na traditional joint statement ng 10 ASEAN foreign ministers noong Hulyo 25 matapos ang pagpupulong ng mga ito sa Vientiane, Laos ay hindi nabanggit ang makasaysayang desisyon ng international tribunal noong Hulyo 12 sa maritime case na isinampa ng Pilipinas laban sa China noong 2013.,“Ideally he (Yasay) should have stood strongly for promoting the arbitration ruling as being part of the final statement,” ­ayon kay Del Rosario sa gitna ng testimonial luncheon na inorganisa ng business community para kay Cuisia at kay US Ambassador Philip Goldberg.,Gayunman, aminado si Del Rosario na mahirap maglabas ng komento sa nasabing usapin dahil sa hindi nito batid ang tunay na pangyayari.,“It’s very difficult to make a comment unless you are President so I don’t know what the circumstances were,” aniya.,Sa panig naman ni Cuisia, sinabi nitong dapat na kinumbinse ni Yasay ang ASEAN countries na maglabas ng pahayag sa nasabing usapin sa South China Sea.,Hindi naitago ni Cuisia ang pagkadismaya,“Why can’t ASEAN say that? Is it because we are so afraid to upset China? China has been bullying us for so many years, harassing our fishermen, intimidating our patrol aircraft and Navy. They have illegally built islands on three of the reefs which are part of our exclusive economic zone,” giit ni Cuisia.",,
China ‘di target ng EDCA,,"Nilinaw ng Armed Forces of the Philippines (AFP) na hindi target ng Enhanced Defense Coope­ration Agreement (EDCA) ang bansang China.,Sinabi ni AFP spokesman Brig. Gen Restituto Padilla, na walang intensyon ang Pilipinas na gamitin ang EDCA bilang pang-depensa sa China kahit pa umano pinaboran na ng arbitration court ang Pilipinas sa isyu ng agawan ng teritoryo sa West Philippine Sea (WPS).,At sa halip sinabi ng opisyal na pandagdag lang umano ang EDCA sa una nang Mutual Defense Treaty ng Estados Unidos at ng Pilipinas.,Nilinaw din nito na ina­asahan umano ng AFP mula sa EDCA ay ang pagtulong ng Amerika sa pagpapalakas ng sistemang pangdepensa ng Pilipinas at ang pag-alalay sakaling may sakunang tumama sa bansa.",,
IGAPOS AT IPAHATAK!,,"“Talian siya at ipahatak sa RORO!”,Ito ang galit na pahayag ng ina ng nasawing siklista na si Mark Vincent Geralde makaraang malamang ,sa Quiapo road rage shooting na si Vhon Tanto na siyang pumatay sa kanyang anak.,Ayon kay Nanay Malou, ayaw  niyang makita nang personal ang suspek at ipinakikiusap niya ito sa nga awtoridad na huwag na silang pagharapin bagkus ay sa korte na lamang sila magkita kung sakali.,Nagpapasalamat din si Nanay Malou sa lahat ng mga tumulong at kumilos upang madakip ang suspek kasabay ng kanyang kahilingan na sana ay huwag namang mauwi sa wala ang ginawang pagsisikap ng mga awtoridad na mahuli ang sa­larin.,“Malungkot ako kasi nawalan ako ng anak, pero masaya na din ako kasi mabibigyan ng katarungan ang kanyang pagkamatay” ayon pa kay Nanay Malou.,Kasalukuyang nakaburol si Mark Vincent Geralde sa St. Peter Chapel sa Mayon, Quezon City at nakatakdang ili­bing sa araw ng Martes ganap na alas-nuwebe ng umaga.,Inaasahan din na makikipaglibing ang grupo ng mga siklista bilang pakikidalamhati at pagsuporta sa pamilya ng biktimang si Mark Vincent.,Isa si Public Attorney’s Office Chief Atty. Persida Acosta Rueda sa dumalaw sa burol ni Mark Vincent at nangako umano ng suporta sa pamilya tungkol sa kaso ng biktima.",,
"‘No parking, no car’ seseryosohin na!",,"Seryoso ang Mababang Kapulungan ng Kongreso na pagbawalan ang mamamayan na bumili ng sasakyan na walang maipakitang katibayin na mayroon itong pagpaparadahan sa kanilang bahay bilang bahagi ng paghahanap ng solusyon na resolbahin ang problema ng trapiko sa bansa.,Hindi lang sa Metro Manila ito ipapatupad, ayon kay House deputy Speaker Raneo Abu kundi sa Metro Cebu, Metro Davao at iba pang highly urbanized cities na problemado na sa trapiko dahil kahit saan-saan ay nagpaparada na lang ang mga motorista dahil wala silang sariling paradahan.,Sa ilalim ng kanyang House Bill 1991 o “Proof of Parking Act”, hindi papayagan ang sinumang mamamayan na bumili at magparehistro ng sasakyan kung wala itong maipakitang katibayan na mayroon itong pagpaparadahan.,“Motor vehicle owners should be made responsible to provide a permanent parking space for their private vehicles, whether this is made an integral part of their house or building structure or leased facility,” ani Abu.,Sinabi ng mambabatas na maraming kalsada sa Metro Manila, Metro Cebu, Metro Davao at iba pang mauunlad na siyudad sa bansa na pinaparadahan ng mga residente na nakabili ng sasakyan subalit walang sariling paradahan.,“The problem with traffic is not only confined in the big city streets such as EDSA, and congestion isn’t isolated in the vicinity of Manila ports – the motor vehicles that continue to occupy the side streets, parked and idle, push carts, litters of all kind have been eyesores and a hindrance to foot and automobile traffic in most of our streets,” ani Abu sa kanyang panukala.,Kapag naging ganap nang batas ito, kailangang magpakita muna ng katibayan na mayroong parking space ang isang car buyer bago ito bentahan ng sasakyan dahil kung wala ay hindi puwedeng irehistro sa Land Transportation Office (LTO).",,
P.1M SA ULO NG ‘BIKER KILLER’,,"Nagbigay ng P100,000 reward si Manila Mayor Joseph Estrada para sa sinumang makapagbibigay ng impormasyon sa kinaroroonan ng tinutugis na Philippine Army (PA) reservist na si Vhon Tanto, suspek sa pagpaslang sa 35-anyos na siklista noong Hulyo 25 ng gabi sa may P. Casal, Quiapo, Maynila.,Naniniwala naman si MPD Director PS/Supt. Joel Napoleon Coronel na dahil sa ipinagkaloob na reward ni Estrada lalong liliit ang mundo ni Tanto.,Kasabay nito, muling panawagan si Coronel kay Tanto na sumuko na at harapin na lamang ang kasong isinampa laban sa kanya sa pagpatay sa biktimang si Mark Vincent Geralde.,Sa pinakahuling impormasyon ng pulisya na-track si Tanto sa bandang norte pero nahinto ang pagtugaygay dito matapos na patayin ang kanyang cellphone.,Ayon kay PNP Highway Patrol Group (HPG) Director Senior/Supt . Antonio Gardiola, nakita na ang pulang Hyundai Eon na may conduction sticker na MO3745 na pag-aari ng suspek na iniwanan umano nito sa kanyang ba­yaw sa Aritao, Nueva Vizcaya at posible umanong sumakay na lang ito ng pampublikong bus na patungo ng Metro Manila subalit maaring hindi rin ito bu­malik at bumaba na lang sa isang lugar upang magtago sa batas.,Tiniyak naman ni Sr/Supt. Gardiola na hindi titigil ang HPG katuwang ang iba pang PNP units maging ang National­ Bureau of Investigation (NBI) hanggat hindi nahuhuli ang suspek.,Kasabay nito ay umapela na rin si Sr/Supt. Gardiola kay Tanto na sumuko na lamang upang hindi na magkapatung-patong pa ang kinakaharap nitong kaso at hindi na maging peligroso pa sa buhay nito at sa kanyang situation.,Tiniyak naman ng HPG na madadala na ng kanilang mga tauhan ang nasabing sasakyan sa PNP Camp Crame.,Nanawagan din ang Armed Forces of the Philip­pines (AFP) kay Tanto na sumuko na ito sa reserve command at huwag nang kaladkarin ang ahensiya.,Ayon kay AFP Reserve Command Brig. Gen. Leoncio Ciruray Jr. na wala sa serbisyo si Tanto nang maganap ang krimen at hindi rin umano kinukunsinti ng sandatahan ang ganitong gawain.",,
GLORIA POWER RAMDAM NA,,"Bigatin ulit ang da­ting ni ex-President at ngayo’y Pampanga Rep. Gloria Macapagal-Arroyo sa Mababang Kapulungan ng 17th Congress dahil isa ito sa bibigyan ng pamumunuang komite ng liderato ng Kamara.,Ayon kay House majority leader Rodolfo Fariñas, malaki ang posibilidad na mabigyan si Arroyo ng pamumunuang komite.,Sa mga nagdaang Kongreso ay walang na­ging mahalagang papel si Arroyo dahil nakadetine ito sa Veteran’s Memorial Medical Center (VMMC).,Si Arroyo ay nasa ikatlong termino na bilang kinatawan ng Pampanga sa Kamara.,Kasabay nito ay ina­bisuhan ni Fariñas ang mga kasamahan sa Kamara na antabayanan na lamang ang kumpletong listahan ng chairmanship.",,
Cyclist killer suspect arestado,,"Arestado na nitong Biyernes ang Quiapo road rage suspect na si Vhon Tanto ng Philippine Army (PA) sa Barangay. Poblacion, Milagros, Masbate.,Si Tanto ang primary suspect sa pamamaslang sa 35-anyos na siklistang si Mark Vincent Geralde noong Hulyo 25 ng gabi sa P. Casal, Quiapo, Maynila.,Kamakailan ay may , sa sinumang makakapagbigay ng impormasyon sa kinaroonan ni Tanto.,Ayon sa source ng Philippine National Police, si Tanto ay papunta na sanang Cotabato nang madakip ng mga awtoridad dakong alas-11:45 ng tanghali,Agad ding na-turn over ang suspek ng Intelligence Security Group sa 9th Infantry Batallion under 903rd Brigade CmdrCol Trinidad.,Ayon kay AFP Spokesman Brig. Gen. Restituto Padilla si Tanto ay hindi na aktibong reservist ng PA. Enero 2015 pa nang huling magreport ito sa serbisyo.,Sa ngayon inaalam pa kung armado o hindi si Tanto nang madakip.",,
Call ako d’yan! — Ping,,"Handa si Sen. Panfilo Lacson na dumalo sa imbestigasyon ng Senate committee on justice and human rights hinggil sa isyu ng extrajudicial at summary killings sa drug personalities sa bansa kahit na magkasalu­ngat ang posisyon nila ni Sen. Leila de Lima na siyang pinuno ng nasabing komite.,Matatandaan na ang komite ni De Lima ang itinalagang primary committee sa pag-imbestiga sa nasabing isyu, habang ang committee on public order and dangerous drugs na pinamumunuan ni Lacson ang secondary committee.,“I will attend the hearings as called and I hope the members of both the Justice and Human Rights and Public Order and Dangerous Drugs committees will also attend and contribute to whatever logical output as will be contained in the committee report,” paniniyak ni Lacson.",,
Pope Francis maayos ang kondisyon — Vatican,,"Tiniyak at pinawi ng Vatican ang pangamba sa kalagayan ngayon ni Pope Francis makaraan itong matumba habang nagsasagawa ng misa sa Czestochowa sa Poland.,Ayon sa ulat, sinabi ng tagapagsalita ng Vatican na si Greg Burke, na nasa maayos na kondisyon ang Santo Papa at wala naman itong tinamong anumang sugat.,Base sa ulat, hindi napansin ni Pope Francis ang pinakamababang baitang na aapakan sana nito dahil nakapikit ito dahilan upang matumba ito.,Kaagad naman itong inalalayan ng mga pari na nakapaligid sa kaniya.,Ang 79-anyos na Argentinian Pope ay dumaranas ng sakit na sciatica isang sakit na apektado ang binti at ibabang likuran.",,
Zambo prosecutor tagilid sa graft,,"Nahaharap sa kasong graft ang isang prosecutor sa Zamboanga City.,Nakasipat kasi ang tanggapan ng Ombudsman ng probable cause.,Alinsunod sa resolu­syon, pinakakasuhan ng Ombudsman si Zamboa­nga Deputy City Prosecutor Roselyn Murillo-Mamon sa paglabag sa Section 3(e) ng Anti-Graft and Corrupt Practices Act (Republic Act No. 3019).,Kasama rin sa reklamo ang private lawyer na si Pherham Saiddi.,Base sa Ombudsman, inilahad ng complainant na si PO3 Flavio Enriquez, Jr.  na noong Hul­yo 22, 2013 ay tinawagan siya ni Mamon at inalok ng halagang P250K hanggang P300K bilang kapalit ng pag-adya nito sa isang Dadol Mansul at Police Officer Phon Mohammad kaugnay sa isang kasong frustrated murder na naka­binbin sa tanggapan ng ina­akusahang prosecutor.,Ayon naman kay PO3 Enriquez, ang legal counsel na si Saiddi ay nagtanong kung magkano ang kanyang gusto upang hindi maidiin ang kanyang kliyente.,“Mamon and Saiddi were entrapped by opera­tives of the National Bureau of Investigation. The two lawyers were caught handing over to Enriquez a brown envelope containing P200,000. Both respondents claimed that the P200,000 was part of the ‘blood mo­ney’ and not a bribe offer,” ayon sa Ombudsman.",,
15 sibilyan damay sa airstrike ng US lead coalition,,"Aabot sa 15 sibilyan ang nasawi habang mara­ming iba pa ang sugatan sa isinagawang air strikes ng US-led coalition sa Syria.,Sa ulat ng AFP, kinumpirma ng Syrian Observatory for Human Rights na isinagawa ang pag-atake ng US led coalition sa hilagang bayan ng Ghandoura na kontrolado ng Islamic State jihadist group.,Ang naturang bayan ay nasa 23 kilometro ng hilagang-kanluran ng Manbij, na isang estrahitikong lansangan sa pagitan ng bansang Turkey at ng jiha­dist stronghold ng Raqa.,Inamin ng isang US military official na posibleng may mga sibilyang nadamay sa nasabing pag-atake.",,
"Kaso ni Misuari, tengga na!",," — Posibleng makalusot pansamantala­ si Moro National Liberation Front (MNLF) chairman Nur Misuari sa patung-patong na kasong kriminal kaugnay sa madugong atake ng mga tauhan nito sa Zamboanga City noong Setyembre 2013.,Ito ay matapos na pumutok ang balitang bibigyan umano ni Pangulong Rodrigo Duterte ng safe conduct pass si Misua­ri bago matapos ang taon­ sa panimula ng muling pakikipag-usap ng pamahalaan sa MNLF na lumagda ng peace agreement sa gobyerno noong Setyembre 1995.,Wanted sa kasalukuyan si Misuari dahil sa ­pagatake na binansagang ‘Zamboanga Siege’ na ikinamatay at ikinasugat ng daan-daang katao sa sagupaang nagtagal ng halos tatlong linggo. Mahigit sa 120,000 katao rin ang apektado ng labanan o bigong rebelyon – sa ikalawang pagkakataon – ni Misuari sa Zamboanga. Noong Nobyembre 2001 ay naglunsad rin si Mi­suari ng rebelyon upang muling mabawi ang lide­rato ng Autonomous Region in Muslim Minda­nao (ARMM) na kung saan ay naging gobernador ito.,Nasa lalawigan ng Sulu si Misuari na kung saan ay protektado ito ng libu-libong mga armadong miyembro ng MNLF kung kaya’t hindi ito magalaw o madakip ng pulisya at militar.,Nais ni Duterte na makumbinsi si Misuari sa isinusulong na Bangsa­moro Basic Law (BBL) ng karibal na Moro Islamic Liberation Front (MILF) upang magkaroon ng pagkakaisa ang dalawang grupo. Ngunit bukod kay Misuari, ang dating ma­yor ng Cotabato City na si Muslimen Sema at Abu Khayr Alonto ay nagsasabing chairman rin sila ng MNLF.",,
Todo-walis pa more sa Maynila,,"Winalis ng Manila task Force Clean–up ang may 150 vendors na naka­balagbag sa kahabaan ng Rizal Avenue Sta. Cruz, Maynila, kahapon ng umaga bilang bahagi ng ‘clearing operation’ ipinatutupad sa kalunsuran.,Pinangunahan ni Rafael Che Borromeo ang Manila Task Force Clean-up operation bilang tugon sa patuloy na ginagawang paglilinis ni Manila Ma­yor Joseph Estrada sa iba’t ibang panig ng lungsod.,Nauna nang nagsagawa ng clearing operation si Estrada sa Divisoria, Blumentritt at Rizal Avenue, Maynila para maibsan ang pagsisikip ng daloy ng trapiko.,Kasama ng Task Force, ang mga kawani ng  Manila Police Station 3, Department of Public Services, Manila Traffic and Parking Bureau, at Manila Fire Department.,Tinanggal umano ang lahat ng vendors na ginawa ng bahay ang paligid ng Plaza Fair building at LRT station.",,
Aktor bantay-sarado sa  balik-droga,,"Hindi palalampasin ng Meycauayan City PNP na ipasailalim sa Oplan Tokhang ang aktor na si Julio Diaz sa sanda­ling makatanggap sila ng kumpirmasyon mula sa barangay na tinitirhan ng beteranong aktor na muli itong gumamit ng droga.,Ayon kay P/Supt. Lailene Amparo, Chief of Police (COP) ng Meycauayan City police station, hindi siya mangi­ngiming katukin ang bahay ng aktor na si Diaz kapag nakatanggap muli siya ng impormasyon mula sa barangay opis­yal ng Bgy. Langka, Meycaua­yan City na bumalik sa dating bisyo ang aktor.,Ang beteranong aktor na si Diaz, ay sumugod sa tanggapan ng naturang police official upang linawing hindi na siya gumagamit ng shabu o anumang uri ng droga matapos magkasakit noong nakaraang buwan ng Abril ngunit kinumpirma ng mga opisyal ng Bgy. Langka, Meycauayan City na balik-bisyo ang aktor.,Bunga nito, naisama sa listahan ng drug watch list at ng mga notorious drug user ang drama­tic actor na ipinadala sa himpilan ng pulisya kaya kaysa makatok ang kanyang bahay ay ipinasya na ni Diaz na magtu­ngo sa city police para li­nawin ang pagkakasangkot nito sa illegal drugs sa kanilang lugar.,Bagamat nanumpa na kay P/Supt. Amparo ang aktor na hindi na siya gagamit ulit ng droga na naging sanhi ng kanyang karamdaman, bantay-sarado pa din ng mga barangay opisyal sa kanilang lugar si Diaz­ at sakaling muli silang makakita ng pruweba na gumagamit uli ito ng droga, kakatukin na ng PNP ang kanyang bahay.,Si Diaz ay sumikat noong dekada 80 bilang mahusay na dramatic actor hanggang sa malulong ito sa droga kaya nawala ito sa limelight hanggang sa mu­ling mapanood sa isang Indie film kamakailan at mu­ling malulong sa droga sa kanyang tinitirhan sa Meycauayan City kaya isinama sa drug watch list.",,
Bibitayin na!,,"Kinumpirma ng Indonesia na wala nang makakapigil pa sa nakatakdang pagbitay sa 14 na drug convicts na nahatulan sa kasong iligal na droga.,Kasabay nito ay nagpahayag ng pag-aalala ang mga opisyal ng UN Human Rights sa nakatakdang pagsasailalim sa firing squad ang 14 na nasa death row na mula sa mga bansang Nigeria, Zimbabwe, Pakistan, Indian at Indonesia.,Hinimok ni Zeid Ra’ad al-Hussein ng UN High Commissioner for Human Rights ang pamahalaan ng Indonesia na tapusin na ang mistulang hindi makatarungang parusang kamatayan na hindi umano ayon sa karapatang pantao.",,
Showbiz isusunod ng PNP vs illegal drugs,,"Next in line o isusunod na ng Philippine National Police (PNP)  sa kanilang kampanya sa iligal na droga ang mga showbiz celebrity at mga kabataang mayayaman o may-kaya sa buhay at karaniwang mga nakatira sa mga malalaking subdibisyon.,Ito ang inihayag ni Southern Police District (SPD) Director, PSr/Supt. Tom Apolinario Jr, sa kanyang pagharap sa mga mamahayag sa Camp Crame kasabay ng pagsasabing kasama sa mga tinutunton nila ay kung saan nagmumula ang mga tinaguriang party drugs tulad ng ecstacy.,Ayon kay Apolinario, naging mas malakas ang pakikipag koordinasyon ng pulisya sa mga party and concert organi­zers mula nang nangyari ang pagkamatay ng ilang kabataan sa isang concert sa Pasay City kamakailan.",,
"3 tax examiner, sinuspinde ng BIR",,"Tatlong empleyado ng Bureau of Internal Revenue (BIR) ang sinuspinde ni BIR Commissioner Ceasar Dulay dahil sa hinala ng korapsyon na ginagawa ng mga ito.,Kinilala ang tatlo na sina Susan Ferrer at Rogelio Jugao, pawang tax examiner samantalang si Crisanto Olazo ay group supervisor ng Revenue District Office No.40.,Bukod sa 90 araw na pagkakasuspindi sa tatlo, nahaharap din ang mga ito sa kasong grave misconduct dahil sa alegasyon ng korapsyon matapos na kasuhan sa korte ni Dulay.,Ayon kay Dulay, nagtangka umano sina Ferrer at Jugao na kumulekta ng P3 milyon at P30 milyong piso para sa settlement ng tax liability.",,
Maganda ang VP natin!,,"Hindi pa rin maitago ni Pangulong Rodrigo Duterte ang pagkabighani sa ganda ng halal na Bise Presidente dahil sa maiksing pananalita noong Miyerkules sa pulong ng National Security Council (NSC) ay nabanggit na naman niya ito.,Sa naturang pulong, muling hindi nakapagpigil ang Pangulo na purihin si Vice President Leni Robredo na katabi niya sa buong pagpupulong sa State Dining Hall ng Malacañang.,“Maganda, very friendly ang bawat isa. Nagtatawanan nga, nagbibiruan, nakakapagbiro pa nga eh. Pero chiefly, ang nagbibiro si President Duterte. Biro niya, maganda ang Vice President natin,” paglalahad ni Justice Sec. Vitaliano Aguirre sa isang ambush interview sa Senado matapos manumpa kay Senate President Aquilino ‘Koko’ Pimentel III bilang miyembro ng PDP-Laban.",,
Ex-Gen. Purisima: Permission to travel,,"Nagpaalam kahapon sa Sandiganbayan si da­ting Philippine National Police (PNP) Director General Alan Purisima para bumiyahe sa Estados Unidos upang mabisita umano ang kanyang anak na nag-aaral sa nasabing bansa.,Sa motion to travel na inihain ng kanyang mga abogado, nakatakda na ang pag-alis nito kasama ang kanyang pamilya patungong Estados Unidos bago pa man siya kinasuhan ng kasong katiwalian noong Marso 15, 2016.,“The purpose of his travel is to visit his son Jason Arvi I. Purisima, who is studying at the Culinary Institute of America at St. Helena, California,” ayon sa inihaing mosyon ng mga abogado ni Purisima sa Sandiganbayan Sixth Division.,Nais ni Purisima na umalis ng bansa mula Setyembre 5 hanggang 27 at mananatili umano ito sa 1108 Pintail Drive, Suison City, California.",,
