"Misis, kapatid patay sa nag-amok na mister",C,"Nagtapos sa madugong wakas ang ginawang pag-amok ng isang construction worker nang barilin ito ng mga awtoridad, makaraang mapatay nito ang kanyang misis at kapatid na babae ng suspek habang sugatan naman ang anak na lalaki nito sa Dalaguete, Cebu City.,Ayon sa Dalaguete Police Station, nakilala ang nasawing suspek na si  Jose Benjie Beldad, 39, na napilitan ang mga awtoridad na barilin matapos na sugu­rin nito ang mga pulis habang armado ng balisong.,Bago mangyari ang insidente ay unang nag-amok ang suspek at pinatay nito ang kanyang mismong maybahay na si Wilma na kanyang ginilitan habang pinagsasaksak naman hanggang sa mapatay ang sariling kapatid na babae na si Amalia.,At bagama’t nagtamo ng saksak ay masuwerte namang nakaligtas ang anak na 12-anyos na l­alaki ng suspek na nakatakas matapos tangkain pa nitong i-hostage.,Ayon sa Dalaguete-PNP, lumilitaw na ang suspek na si Beldad ay dumaranas ng nervous breakdown hanggang sa bigla na lang itong mag-amok at basta na lang umano nito inatake ang kanyang misis.,At nang makita ang kapatid na si Amalia ay basta na lang umano pinagsasaksak na siyang agarang ikinasawi ng mga biktima.,Tinangka umanong sugurin ng suspek ang mga rumespondeng pulis kung kaya’t napilitan na itong paputukan ng baril na naging sanhi ng kanyang kamatayan.",,
Ginang tinodas habang tulog,C,"Patuloy ang ginaga­wang imbestigasyon sa motibo ng pamamaslang sa isang ginang na pinasok ng hindi pa kilalang mga suspek sa loob ng bahay at pagbabarilin habang natutulog kahapon ng madaling-araw sa Libon, Camarines Sur.,Kinilala ang biktima na si Josephine Sandrino, tindera ng isda at residente ng Sitio La Medalla, Brgy. Bonbon ng nabatid na bayan, ito ay nagtamo ng mga tama ng bala mula sa hindi pa batid na kalibre ng baril.,Sa imbestigasyon ni Arlan Sevilla ng Libon PNP, may hawak ng kaso, dakong alas-kuwatro ng madaling-araw ng makarinig ng ilang putok ng baril ang mga kapitbahay ng biktima at nang kanila umanong silipin ay dalawang armadong lalaki ang nakita nilang lumalabas ng bahay ng ginang.",,
8 bulagta sa droga,C,"Walong katao ang namatay sa magkakahiwalay na drug operations sa Maynila, Pateros at Makati City.,Sa Maynila, nasawi ang anim na hinihinalang sangkot sa iligal na benta­han ng droga, habang ­apat pa ang naaresto sa magkakasunod na buy-bust operation na isina­gawa ng mga operatiba ng Manila Police District (MPD) sa isang lod­ging house at ilalim ng tulay, sa loob lamang ng pitong oras.,Ayon sa MPD-Station 3 (Sta. Cruz), dakong 5:30 ng hapon kamakalawa nang mapatay ng mga pulis ang mga drug suspects na sina John Ryan Verano, Rommel Aquino at Jester Luces, sa isinagawang buy-bust operation ng mga pulis sa loob ng Amy’s Lodge na matatagpuan sa Gonzalo Puyat St., malapit sa Evangelista Street sa Quiapo.,Sa naturang operasyon ay tatlong suspek ang nahuli na sina Laima Borja, Archie Cruz, isang dismissed na pulis, at Alex Abacial.,Nakumpiska mula sa kanila ang tatlong kalibre .38 revolver at ‘di pa batid na bilang ng plastic sachet ng shabu.,Dakong ala-1:10 ng madaling-araw nang mapatay ng mga pulis Sherdy Arellano, alyas ‘Cerdi,’ 35, at Francis Valiente, alyas ‘Alang,’ 26, kapwa residente ng Pacheco St., Tondo, Manila, matapos na manlaban sa buy-bust operation sa loob ng tahanan ni Arellano. Nadakip rin sa naturang ope­rasyon si Julius Evangelista, alyas ‘Botchok’.,Sa Pateros, isang lalaki ang napatay ng tandem  samantalang  isang binata na umano’y sangkot sa droga ang  pinagbabaril sa  Makati City kahapon ng mada­ling-araw.",,
Biktima ng salvage,C," — Isang tama ng baril sa ulo ang ikinamatay ng ‘di pa kilalang biktima ng salvaging na ­natagpuang nakahandusay sa gilid ng Santa Rosa-Dingalan road, Purok 4, Brgy. Liwayway dito noong Huwebes ng gabi.,Sa ulat ni P/Chief Ins­pector Jeffrey Alivia, ang hindi pa nakikilalang lalaki ay tinatayang nasa edad pagitang 28-33, may taas na 5’6”-5’7”; nakasuot ng kulay navy blue na t-shirt na may markang “WICKED FOURTH Super Bowl XLIX Champions” at khaki shorts.,Ayon sa ilang nakasaksi, dakong alas-8:20 ng gabi, nakaparada ang isang kulay pulang van sa gilid ng lansangan na nakaharap patungong Fort Magsaysay.,Bigla umanong ibi­naba ang biktima at pinaputukan sa ulo, saka mabilis na tumakas ang mga salarin.,Pansamantalang inila­gak sa Buenaventura Funeral sa Brgy. La Fuente rito ang ‘di kilalang bangkay.",,
2 patay sa pamamaril sa San Pablo City,C,"Dalawa ang patay sa pamamaril San Pablo City, Laguna kamakalawa ng gabi.,Kinilala ang mga nasawi na sina Angelito Tapay y Punzalan, 39-anyos at Emelyn Magcawas, 46 na taong gulang.,Batay sa imbestigasyon ng San Pablo Police, dakong alas-7:30 ng gabi, mag-isang nag-iinom sa isang tindahan sa tabing kalsada ang biktimang si Tapay nang biglang dumating ang riding-in-tandem suspek.,Walang sabi-sabing pinagbabaril ng mga ito ang biktima na nagtamo ng tama sa iba’t ibang bahagi ng katawan.,Nahagip naman ng ligaw na bala si Magcawas na nakaupo lamang ‘di kalayuan kay Tapay., Inaalam pa ng mga awtoridad ang motibo sa pamamaril at kung sino ang mga salarin.",,
EJK victims sa Bulacan lumobo,C,"Umabot na sa 200 ang bilang ng mga naging biktima ng extrajudicial killings (EJKs) sa Bulacan makaraang pitong katao pa, kabilang ang limang minasaker sa isang drug den, ang napatay matapos pagbabarilin ng mga hindi kilalang armadong vigilante sa bayan ng Plaridel, Norzagaray at San Rafael, Bulacan kamakalawa.,Kinilala ng pulisya ang mga napaslang na sina alyas ‘Alma’, Gregorio Castillo, Ada Ravien Torne, Reynaldo Fajardo at isang alyas ‘Jason’, pawang re­sidente ng Brgy. Lumang Bayan at Banga 1st sa Plaridel; Ruben Esquivel ng Brgy. Poblacion, Norzagaray at Nupronio Nagayo ng San Rafael, Bulacan na pawang nagtamo ng mga tama ng bala sa katawan.",,
Mag-ina niratrat,C,"Patay ang isang ginang habang sugatan naman ang anak nitong babae makaraang pagbabarilin ng mga hindi nakilalang suspek sa Brgy. Cabatang, Tiaong, Quezon kamaka­lawa ng hapon.,Kinilala ang nasawi na si Mercedita Garces Capina na nagtamo ng tama ng bala sa dibdib at sa likod habang nagtamo naman ng tama sa binti ang anak nito na si Kyla.,Sa imbestigasyon ng Tiaong police, nasa harap ng kanilang tahanan ang mag-ina nang duma­ting ang tatlong suspek na sakay ng tricycle at bigla na lamang pinagbabaril ang ginang.,Naisugod pa ito sa ospital kasama ang anak, at habang nag-aagaw buhay ay pinipilit na sabihin sa mga awtoridad kung sino ang mga suspek subalit nalagutan na ito ng hini­nga bago pa ito nagawa.",,
"Magkamag-anak nagduwelo, kapwa patay",C,"Kapwa bumulagtang walang buhay ang magkamag-anak na sina Damaso Vasquez, 77-taong gulang at si Danilo Vazquez, 63-anyos, makaraan ang dalawa ay magduwelo sa pamamagitan ng kutsilyo sa Market Road Brgy. Batong Ma­lake, Los Baños, Laguna, kamakalawa.,Batay sa imbestigasyon ng pulisya, kaka­baba lang sa tricycle ni Damaso ng big­lang sugurin at saksakin ito ng nag-aabang na si Danilo.,Bagama’t nagtamo ng tama sa katawan nagawang makaganti ng saksak ni Damaso gamit ang isa ring kutsilyo.,Kapwa wala ng buhay na nakabulagta sa kalsada ang dala­wa nang dumating ang mga nagrespondeng pulis.,Isang araw bago umano naganap ang saksakan, nagkaroon ng mainitang pagtatalo ang dalawa dahil sa isang matagal ng alitan.",,
2-BUWANG SANGGOL NAMATAY SA SUNTOK,C,"Kalunus-lunos ang naging katapusan ng buhay ng 2-buwang gulang na sanggol na lalaki matapos na magtamo ng malalang pinsala sa ulo matapos na walang habas na pagsusuntukin ng kanyang sariling tiyuhin na lango sa iligal na droga kahapon ng madaling-araw sa Caloocan City.,Sa ulat ni PS/Supt. Ferdie del Rosario ng Caloocan City Police, pasado alas-tres ng madaling-araw nang maganap ang insidente sa loob mismo ng pamamahay ng mga ito sa BMBA Compound, 2nd Avenue, Brgy. 120 ng nasabing lungsod.,Kasalukuyan umano noong mahimbing na natutulog ang sanggol na si Mark Genesis Cornelio, dalawang buwang gulang kasama ang ina nito nang biglang pumasok sa kanilang silid ang suspek at sa hindi malamang dahilan ay walang anu-anong pinagsusuntok sa ulo ang kawawang sanggol.,Doon na nagising ang ina ng biktima at nang makita ang ginagawa ng kapatid ay mabilis niya itong inawat at paghinto nito ay bigla na lamang umanong nagtatakbo pa­labas ng bahay at tumakas.,Hindi na naisu­god sa pinakamalapit na pagamutan ang biktima dahil agad itong nasawi. Sa isinagawang follow-up operation ng mga awtoridad ay nasakote rin naman agad suspek na napag-alamang high sa shabu nang maganap ang insidente.",,
Mag-asawang Bumbay patay sa holdap,C,"Patay ang mag-asawang Indian nationals matapos na pagbabarilin ang mga ito sa loob ng sasakyan ng riding-in-tandem na mga holdaper kamakalawa sa kahabaan ng Andaya highway sakop ng bayan ng Lupi, Camarines Sur.,Kinilala ang mag-asawang biktima na sina Bahagwant Singh Butar, 45 at asawang si Jaswinderkaur, 36, pawang Indian nationals na may negosyong pautang at residente ng Brgy. San Bartolome, Sipocot ng nabatid na lalawigan.,Samantala, unang naaresto matapos na mabaril ni PO1 Jeric Matamorosa ang isa sa suspek na nakilalang si Marvin Magdaong habang nadakip naman sa hot pursuit operation ng pulisya ang kasama nitong si Rodolfo Gumatay, ang dalawang suspek ay parehong may tama ng bala at kasalukuyang nasa Bicol Medical Center.,Ayon kay Malu Calubaquib, tagapagsalita ng Police Regional Offcie (PRO) 5 sa Camp Simeon Ola, dakong alas-8:45 ng umaga nang holdapin ng mga suspek ang mag-asawang Bumbay na sakay ng Mitsubishi Strada sa kahabaan ng Andaya highway sakop ng Brgy. Cabutagan ng nasabing bayan.",,
"5-anyos, 21-oras na ginahasa ng kidnapper",C,"Arestado ang isang 20-anyos na binata makaraang kidnapin ang isang 5-anyos na batang babae bago dinala sa isang bakanteng kubo at paulit-ulit na gahasain sa loob ng 21-oras sa gitna ng bukid sakop ng Brgy. Lambakin, San Miguel, Bulacan kamakailan.,Ayon kay P/Senior Supt. Romeo M. Cara­mat Jr., Acting Provincial Director ng Bulacan-PNP, nakilala ang nadakip na suspek na si Marlon Guiang, 20-anyos, binata ng Brgy. Lambakin, San Miguel na nakadeti­ne ngayon sa San Miguel Municipal Jail at nahaharap sa kasong kidnapping at rape.,Ang suspek na si Guiang ay kaagad umamin sa umarestong awtoridad sa pangunguna ni P/Supt. Joel Estaris, na kanyang tinangay at ginahasa sa loob ng dalawampu’t isang oras ang biktimang itinago sa pangalang Ine, 5-anyos na kaagad dinala sa Bulacan Provincial Crime Laboratory sa Malolos City upang makuhanan ng medico-legal examination.,Nabatid na iniulat ng lolo ng biktima na nakilalang si Rowell Lopez y Pacaigui sa himpilan ng San Miguel police na nawawala ang kanyang apong biktima si­mula noong alas-singko ng hapon noong Nobyembre 18 kaya nagsagawa ng paghahanap ang awtoridad at pamilya ng paslit bago natagpuan sa abandonadong kubo sa gitna ng bukid dakong alas-dos ng hapon kinabukasan sa Brgy. Lambakin, San Miguel.,Dito na umamin ang biktimang si Ine sa kanyang ama na dinala siya ng suspek na si Guiang sa nasabing bakanteng kubo bago ginahasa kaya kaagad na nagsagawa ng operasyon ang pulisya at makorner ang suspek na inamin namang kinidnap ang bata saka niya ito ni-rape at ginawan ng kalaswaan.",,
Konsehal patay sa tandem,C,"Labing tatlong tama ng punglo ang naging daan ng kamatayan ng isang dating konsehal ng Naujan, Oriental­ Mindoro matapos tambangan ng riding-in-tandem noong Sabado ng hapon.,Sa report na ipinarating kahapon sa Camp Crame ni MIMAROPA Police Public Information Officer,  Supt. Imelda Tolentino, minamaneho ni Wilson Adra Viray ang kanyang sasakyan habang pauwi nang biglang ata­kihin ng mga suspek sa Sitio 5, Barangay Sampaguita noong Sabado ng hapon.,Dead on the spot ang biktima dahil sa 13 tama ng punglo sa iba’t ibang bahagi ng katawan habang sinuwerte namang hindi nasaktan ang kanyang kasamang pasahero na si Ellie Capacao Gomer, isang magsasaka sa Barangay Paitan.",,
BANGKAY HINUKAY PARA REYPIN,C,"Kalaboso ang isang lalaki matapos gahasain­ ang kalilibing pa lamang na bangkay sa Mati, Davao Oriental.,Napag-alaman na Nobyembre 14 nang ilibing ang bangkay ng isang 22-anyos na babae sa sementeryo sa Barangay Taguibo, Mati City, Davao Oriental. Namatay­ ang biktima­ noong Nobyembre 5 dahil­ sa sakit na ­leukemia.,Laking gulat ng kamag-anak ng 22-anyos na bangkay nang makitang nakabukas ang nitso nito kaya agad nila itong ipinasiyasat.,Dito nalaman na ­tinungkab ng isang alyas ‘Bibo’ ang nitso at ginahasa ang bangkay. Nagkalat din sa labas ng nitso ang mga damit at nang suriin ay walang saplot ang bangkay.,Natuklasan na ­lamang na ang suspek ang responsable sa krimen nang humingi ito ng ­sabon ­para maligo dahil sa ­amoy ­formalin daw ito.,Ayon kay Barangay Chairman Rico Mabawad, may diperensya sa pag-iisip ang suspek kaya nagawa nito ang krimen.,Agad dinakip ng Mati Police ang suspek pero­ pinalaya rin dahil hindi­ nagsampa ng reklamo ang pamilya ng nasawi.",,
P200K tinangay ng kasambahay,C,"Pinaghahanap ngayon­ ng pulisya ang isang kasambahay matapos­ ­lumayas tangay ang mga gamit  at  alahas­  ng kanyang amo na nagkaka­hala­gang P.2 milyon sa ­Cagayan de Oro City.,Naglunsad na ng massive manhunt ang pulisya ng Cagayan de Oro City para sa ikadarakip ng suspek na si Geraldson Ompoc alyas ‘Jing-jing’, ng Don Carlos, Bukidnon.,Nabatid na nasa trabaho ang biktimang si Kimberly Mertalla, 30, dalaga, at tanging naiwan sa kanyang bahay sa Adela, Barangay Camaman-an, Cagayan de Oro City ang kanyang batang pamangkin.,Nasaksihan pa ng pamangkin nito ang pag-alis ni Ompoc na inakalang may bibilhin lang at babalik din.,Pagdating ng biktima, dinatnan nitong sira ang kabinet nito na naglalaman ng P145,000 cash, mga ­alahas na aabot sa P25,000 at shades na mabibili sa halagang P17,000.,Nangako naman ang pulisya sa biktima na ­hindi sila titigil hanggang­ maaresto ang suspek.",,
Bakbakan sa Yemen: 30 patay,C,"Aabot sa 30 katao ang patay matapos ang matin­ding sagupaan sa pagitan ng mga rebelde at ng mga loyalist ng lungsod ng Taez sa Yemen, ayon sa mga military at medical sources.,Ayon sa ulat, dahil sa nangyaring sagupaan ay tuluyan nang naglaho ang pag-asa na susundin ng dalawang panig ang tigil-putukan na inanunsyo ni US Secretary of State John Kerry na dapat na nagsimulang ipatupad noong Huwebes.,Ayon sa Loyalist military sources, nasa 24 na mga rebelde at 14 na pro-government forces ang napatay sa loob lang ng 24-oras habang ayon naman sa mga rebelde ay marami ang mga napatay sa pag-atake sa isang local market.,Dalawang sibilyan ang napatay din habang 16 ang sugatan nang magpaputok ng Katyusha rockets ang mga rebelde sa isang residential area.,Isang photographer na kinilalang si Awab al-Zubairi rin ang namatay dahil sa landmine na planted ng mga rebelde ang sumabog sa Taez.",,
"Birthday boy naaksidente na, tiklo pa sa droga",C,"Doble bukol ang inabot ng isang birthday boy makaraang masangkot sa banggaan ng sasakyan at mahulihan pa ng iligal na droga kahapon.,Batay sa nakalap na ulat ng Abante sa ­Noveleta Municipal ­Police Station, galing ng Cavite City ang suspek na si Charles Ernest Santos at patungo ng Las Piñas City nang aksidenteng makabanggaan ang passenger mini-bus sa Brgy. Magdiwang Noveleta, Cavite habang minamaneho ang kanyang Hyundai Accent.,Bunga nito’y rumes­ponde ang mga awtoridad ngunit sa hindi inaasahan ay nakumpiska sa loob ng kotse ang isang ­plastic sachet ng ­marijuana at samu’t saring drug ­paraphernalia. Nabatid din na nakainom ng alak ang suspek nang maganap ang aksidente.,Sa himpilan ng pulisya ay inamin ng 35-­anyos na suspek sa harap ni S/Insp. Danny­ Yasay, na regalo sa kanya ang nakuhang marijuana at ginagamit umano niyang gamot pampatulog.,Gayunma’y hindi lumusot sa pulisya ang alibi at tutuluyang ­sampahan ng ­kaukulang kaso ang suspek.",,
4 EJK victims pa sa Bulacan,C,"Apat na katao pa ang pinakahuling biktima ng extrajudicial killing sa Bulacan makaraang magkakasunod na itumba ng mga hindi kilalang armadong kalalakihan sa magkakahiwalay na lugar sa bayan ng Paombong, Plaridel, San Rafael at San Jose del Monte City, Bulacan kamakalawa.,Kabilang sa mga biktima ay nakilalang sina Rolando Lacson, 52 at Jayson Pineda, 26, kapwa ng Barangay Banga 2nd, Plaridel, Romalito Vasallo, 51, ng Barangay Diliman, San Rafael at Francis Giron, 41, welder ng Barangay Muzon, San Jose del Monte City.,Ang mga biktima na isinangkot sa iligal na droga ay pawang nagtamo ng mga tama ng bala sa kanilang katawan matapos itumba ng mga hindi kilalang armadong riding-in-tandem na nagpataas pa sa bilang ng mga biktima ng EJK sa Bulacan mula Hulyo 1 na umabot na sa halos 200 ang bilang ng naitumba.",,
"Live-in pinasok, binaril ng tandem",C,"Patay ang isang la­laki habang agaw-buhay ngayon sa pagamutan ang kanyang kinakasama nang pasukin sa bahay at pagbabarilin ng hindi pa nakikilalang riding-in-tandem dakong alas-8:17 kamakalawa ng gabi sa Marikina City.,Kinilala ang mag-live in partner na sina Crisanto Rubio, 46 at Annie Bosis, 44, kapwa residente ng No. 23 Violet St., corner Camachile, Purok 5, Brgy. Malanday, Marikina City.,Si Rubio ay hindi na umabot ng buhay sa Amang Rodriguez Medical Center dahil sa tatlong tama ng bala ng hindi pa batid na kalibre ng baril sa ulo at katawan habang si Bosis ay nananatili pang nasa kritikal na kondisyon sa nasabing pagamutan.,Sa imbestigasyon ng pulisya, dakong alas-8:17 ng gabi nang maganap ang papamaril sa mga biktima sa loob ng kanilang taha­nan sa Brgy. Malanday nang nasabing lungsod.,Lumabas pa sa report na nasa drug watchlist ang mga pangalan ng mag-live in sa pulisya.",,
Tauhan ng NBI dinampot sa pamamaril,C,"Inaresto ng mga ele­mento ng Lipa Component Police Station ang isang aktibong miyembro ng National Bureau of Investigation (NBI) matapos masangkot sa dalawang insidente ng pamamaril kamakalawa ng gabi sa Lipa City, Batangas.,Unang pinaulanan ng bala ng suspek na si Benjamin Japlit Jr. y Mercado, 54-anyos, nakatalaga sa NBI main office, Manila at taga-Brgy. Marauoy, Lipa City, Batangas, ang nakasabayan nitong Isuzu Wing Van (RHY-613) sa Star Tollway dakong alas-9:10 ng gabi.,Ayon kina Jenelito Padohinog, 27 at Benjamin Casimiro, 30, drayber at pahinante ng van, nag-overtake sa kanila ang itim na Toyota Vios (VEX 838) ng suspek at pinagbabaril sila ng pitong beses sa hindi malamang kadahilanan, kaya’t agad silang nagtungo sa Lipa CPS at nagreklamo.,Makalipas ang ilang minuto ay muling nasangkot sa krimen ang suspek, matapos umuwi ng bahay at inalalayan pa ng kapitbahay niyang si Ellis Roy delos Reyes sa pagparada ng sasakyan, ngunit hindi ito nagustuhan ng lasing na suspek at binaril ng dalawang ulit ang nakatakbong biktima.,Nakapagtago sa bahay si Ellis ngunit pinaulanan pa rin ito ng bala ng suspek.",,
Adik nang-hostage ng sanggol,C,"Patung-patong na kaso ang kinakaharap ngayon ng isang drug suspect sa Iloilo matapos i-hostage ang anim na buwang sanggol sa loob ng presinto.,Ayon kay Chief Insp. Hoover Antonio, ng San Isidro Police, pinopro­seso na ang asunto laban­ sa suspek na si Rusty Jablo­ ng Cubay, Iloilo.,Kasong serious Illegal detention at paglabag­ sa special protection of children against abuse exploitation and discrimination act ang kasong kahaharapin ng suspek.,Kaagad nakipag-­ugnayan si Antonio kay Supt. Jacinto sa Criminal­ Investigation and Detection group (CIDG)-6 at nalaman na nakatakbo itong si Jablo sa raid ng CIDG noong November 4 sa Desamparados, Jaro, Iloilo.,Nagtago ito sa bahay ng kanyang pinsan sa VS Homes, San Isidro nitong­ lungsod ngunit na-trace sa clocking history na ­ginawa ng pulisya.,Una rito, halos isang oras na hinostage ni Jablo­ ang sanggol at hinihingi ang presensya ng media kaya nagdesisyon itong si Antonio na magpakilalang media at doon nakumbinse na ibigay ang sanggol.,Biglang hinablot ng suspek ang sanggol habang karga ng kanyang ina at itinakbo sa presinto­ sabay hingi ng saklolo matapos barilin umano ng riding-in-tandem ang kanyang kapatid doon sa Iloilo.",,
2 pang pusher itinumba,C,"Dalawa pang armadong drug pusher sa Bulacan kabilang ng isang kubrador ng Small Town Lottery (STL) ang napatay makaraang manlaban sa magkahiwalay na buy-bust operation ng awtoridad sa bayan ng Sta. Maria at Baliwag, Bulacan kamakalawa ng gabi at kahapon ng madaling-araw.,Kinilala ni PS/Supt. Romeo M. Caramat Jr., acting Bulacan police director, ang mga napatay na sina Carlo Caliwan Jr., alyas Boy, kubrador ng STL at nakatira sa Sandico St., Sitio Tabing-Ilog, Brgy. Poblacion, Sta. Maria at isang alyas Boyet Maskara ng Brgy. Concepcion, Baliwag na kapwa nasawi bunga ng tama ng bala sa kanilang katawan.,Bandang alas-10:20 ng gabi nang  mapaslang si  Caliwan habang 12:25 ng madaling-araw naman si  Boyet Maskara sa magkahiwalay na drug operations.",,
30 patay sa kasalan,C,"Patay ang 30 na katao habang nasa 30 pa ang sugatan kabilang ang isang bagong kasal matapos ang ginawang suicide bombing sa isang kasalan sa Ramadi, Iraqi.,Sa ulat ng AFP, pinasabog ng hindi nakilalang suspek ang sinasakyan nitong kotse habang nagaganap ang isang kasalan sa bayan ng Amriyat al-Fallujah, sa Anbar province.,Sinasabing nagulat na lamang ang mga bisita nang biglang sumulpot ang isang kotse kung saan ilang sandali pa ang bigla itong sumambulat.,Wala pa namang umaako sa nasabing pag-atake kung saan pinaniniwalaang ang teroristang Islamic State (IS) ang nasa likod nito.,Ang pag-atake ay tatlong araw matapos ang kambal na pagsabog sa siyudad ng Fallujah, sa Hilagang-Kanluran ng Amriyat al-Fallujah na ikinasawi ng 16-katao.",,
Anak na babae nasaksak ng ama,C,"— Nasaksak ng isang ama ang sariling anak na babae na dapat sana ay sa asawa, sa kalagitnaan ng kanilang away kahapon ng madaling-araw sa bayan ng Dumalinao sa Zamboanga del Sur.,Nakilala ang ama na si Promencio Anghad, 57 at nagtangka pa itong magpakamatay sa pamamagitan ng pag-inom ng lason­ nang makitang ­duguan ang 4-anyos na babaeng anak.,Hindi naman nasuga­tan ang asawang si Daisy­ at ayon sa pulisya ay parehong nasa pagamutan ang mag-ama. Nasa kritikal na kondisyon ang ama dahil sa pag-inom nito ng lason.,Nabatid na selos ang pinagmulan ng away ng mag-asawa sa loob mismo­ ng kanilang bahay sa Barangay Paglaum.,Dalawang sugat sa katawan ang tinamo ng bata, ayon sa pahayag ng pulisya. Nahaharap naman sa kaso ngayon si Promencio dahil sa pagkakasaksak nito sa anak.",,
"Bulag na pusher, 1 pa dedo sa drug ops",C,"Nasawi ang isang lalaki­ na bulag ang isang mata­ matapos manlaban sa mga tauhan ng Manila Police District (MPD) -Police Station 6, habang naaresto­ naman ang apat na kataong­ pinaghihinalaang­ drug user,­ kahapon ng ­madaling-araw sa Sta. Ana, Maynila.,Sa imbestigasyon ni SPO2 John Duran, ng Manila Police District-homicide section, naisugod pa sa Sta. Ana Hospital, ang suspek na si Dian­ Ursua, alyas ‘Bulag’­ at taga-2913 Tejeron St. Sta. Ana, Maynila.,Habang iniimbestigahan naman sa nabaggit na himpilan ng pulisya ang mga naarestong sina Salvacion Nuqui, alyas ‘Gemma’, 43; Zaldy Roy Dehilo, alyas ‘Duroy’, 45; Ronald Bongabong, alyas ‘Roy’, 32; at Kathleen Cabagnoy, pawang taga Sta. Ana, Maynila.,Naganap umano ang insidente dakong alas-12:05 ng madaling-araw sa loob ng bahay ni Ursua, nang magkasa ng buy-bust ope­ration sina PC/Insp. Dennies Gimena.,Tinangka umano nitong barilin si PO1 Pius Owen Canlas pero naunahan siya ng pulis.,Samantala, napatay din nang manlaban ang isa pang drug pusher na si Arnel Baloca, 52 at taga-742 H Benita St. Gagalangin, Tondo, Maynila  nang tangkaing manlaban ito sa mga pulis.",,
"Mag-live in, dinakma sa pagpatay ng kaanak",C,"Hindi nag-aksaya ng panahon ang mga elemento ng Amadeo Municipal Police Station sa Cavite, matapos arestuhin ang mag-live in na itinuturong responsable sa pagpatay sa kanilang kaanak, sa krimeng nadiskubre noong Enero ng kasalukuyang taon.,Sa panayam ng Abante kay C/Insp. Dhefry Punzalan, hepe ng Amadeo MPS, nabatid na dinakip sina Christopher Amon y Vergara 39-anyos at Eloisa Bayot y Gelacio, 42-anyos sa pinaglunggaan ng mga ito sa Brgy. Tubuan 1, Silang, Cavite, dakong alas-4:30 ng hapon kamakalawa.,Ang mga suspek ang itinuturong responsable sa pagkawala ng mga kaanak nilang biktima na sina Eleuterio Bayot at Maria Victoria Bayot noong Setyembre ng nakalipas na taon, na tanging ang Toyota Fortuner ng mag- asawa na may mga tama ng bala ang narekober ng pulisya.,Makalipas ang apat na buwan ay nahukay ang labi ng mag-asawa sa isang pineapple plantation sa Amadeo, Cavite sa tulong ng isang testigo. Nabatid rin na awayan sa partehan ng lupa at pagbebentahan nito ang ugat sa nasabing krimen.",,
3 patay sa pamamaril,C,"Tatlong katao ang nasawi habang isa pa ang malubha sa naganap na insidente ng pamamaril na kinasasangkutan ng riding-in-tandem sa magkahiwalay na lugar sa Butuan City.,Sa unang insidente bandang alas-11:15 ng gabi sa Purok 5, Barangay Maon, patay ang isang Romeo Palen, 41, dahil sa tinamong dalawang tama ng punglo sa dibdib at likod habang sugatan ang kasama nitong si Ian Busico Montilla, 30, kapwa residente ng nasabing lugar.,Ganap na alas-11:40 ng gabi sa Purok Pa­naghiusa, Brgy. Agusan Pequenio, pinagbabaril at patay naman sina Nata­niel Rollorata Quinkie, 37, binata, at Reynan Abay-abay Soriano habang sila ay nag-iinuman.,May teorya ang pulisya na posibleng may kinalaman sa iligal na droga ang pamamaril sa mga ito dahil may impormasyon na dati nang nasangkot sa iligal na droga ang mga biktima.",,
Ginang tinarget sa ulo,C,"Malupit na kamatayan ang sinapit ng isang 52-anyos na ina ng taha­nan sa kamay ng hindi pa kilalang suspek na ri­ding-in-tandem criminals na armado ng kalibre .45 na baril makaraang pagbabarilin ang biktima sa ulo at mukha sa hindi pa malamang kadahilanan sa Quezon City, kamakalawa ng gabi.,Dead on the spot sa lugar ng pinangyarihan sanhi ng mga tinamong tama ng bala ng kalibre ­.45 na baril sa kanyang ulo, mukha at kaliwang sentido ang biktima na nakilalang si Ma. Teresa Pastrana y Florendo, resi­dente ng Brgy. Commonwealth ng nasabing lungsod.,Ayon kay PO3 Jim Barayoga, ng Criminal Investigation Detection Unit (CIDU) dakong alas-6:30 ng gabi nang mangyari ang krimen sa kahabaan ng Poinsettia St., Brgy. Commonwealth habang ang biktima ay nakaupo umano sa gutter sa gilid ng kalsada.,Base sa pahayag ng 12-anyos na anak ng biktima na si Sophia Pastrana, nakita nito ang dalawang suspek na sakay ng motorsiklo at isa dito na armado ng baril ang lumapit sa kanyang ina at malapitan itong binaril sa ulo at mukha.",,
"Bokya sa sex, mister nagbaril",C,"Patay ang isang mister makaraang magbaril sa sentido nang tumangging makipagsiping ang kanyang misis sa Libacao, Aklan.,Duguan at wala nang buhay nang madatnan ng kanyang misis ang biktimang si Ernani Santiago, 33, residente ng Barangay Agmailig, Libacao.,Napag-alaman na galing sa isang okasyon ang biktima kasama ang misis na si Marialyn at bunsong anak nang ilang minuto matapos maka­pahinga ay nag-aya ang mister sa misis na magtalik sila pero mahigpit ang pagtanggi ng misis.,Dahil dito, tumahimik ang biktima at lumabas na lamang ng kuwarto na lingid sa kaalaman ng misis na nagdamdam ito hanggang magbaril sa sentido gamit ang .22 caliber magnum.,Nagsasagawa naman ng masusing im­bestigasyon ang pulisya upang matukoy kung may naganap na foul play sa nasabing insidente.",,
"2 balik-droga, dinakma",C,"Hindi umano tumupad sa pangakong magbabagong buhay ang da­lawang lalaking suspek sa paggamit ng droga na una nang sumuko sa isina­gawang Oplan Tokhang ng mga awtoridad kaya himas-rehas ang mga ito matapos maaresto sa isang buy-bust operation sa lungsod ng Olongapo kamakalawa.,Nahaharap sa kasong paglabag sa Republic Act 9165 sina Mario Pa­ngan, 19-anyos at Cedrick Hayahay, 18-anyos pa­wang residente ng Marilag St. Barangay Sta. Rita nang nabanggit na lungsod.,Ayon sa pulisya, dati nang sumuko ang da­lawa at nangako na magbabagong buhay subalit matigas umano ang ulo ng mga ito at patuloy pa rin ang pag gamit ng droga at hindi pa nakuntento ay nagagawa rin umanong magbenta.,Dito na nagsagawa ng test buy ang mga elemento ng Olongapo City Police Station (OCPO) station 5 hanggang sa maaresto ang dalawa kung saan nakuha sa mga ito ang tatlong sachet na pinaghihinalang shabu pati ang P300 bilang marked money.",,
Todas sa saksak ni insan,C,"Isang lalaki naman ngayon ang napatay sa saksak ng kanya mismong sariling pinsan matapos umano ang mainitang pagtatalo sa Lungsod ng Caloocan kamakalawa ng gabi.,Ayon kay PO3 Julius Mabasa ng Malabon City Police-Homicide Unit, dakong alas-11:15 ng gabi nang maganap ang insidente sa loob mismo ng bahay ng magpinsang sina Jaime de Lima, 42-an­yos at Benjamin Malinao, 48-anyos sa Perez Street, Brgy. Tonsuya ng nasabing lungsod.,Kasalukuyan umano noong nag-iinuman ang dalawa kasama ang ilang kaibigan sa tapat ng kanilang bahay nang big­la na lamang umanong pumasok sa loob ng bahay si De Lima at kunin ang kanilang mga kaserola at iba pang gamit sa kusina saka ipagbabalibag.,Doon na sumunod si Malinao at kinumpronta ang pinsan kung ano ba umano ang problema nito ngunit sa halip na huminto ay patuloy lamang sa kanyang ginagawa ang biktima na nauwi sa pagmumurahan at mainitang pagtatalo at pananaksak.",,
"Pot session nilusob, 4 patay",C,"Pinagbabaril ng tatlong hindi kilalang ri­ding-in-tandem ang isang nagaganap na pot session ng grupo ng mga kalalakihan na nagresulta sa pagkamatay ng apat na katao kabilang ang isang fish ball vendor kamakalawa ng gabi sa Marikina City.,Sa isinumiteng report ni Chief Supt. Romulo Sapi­tula, hepe ng Eastern Police District, kinilala ang mga biktima na sina Rodel Aguilar, 41, resi­dente ng Brgy. Sto. Nino; Danilo Bautista, 48, taga-Ma­landay; Jesus Martin, 45, sumuko kamakailan at re­sidente ng Shoe Avenue ng nabanggit na lungsod at isang hindi nakilalang fishball vendor.,Lumalabas sa imbestigasyon dakong alas-11:10 kamakalawa ng gabi nang dumating ang tatlong kala­lakihan sakay ng dalawang motorsiklo sa tapat ng bahay ni Martin na umano ay ginagamit sa pot session.,Walang babalang pinagbabaril ang tatlo na nasa loob ng bahay at agad naman itong ikinasawi ng mga biktima. Nadamay lamang ang nabanggit na fishball vendor na nagkataong nasa lugar ito.",,
Binatilyo nilikida sa sementeryo,C,"Personal na nagtungo sa himpilan ng pulisya ang sepulturero ng pampublikong sementeryo ng Calatagan Batangas, makaraang madiskubre nito ang bangkay ng isang lala­king biktima na may tama ng bala sa ulo at katawan.,Batay sa naantalang ulat ng Calatagan Municipal Police Station, magaalas-nuwebe ng umaga kamakalawa nang makita ni Camilo Bulaclac ang bangkay ng biktimang si Jimbo Eleponga y Chico, 16-an­yos ng Barangay Poblacion IV, Calatagan, Batangas.,Hinihinalang nilikida sa loob mismo ng Calatagan Public Cemetery ang biktima ng mga hindi pa nakikilalang suspek.,Inaalam na ng pulisya ang posibleng motibo sa nangyaring krimen.",,
"Biktima ng EJK sa Bulacan, 183 na",C,"Umabot na sa 183 ang biktima ng extrajudicial killing sa buong lalawigan ng Bulacan mula noong Hulyo hanggang ngayong Nobyembre at inaasahang tataas pa ang bilang na ito sa susunod na mga araw kung saan blangko pa rin ang awtoridad sa pagkakakilanlan sa nasabing grupo na target itumba ang mga tulak at kriminal.,Kumpirmadong patuloy na iniimbestigahan ng Bulacan PNP ang walang humpay na pagpaslang sa mga kilabot na drug pusher at addict na sangkot din sa ibat-ibang kasong kriminal kung saan malaking porsiyento ng mga biktima ng summary execution ay nilalagyan ng plakard na sangkot ito sa droga at iba pang iligal na aktibidad.,Nabatid na ang nasabing bilang ng biktima ng EJK ay mula lamang noong Hulyo 1 hanggang ngayong unang linggo ng Nobyembre at kabilang din sa mga napapatay ay ilang pulis na sangkot sa droga at ang mga biktima ay dinudukot at ikinakalat sa kalsada o itinutumba ng riding-in-tandem.,Kabilang sa may pinakamaraming biktima ng EJK ay ang San Jose del Monte City at Meycauayan City at hindi pa kabilang dito ang halos 40 na tulak ng droga na napapatay kada buwan ng Bulacan PNP sa mga lehitimong police operation sa 21 na bayan at tatlong lungsod sa lalawigan.",,
"Konsehal, itinumba sa Pagadian City",C,"Z­AMBOANGA CITY — Isang k­onsehal sa ba­yan ng Dimataling sa Z­amboanga del Sur ang itinumba ng mga ‘di-kila­lang armado sa Pagadian City.,Sinabi ng pulisya na pinagbabaril si Konsehal Momar Dris, 38, sa Rizal ­Avenue nitong sabado ng madaling- araw. Dalawang lalaki umano ang tumira kay Dris at agad ding tumakas matapos na rat­ratin ang kanilang biktima.,Paalis na sana si Dris sakay ng kanyang Montero nang ito ay lapitan ng mga kriminal at saka pinagbabaril.,Dead-on-arrival ito sa pagamutan at sinabi ng pulisya na patuloy ang kanilang imbestigasyon sa pamamaslang sa pulitiko.,Hindi pa mabatid kung may kinalaman sa kanyang trabaho o personal ang motibo sa pagpatay kay Dris.",,
Tsinoy nagpasaklolo sa Pasay Police,C,"Humingi na ng tulong ang Filipino Chinese chambers of Commerce sa Pasay City Police hinggil sa kidnapping na nagaganap sa mga Chinese.,Ang paghingi ng tulong ay naganap sa isang pulong sa lungsod ng Pasay kahapon sa pagitan ng mga Chinese businessman sa pangunguna nina Nelson Guevarra at Tecson Alonzo, board of director ng Chinese Chambers of Commerce at Pasay City Police Chief Senior Supt. Nolasco Bathan.,Sa nasabing pulong ay kinuwestyon ng mga Chinese businessman ang mga awtoridad kung ano ang gagawin sakaling may mangyaring pagdukot sa kanila o alin man sa kanilang pamilya.,Pinayuhan ni Bathan ang grupo ng mga Chinese na agad na makipag-ugnayan sa kanilang tanggapan at huwag matakot at magtiwala sa mga kapulisan upang masawata ang kidnapping na nagaganap sa nasabing lungsod.,“Peace on order lang binigyan ko lang sila ng payo na mag-ingat dahil ‘ber months’ na at stake holder sila sa Pasay,” ani Bathan.,Naniniwala naman si Bathan na may mga kasab­wat ang mga kidnapers na malapit o nakakaalam sa katauhan ng kanilang mga kikidnapin dahil ito ang nagbibigay ng impormasyon sa mga sindikato.,Pinaalala pa ni Bathan sa mga Tsinoy na huwag magbibigay ng pera dahil nananatili ang ‘no ransom policy’ ng gobyerno.,Ang mga Chinese ay nangangamba sa kanilang kaligtasan dahil sa sunud-sunod na kidnapping lalo na ang mga kanilang estudyante na maaaring ito ang sentro ng unang bibiktimahin ng mga sindikato ng kidnapping.,Mabilis na koordinasyon ang hiling ng pamunuan ng Pasay City Police sa mga Chinese upang mabilis din na maresolba ang ganitong modus operandi ng mga kidnappers.",,
Lady pusher patay sa buy-bust,C,"Isang lady drug pusher na kabilang din sa drug watch list ang napatay makaraang manlaban sa operatiba ng Bocaue Police nang mahalata ng tulak na opisyal ng pulisya ang kanyang binentahan ng shabu, kaya bumunot ng baril at lumaban sa isa pang buy-bust operation sa Barangay Caingin, Bocaue, Bulacan kamakalawa.,Ayon kay P/Supt. Charlie Cabradilla, Bocaue Police chief, nakilala ang napatay na tulak na si Remedios Garcia y Pali­sok, 42, residente ng No. 354 Hulo St., Barangay Caingin, Bocaue na nagtamo ng bala sa katawan na ikinasawi nito at makuha sa kanyang pag-iingat ang isang maigsing baril, marked money at ilang pakete ng shabu.,Bandang alas-5:30 ng madaling-araw nang magsagawa ng buy-bust o­peration ang Bocue Police laban sa kanilang target na si Remedios sa Barangay Caingin ng nasabing bayan ngunit nahalata ng suspek na parak ang poseur buyer kaya binunot nito ang kanyang baril at pinagbabaril ang awtoridad na napilitang gumanti kaya napatay ang suspek.,Nabatid na ang target na si Remedios ay nasa listahan ng awtoridad sa pagtutulak ng droga sa nasabing lugar at ilang linggo itong ipinasailalim sa surveillance operation bago kumagat sa entrapment operation at mapatay sa maikling palitan ng putok.",,
Prinsipal nakumpiskahan ng droga,C,"SUDIPEN, La Union — Nahaharap sa kasong paglabag sa RA 9165 o Dangerous Drugs Act of 2002 ang isang School Principal matapos na makita sa kaniyang bahay ang mga ipinagbabawal na gamot sa Barangay Namaltogan ng bayang ito.,Kinilala ni P/Senior Insp. Dominador Apostol II, Hepe ng Sudipen Municipal Police, ang suspek na si Hermenio Dasalla, 55-anyos, may asawa at residente ng nasabing lugar.,Sa bisa umano ng search warrant ay hinalughog ng mga awtoridad ang tahanan nito at natagpuan ang tatlong sachet ng hinihinalang marijuana fruiting tops.,Ayon sa opisyal, ito na ang ikalawang beses na raid sa tahanan ng suspek kung saan na­ging negatibo ang resulta nu’ng una.,Maliban na Top 1 ito sa Municipal Level, ay kabilang din ito sa High Value Target ng mga awtoridad.",,
Negosyante inasinta sa sentido,C,"SANTA ROSA, Nueva Ecija — Isang tama ng baril sa sentido ang tumapos sa buhay ng isang negosyante sa bayang ito makaraang barilin ng ‘di nakilalang salarin noong Huwebes ng umaga habang abala sa kanyang mga paninda sa puwesto sa Purok 1, Brgy. San Isidro rito.,Batay sa ulat na isinumite ni P/Chief Insp. Jeffrey Alivia sa tanggapan ni Mayor Marita Chua Angeles, nakilala ang biktima na si Demetrio Aguilar Patricio, Jr., 41, residente ng naturang lugar.,Nabatid sa isinigawang imbestigasyon ni PO2 Daniel Villanueva na dakong alas-6:25 ng umaga habang abala si Patricio sa tindahan at poultry store, ay biglang dumating ang mga salaring riding-in-tandem at isinagawa ang pamamaslang.,Isang anggulong sinisilip ng mga pulis ang usapin sa lupa na kinasasangkutan umano ni Patricio at apat nitong mga kapitbahay.",,
"Motorsiklo sumemplang, 3 dedbol",C,"Tatlo katao ang nasawi nang sumemplang at tuluyan silang tumalsik mula sa sinasakyang motorsiklo sa Lebak, Sultan Kudarat.,Pawang nagtamo ng matinding pagkabagok sa ulo nang tumama sa semento matapos tumilapon dahilan ng kanilang kamatayan na sina Danrey Berme, 14, estudyante ng Notre Dame Salaman College; Benjie Mindo, ng Datu Karon, Maguindanao at Lenie Celeste, ng Purikay, sa nasabing bayan.,Sa ulat ng Lebak MPS traffic section, lulan ng motorsiklo ang mga biktima habang binabaybay ang national highway sa Barangay Kumalawit, nang biglang sumemplang habang malakas ang ulan.,Nagsasagawa pa ng imbestigasyon ang pulisya sa nasabing aksidente.",,
Kapitan bulagta sa 2 bala,C,"BANGUED, Abra — Bumulagta ang isang barangay kapitan dito matapos punlaan ng dalawang punglo sa ulo ng mga hindi pa nakikilalang salarin sa bahagi ng Torijos St., Zone 5 ng bayang ito kamakalawa ng hapon.,Kinilala ng mga awtoridad ang biktima na si Rommel Vergara Timbreza, nasa hustong gulang, residente at kapitan ng barangay Silet, San Juan ng lalawigang ito.,Batay sa inisyal na imbestigasyon ng mga pulis, bumibili ang biktima ng mga automotive parts sa isang auto supply sa nasabing lugar nang pagbabarilin ito ng dalawang lalaking lulan ng motorsiklo.,Isinugod ng mga kasapi ng rumespondeng mga pulis ng Bangued ang biktima sa Abra Provincial Hospital ngunit idineklarang dead-on-arrival ng mga doktor dito.,Narekober sa crime scene ang dalawang basyo ng caliber .9mm habang tinitingnan na ng mga awtoridad kung may kaugnayan sa illegal na droga ang naturang pamamaslang.",,
3 pusher arestado sa Roxas City,C,"Inihahanda na nga­yon ang kasong isasampa laban sa tatlong suspek na inaresto sa isang drug buy-bust operation sa Brgy. San Jose, Ro­xas City.,Nakapiit na nga­yon sa detention cell ng Roxas City Police ang mga suspek na sina Antonio Eduardo, Jr., 36, ng Brgy. Inzo, Roxas City; Rena Mae Lanes, alyas ‘Toto’, 18, ng Brgy. San Jose, Roxas City at John Erick Azares, alyas ‘Janjan’, 27, ng Brgy. Banica, Roxas City.,Napag-alaman na nakatanggap ng intelligence report ang tanggapan ng Station Anti-Illegal Drugs Special Operation Task Group (SAID-SOTG) ng Roxas City Police Station kaugnay sa iligal na aktibidad ng mga suspek kaya agad nagsagawa ng operasyon.,Matapos makakum­piska ng 60 gramo ng shabu na nagkakahagala ng P360,000, agad dinampot ang tatlong suspek.,Nakuha pa mula sa mga dinakip ang ilang paraphernalia at isang granada.,Payapa namang su­ma­ma ang mga suspek sa mga umarestong pulis kaya walang naganap na komosyon.",,
Kagawad patay sa maskarado,C,"Hanggang sa kahuli-hulihang pagkakataon, i­pinakita ng isang barangay kagawad ang matin­ding pagmamahal sa kabiyak matapos nitong itulak ang huli nang siya ay yakapin para hindi madamay na mabaril ng apat na maskaradong suspek, kamakalawa ng madaling-araw sa Pandacan, Maynila.,Nabatid na kahapon lamang ng umaga inireport sa tanggapan ng Manila Police District-homicide section (MPD-hs) ang pagkamatay ng biktimang si Enrique Ma­ngayon, alyas ‘Ek-Ek’, barangay kagawad ng Brgy. 868 at residente ng 1188 Gu­yabano St., Kahilim II, Pandacan, Maynila.,Sinabi ni Rose Ann, anak ng biktima, na una, nakita niya na may tama ng bala sa kanang balikat ang ama matapos barilin ng apat na suspek na nakasuot ng maskara na nakapasok sa kanilang bahay matapos na sirain ang kanilang pintuan.,Niyakap umano ito ng kanyang ina at nag­makaawa sa mga suspek, pero itinulak ito ng kanyang ama bago binaril sa ulo ng isa sa mga suspek.,Nabatid kay P/Supt. Emerey Abating, station commander ng MPD-Station 10, dakong alas-kwatro ng madaling-araw nang maganap ang krimen sa loob mismo ng tahanan ng biktima.",,
Dalaga tinarget sa ulo,C,"Patay ang isang dalaga makaraang barilin ito sa ulo ng isang lalaki sa Barangay Pittland, Cabuyao City, Laguna kamakalawa ng hapon.,Batay sa imbestigasyon ng Cabuyao Police, dakong alas-singko, nakatayo sa harap ng isang restaurant ang biktimang si Ma. Angelica Sacdalan, 27-anyos, empleyado ng Universal Robina Corp., kasama ang kanyang kaibigan na si Josephine Apostol Casacop at hinihintay ang kanyang boyfriend na isang Anrei Binalayo, nang biglang dumating ang suspek na si Jonnie Viñas y Disopida, 39, residente ng Brgy Asis, Bauan, Batangas.,Walang sabi-sabing patraydor ng binaril nito ang dalaga na tinamaan sa ulo na naging sanhi ng agarang pagkamatay nito.,Mabilis na tumakas ang suspek matapos ang pamamaril at nagtago sa bahay ng isang barangay tanod subalit naaresto rin ito ng mga nagrespondeng pulis.,Inaalam pa ng mga awtoridad ang motibo sa pamamaril.",,
Labi ng ni-rape-slay na Pinay inuwi na,C,"Dumating na sa bansa ang labi ng Pinay Overseas Fi­lipino Worker (OFW) na sinasabing biktima ng panghahalay at natagpuan wala ng buhay sa bansang Oman.,Ayon sa Overseas Workers Welfare Administration (OWWA), isinaayos ng repatriation team ng ahensya ang kinakailangang papeles ng nasawing si Pinky Esmeria B. Pamittan, na nagtrabaho bilang housekeeping supervisor sa Ramada Hotel sa Oman.,Dakong alas-9:15 ng gabi nang lumapag sa Ninoy Aquino International Airport (NAIA) ang Oman Air flight WY 843 sakay ang labi ng nasabing Pinay.,Sinalubong ito ng mga tauhan ng OWWA at ng Department of Labor and Employment (DOLE) kasama ang mga kaanak ni Pamittan.,Magugunitang noong nakalipas na Oktubre 28 nang matagpuan ang wala ng buhay na biktima sa Azaibah area sa Muscat na hinihinalang pinaslang ng dalawang Indian national na katrabaho nito.,Base rin sa ulat na ipinadala ni Labor Attache Nas­ser Mustafa kay DOLE Sec. Silvestre Bello III, sinasabing huling nakitang buhay si Pamittan na umalis sa naturang hotel kasama ang dalawang lalaking katrabaho nito kung kaya’t agad na dinakip ang mga ito.,Sa record ng OWWA, umalis noong nakalipas na buwan ng Marso si Pamittan patungong Oman.,Tiniyak ng OWWA na matatanggap ng naulilang pamilya ni Pamittan ang death insurance na P200,000 at burial assistance na P20,000 maliban pa sa makakatanggap ang mga kaanak nito ng livelihood at iba pang monetary assistance.",,
Negosyante tinapos sa isang bala,C,"Isang bala mula sa kalibre .45 baril ang agarang tumapos sa buhay ng isang negosyante makaraang barilin ito sa kanyang batok ng hindi pa kilalang suspek sa Quezon City kamakalawa ng gabi.,Ayon kay PO3 Julius Raz, ng Criminal Investigation Detection Unit (CIDU) may-hawak ng kaso, nakilala ang biktima na si Reno Tejada y Ramos, 31, ng No. 28, Lower Sampalucan, Brgy. Tandang Sora.,Sa imbestigasyon, nangyari ang krimen dakong alas-6:30 ng gabi sa harap ng isang gusali (Esa Scaffolding Steel Fabricaion Services) na matatagpuan sa No. 198-F. Tandang Sora Avenue ng naturang barangay.,Base sa naging pahayag sa pulisya ng isang nagngangalang Mark Vergil Bolante, nasa loob siya ng kanilang tindahan nang makarinig ng isang malakas na putok ng baril mula sa labas.,Kung kaya’t pagkaraan lang ng ilang sandali ay kanya itong tiningnan sa labas at dito niya umano nadiskubre ang wala nang buhay na biktima, na duguang nakabulagta sa kalsada at agad niya itong ini-report sa mga awtoridad.,Blangko pa ang CIDU kung ano ang motibo ng krimen.",,
P14.8M shabu nakumpiska sa Cebu,C,"Mahigit sa P14.8 milyon halaga ng shabu ang nakumpiska ng pulisya sa isinagawang anti-drug operation sa Barangay Pasil, Cebu City kahapon.,Sa report ng Cebu City Police Office, ito ay matapos maaresto ang isang bigtime drug trader na si Melchor Ocarol, 53, sa isinagawang pagsalakay sa kanyang bahay sa Barangay Pasil, bandang alas-dos ng madaling-araw.,Sa imbestigasyon, sinabi ni Chief Insp. Christopher Navida, hepe ng City Intelligence Branch, na ang suspek na itinuturing na high-value target ng Cebu City police ay kapatid ng dating kapitan ng barangay sa Pasil na si Romeo Ocarol. Isang buwan ding isinailalim sa surveillance ang bahay ni Ocarol bago isinagawa ang operasyon.,Isang logbook ang nakuha rin kay Ocarol at ito ay naglalaman ng mga barangay sa Cebu City na sinusuplayan niya ng shabu.",,
100 bangkay natagpuan sa mass grave,C,"Aabot sa mahigit sa 100 bangkay na pawang mga pugot ang ulo ang nadiskubre sa mass grave sa loob ng isang eskwelahan sa isang bayan malapit sa southern Mosul, Iraq.,Sa ulat ng Associated Press, nadiskubre ang naturang mass grave ng puwersa ng Iraq sa bayan ng Hammam al-Alil, may 30 kilometro ang layo sa Mosul, na nabawi ng Iraqi forces sa kamay ng tero­ristang Islamic State (ISIS).,Ayon sa Iraqi Joint Military Command, natagpuan ang mass grave na puno ng mga pinugutang bangkay sa loob ng School of Agriculture.,May hinala ang mga awtoridad na kagagawan ng mga ISIS gangs na kabilang sa Sunni Terror Group at mga militante ang karumal-dumal na krimen.,Nasa Bashiqa na ang maraming Peshmerga fighters dahil na rin sa tulong ng mga US-led coalition airstrikes para mabawi sa mga ISIS ang Mosul sa Iraq.,Ayon sa Iraqi military, ito na ang malawak nilang opensiba kung saan halos kalahating bayan na ang kanilang nasasakupan.,Nagiging mabagal ang kanilang paggalaw dahil sa mga nagkalat na suicide car bombs, booby traps at ang pakikipag­laban sa ibang mga kabahayan na pinagtataguan ng mga ISIS.",,
"Radio commentator, nabaril sa kili-kili",C,"DAGUPAN CITY, Pangasinan — Ma­swerteng nadaplisan lamang ng bala ng baril ang kili-kili ng isang radio commentator dito matapos pagbabarilin ng mga hindi pa nakikila­lang salarin kahapon ng umaga.,Papasok na sana sa kanyang trabaho bilang block timer commentator sa Power Radio ang biktima na nakilalang si Virgilio Maganes, 59-anyos at residente ng barangay San Blas, Villasis ng lalawigang ito nang tamba­ngan ng mga suspek.,Ayon kay PC/Insp. Norman Florentino, Hepe ng Villasis PNP, bandang alas-5:40 kahapon ng madaling araw habang papasok sa kanyang trabaho ang biktima sakay ng tricycle nang sundan ng dalawang kalalakihan na nakasakay sa isang motorsiklo at pagdating sa hindi mataong lugar ay pinagbabaril ang biktima.,Masuwerte namang nadaplisan lamang sa kili-kili ang biktima na kaagad naisugod sa pagamutan.,Naging kontrobersiyal ang pangalan ni Maganes matapos ma­ging blocktimer ni dating 5th district Congressman Mark Cojuangco sa isang radio station at kabilang din sa tumakbo bilang gobernador ng lalawigan sa nakalipas na halalan.",,
BABAE PINAGBABARIL SA DILIM,C,"Dead on the spot ang isang babae matapos pagbabarilin ng hindi­ pa kilalang mga salarin­ sa madilim na bahagi­ ng Singalong Street sa ­Malate, Manila, kahapon ng hatinggabi.,Ayon sa Manila Police District, patuloy na kinikilala ang biktima na tinatayang nasa edad 22-anyos­ hanggang 26-anyos, may taas na limang talampa­kan, morena, balingkinitan ang katawan, nakasuot ng itim na blouse, maong shorts at itim na sapatos.,Sa report ni Det. Milbert Balinggan, ng Manila Police District (MPD)-homicide section, dakong alas-12:15 ng hatinggabi nang maganap ang krimen sa madilim na bahagi ng Singalong Street, malapit sa kanto ng Quirino Avenue sa Malate.,Ayon sa pahayag ni Catherine Gotoc, chairwoman ng Brgy. 688, nagising ang mga ito dahil sa limang magkakasunod na putok ng baril.,Kasabay nito ay isang taxi at isang ­motorsiklo na may sakay na dala­wang lalaki­ ang ­nakitang umalis­ sa crime scene matapos ang pamamaril.,Nakuha sa lugar ng krimen ang mga gamit ng biktima kabilang ang iPhone 6, mga makeup, susi, panyo at P290 cash, na nakasilid sa isang ­paper bag.,Patuloy ang isinasagawang imbestigasyon ng pulisya at inaalam pa ang mga salarin at ano ang motibo sa pagpatay.",,
"6 kidnapping incidents sa Maynila, itinanggi",C,"Wala umanong nagaganap na kidnapping incidents sa Maynila.,Ito ang nilinaw kahapon ni Manila Police Districts (MPD) Director PS/Supt. Joel Coronel kaugnay sa inihayag ni Teresita Ang-Sy, chairman ng Movement for Restoration of Peace and Order na nagkaroon ng anim na sunud-sunod na insidente ng kidnapping sa lungsod ng Maynila.,“She (Ang-Sy) said that they have no reports of kidnapping incidents, especially in the last three weeks. So there are no reported, I repeat, no reported kidnapping incidents in Binondo in the past several weeks. So hindi po totoo,” paglilinaw ni Coronel.,Sinabi ni Coronel, walang naganap na anim na kaso ng kidnapping sa Binondo sa nakaraang tatlong linggo tulad ng ibinalita ng Philippine National Police-Anti-Kidnapping Group (PNP-AKG).,Matatandaan na nag-viral sa social media ang umano’y pagtaas ng bilang ng kidnapping sa lungsod, na nagtulak kay Ang-Sy, na manawagan sa Filipino-Chinese community na mag-ingat laban sa mga pinaghihinalaang KFR groups.",,
Teenager binoga ng kapwa bagets,C,"Inoobserbahan pa ngayon sa ospital ang isang 15-anyos na binatilyo na binaril ng kanyang 14-an­yos na pinsan sa Polomolok, South Cotabato.,Sa imbestigasyon ng pulisya, naglalaro ng basketball ang magpinsan kasama ang kanilang barkada sa Barangay Koronadal, Proper, Polomolok, South Cotabato nang magkaroon ng alitan sa ibang grupo ang 15-anyos.,Bigla na lamang umalis ang 14-anyos na pinsan nito at bumalik na may dalang .22 caliber revolver at pinaputukan ang kanyang nakakatandang pinsan na tinamaan sa paa.,Bagamat hindi na idinetalye, sinasabing personal grudge ang dahilan kung bakit binaril ng suspek ang pinsan.",,
"79-anyos na Kano, timbog sa baril at bala sa NAIA",C,"Isang 79-anyos na American national ang inaresto ng mga tauhan ng Philippine National Police-Aviation Security Group (PNP-ASG) dahil sa tangka nitong pagpuslit ng baril papasok ng bansa kahapon ng mada­ling-araw.,Kinilala ang suspek ni P/Chief Insp. Ariel Hembrador Asunsion ng AVSEG -NCR, na si Rufino Ron­daris y Alcarion, American citizen na may postal address sa 1203 N Avenue 54, Los Angeles, California na dumating sa NAIA terminal 1 lulan ng Philippine Airlines flight PR103 alas-kuwatro ng madaling-araw,Ayon sa ulat, si Ron­daris ay may connecting flight patungong Laoag City via PAL flight PR2196 na nakatakdang umalis ng alas-11:30 ng umaga nang makitaan ito ng 36 piraso ng bala at isang .25 caliber na baril sa kanyang hand carried luggage nang dumaan ito sa x-ray machine scanner na pinangangasiwaan nina SSO Dominique Halog- Xray Operator, SSo Mailene Dalisay- Baggage Inspector at PO3 Jojit Capapas sa final Security Screening checkpoint.,Ang mga check-in luggage ni Rondaris ay nauna nang nai-transfer sa NAIA terminal 2 makaraan ito’y dumating sa terminal 1 dahil ito ay transit passenger patungong Laoag City.,Si Rondaris at ang dala nitong mga bala at baril ay nasa pangangalaga ng AVSEU-NCR para sa proper disposition.",,
"Iniwan ng GF, tibo nagbigti",C,"Sa pangalawang pagkakataon hindi na nakaligtas sa pagpapatiwakal ang isang lesbian na iniwan ng kanyang girlfriend sa Brgy. Mojon, Liliw, Laguna.,Kinilala ang biktima na si Hanna Pauline Collo, 24-anyos, na kamakalawa ng tanghali ay nadiskubreng nagbigti sa isang puno malapit sa kanilang tahanan gamit ang nylon chords.,Sa imbestigasyon ng pulisya, araw ng Sabado ay nakipag-inuman pa ang biktima sa kanyang mga kaibigan subalit matapos ‘yun ay ‘di na ito matagpuan kung saan nagpunta.,Nadiskubre na lamang ng mga batang naglalaro ang bangkay ng biktima na nakabitin sa puno.,Ayon sa magulang ng biktima, ilang araw na umanong depressed ang biktima simula nang magkalabuan ito at ang kanyang girlfriend.,Sa cellphone ng biktima, nakita ang text messages na “OK TAPOS NA TALAGA ANG LAHAT AQ NA ANG TATAPOS” na ipinadala sa kanyang girlfriend bago ito nagpakamatay.",,
Bangkay sa simbahan,C,"Isang bangkay ang natagpuan sa labas ng isang simbahan sa Pandacan, Maynila kamakalawa ng madaling-araw.,Kinilala ni P/Supt. Emerey Abating, station commander­ ng Manila Police District (MPD)-Station 10 (Pandacan), ang biktima sa pangalang Dagul, nasa hustong gulang, at residente ng Dakota Street, Adriatico, Manila.,Nabatid na ilang bystander ang nakadiskubre sa bangkay ng biktima habang nakasalampak sa sementadong upuan sa waiting shed sa harapan ng Sto. Niño Parish Church na matatagpuan sa Jesus Street sa Pandacan dakong alas-dos ng madaling-araw.,Wala namang nakitang anumang palatandaan ang mga pulis na sinadya ang pagkamatay ng biktima, kaya’t hinala ng mga ito na sakit ang kanyang ikinasawi.,Huli umanong nakitang buhay ang biktima na malungkot na nakaupo sa naturang waiting shed dakong alas-12:00 ng hatinggabi.",,
Pulis sangkot sa kidnap for ransom,C,"Isang aktibong pulis ang tinutugaygayan na ngayon ng PNP-Anti Kidnapping Group na sangkot sa kidnapping for ransom.,Ito ang kinumpirma ni PNP AKG Director Sr. Supt. Manolo Ozaeta, kasabay ng pahayag na ang nasabing pulis na nasa active service pa ay miyembro ng sindikato na nasa likod ng anim na mga kaso ng kidnapping na naitala sa Binondo, Maynila.,Sinabi ni Ozaeta na nakalalaya pa ang nasabing pulis pero binabantayan na ng kanilang mga tauhan kasabay din ng pangangalap ng sapat na ebidensiya upang masampahan ito ng kaso.,Kahapon nang kumpirmahin din ni Ozaeta na sa anim na kaso ng kidnapping na naitala sa Binondo ay lahat nakapagbayad ng ransom mula sa halagang lima hanggang sa P20 milyon.,Pagbubunyag pa ni Ozaeta na ginagamit umano ng sindikato ang anti-drug campaign ng pamahalaan upang takutin ang kanilang mga biktima.",,
4 na holdaper iniligpit,C,"Apat na bangkay ng mga hinihinalang salvage victim na pawang may mga tama ng bala sa iba’t ibang bahagi ng katawan, ang natagpuan sa tabing kalsada sa Batangas City, kamakalawa ng gabi.,Sa apat na bangkay, tanging si Michael Khi­an Bautista y Brodeth, 31-anyos ng Brgy. Sabang Center, Lipa City, Batangas, ang kinilala ng Batangas City Component Police Station, habang ang tatlo sa kanila ay kasalukuyang pang inaalam ng pulisya ang pagkakakilanlan.,Nabatid na pasado alas-nuebe ng gabi ng madiskubre sa National Road na sakop ng Barangay Calicanto ang mga bangkay ng apat na lalake, pawang nakatali ng packaging tape ang kamay ng mga ito, tatlo sa kanila ay binalot din ng packaging tape ang mukha, habang ang isa ay isinilid naman sa sako.,Sa tabi ng mga bangkay ay isang karatula ang nagsasaad na “HOLDAPER KAMI ‘WAG TULARAN”, bukod pa sa narekober na 10 basyo ng calibre .45 at isang basyo ng calibre 5.56mm.",,
Binatilyo todas sa pagnanakaw,C,"Patay ang isang menor-de-edad matapos na ito ay barilin ng kanilang pinagnanakawan sa Brgy. San Francisco, Biñan City, Laguna kamakalawa ng gabi.,Batay sa imbestigasyon ng Biñan Police, pumasok ang apat na menor-de-edad na may mga edad na 13 hanggang 17-anyos sa bahay ng isang Abelardo dela Cruz, na naninirahan sa abroad.,Tiyempo namang bumisita sa bahay ang pamangkin ni Cruz na si David Reyes, empleyado ng Biñan City hall, at naaktuhan nitong ninanakaw ng a­pat ang mga gamit sa bahay.,Subalit biglang nagbunot ng baril ang 17-anyos na suspek na si Jimmy kung saan naagaw naman ito ni Reyes.,Tinangka pa uling saksakin ng binatilyo si Reyes kaya napilitan na umano itong barilin ang suspek na agad nitong ikinasawi.,Na-trap naman sa loob ng bahay ang tatlo pang suspek at nahuli ng mga nagrespondeng pulis.,Inamin ng mga ito na ito na ang ikalawang ulit nilang pagnanakaw sa nasabing bahay.",,
2 bagitong pulis dinampot sa droga,C,"Nasa hot water ngayon ang dalawang rookie policemen matapos arestuhin sa isang entrapment operation kaugnay sa iligal na droga sa Surigao City.,Inihahanda na ang kasong paglabag sa Dange­rous Drugs Act of 2002 ang dalawang pulis na sina PO1 Arnel Galve Odog, alyas Nonoy, 46, residente ng P. Reyes Extension, Brgy. Taft, Surigao City at PO2 Ronnie Capanpan Custodio, alyas Ronron, 31, residente ng P­arrucho St., Brgy. Washington.,Si Odog ay aktibong miyembro ng PNP Maritime Group na nakatalaga sa Police Regional Office-13 habang si Custodio ay nakatalaga sa Tagana-an Municipal Police Station.,Dinakip ang dalawa sa isang entrapment operation ng Surigao City Police sa isang inn sa Burgos St., Brgy. Washington, Surigao City noong Sabado.,Nakumpiska mula sa kanilang posesyon ang P1,000 marked money, 10 sachets ng shabu na may street value na P13,600 at mga shabu paraphernalias.",,
4 drug suspect nadale sa Oplan Galugad,C,"Bangkay na bumulagta ang isang hindi kilalang lalaki na umano’y drug suspect makaraang manlaban sa mga awtoridad habang tatlo pa ang naaresto sa isinagawang Oplan Galugad ng Quezon City Police District (QCPD) sa Novaliches ng nasabing lungsod, kamakalawa ng gabi.,Sa report na isinumite kay QCPD Director P/Senior Supt. Guillermo Eleazar, ng Novaliches Police Stn.4, isinalarawan ang nasawing suspek na nasa 30-35, payat, moreno, 5’5’-5’6” ang taas.,Habang ang mga naarestong suspek ay nakilalang sina Jhan Dave Ramirez, Adrian Mark Musa at Noly Requez, pawang residente ng Brgy. Sta. Monica N­ovaliches.,Ayon sa report ni PO3 Mark Evaristo, ang ope-rasyon ay isinagawa ng N­ovaliches Police Station-4 sa pamumuno ni P/Senior Insp. Romulo Terrado at 50 personnel nito dakong alas-8:30 ng gabi sa may No. 28 Geronimo St. Brgy. Sta. Monica, Novaliches.",,
"Bad comment sa FB, ugat ng pamamaril",C,"Under observation sa ospital ang isang 25-anyos na poultry boy makaraang barilin sa likurang bahagi nang nakaalitan nitong suspek, na kasamahan din niya sa trabaho.,Sa nakalap na ulat sa San Juan Municipal Police Station sa Batangas, dakong 12:45 kamakalawa ng tanghali nang lapi­tan ng biktimang si Jesus Daclizon y Nile, tubong Brgy. Bil-is, Cataiñgan, Masbate, ang suspek na si Jerald Caw-it, tubong Bocaue, Bulacan at kapwa stay-in sa Universal Faulty Farm, Brgy. Quipot, San Juan, Batangas.,Nabatid na kinompronta ng biktima ang suspek bunsod umano sa hindi magandang komento nito sa kanyang Facebook Account. Nauwi sa pamamaril ng suspek ang mainitang pagtatalo bago ito mabilis na tumakas bitbit ang calibre .22 na baril.,Agad na isinugod sa San Juan District Hospital ang biktima bago inilipat sa Batangas Medical Center para sa kinakailangang operasyon.",,
"Apo, ni-rape ni lolo",C,"ZAMBOANGA CITY — Dinakip ng pulisya ang isang lolo matapos itong ireklamo ng sa­riling apo ng diumano’y panggagahasa sa kanya sa Zamboanga City.,Sinabi kahapon ng pulisya na nakatakdang sampahan ng kaso si Expedito Tarroza, 65, matapos na magsuplong sa awtoridad ang kanyang 33-anyos na biktima. Naganap umano ang panggagahasa kamakalawa ng gabi sa kanilang bahay sa Barangay Cabaluay.,Tinakot pa diumano ng matanda ang kanyang apo na babarilin at papatayin kung magsusumbong sa pulisya. Maging ang mga kapitbahay na nais tumulong sa biktima ay pinagbantaan din ng suspek, ­ayon kay Senior Supt. Michael Nicolas, ang regional police spokesman.,Hindi nagbigay ng pahayag ang biktima at suspek o ang kanilang pamilya ukol sa kaso.",,
Babae iniluwa ng ilog,C,"Inakalang halloween mascot na palutang-lutang sa ilog, ‘yun pala ay bangkay ng babaeng biktima ng pagkalunod, na nadiskubre pasado alas-12:00 ng tanghali kamakalawa sa bayan ng Noveleta, Cavite.,Kinilala ni PO2 Rodel Abutin ng Noveleta Municipal Police Station ang biktimang si Debbie Ganarial y Morabe ng Barangay San Jose 1 sa nasabing bayan. Nabatid na tindera ang biktima sa isang coo­perative store, at may ilang araw na umanong hindi napasok sa trabaho.,Kamakalawa ay nakitang palutang-lutang sa Ilang-Ilang river na sakop ng Brgy. Magdiwang ang katawan ng biktima, na hinihinalang nag-suicide bunsod sa hindi maipaliwanag na depresyong nara­ranasan nito, base na rin sa ilang nakakakilala ng personal sa biktima.",,
"INIWAN NG GF, TIBO NAGBIGTI",C,"Isang 34-anyos na tomboy ang nagawang kitilin ang sariling buhay sa pamamagitan ng pagbibigti matapos na hindi makayanan ang matin­ding depresyon sa breakup nila ng kanyang kasintahan sa Lungsod ng Ma­labon, kahapon ng umaga.,Sa ulat ng Malabon City Police, partikular na ni PO3 Julius Mabasa, ganap umanong alas-sais ng umaga nang matagpuan ng kanyang ama ang mga labi ng biktimang si Lieza Pandagani, na nakabigti sa kisame ng kanyang silid gamit ang isang nylon rope sa Magsaysay St., Brgy. Potrero.,Ayon sa ama ng biktima na si Ernesto Pandagani, ay nakaamoy umano siya ng nakakasulasok na amoy mula sa silid ng anak dahilan upang kanya itong usisain, at dahil sa madalas na wala naman sa bahay ang biktima ay inakala pa nilang walang tao sa kwarto nito.,Nang subukan nilang buksan ang pinto ay nakatrangka ito, dahilan upang pwersahan nang sinira ang pintuan at doon na tumambad ang wala nang buhay na anak.,Sa imbestigasyon ay napag-alaman mula na rin sa cellphone ng biktima na nagkaroon sila ng matinding pag-aaway ng kanyang nobya na nauwi sa kanilang hiwalayan.,Sa ngayon ay patuloy pa rin ang ­pagsasagawa ng imbestigasyon ng ­pulisya hinggil sa nasabing insidente.",,
"5 MAGKAKABARKADANG BAGETS, NIRATRAT",C,"Patay ang isang binata habang sugatan naman ang apat na iba pa ­makaraang pagbabarilin­ ang kanilang grupo ng riding in tandem na mga suspek na pinaniniwalaang mga trigger happy­ ­kahapon ng madaling-araw sa ­Tabaco City, ­Albay.,Idineklarang dead on arrival sa Ziga District­ Hospital sanhi ng mga tama ng bala sa katawan ang isa sa biktimang si Joseph Borleo, binata, taga-P4 Barangay San Roque ng nasabing lungsod.,Patuloy namang ­ginagamot sa nasabing ­ospital ang apat na iba pa na sina Eddie Molate, Christopher Balinbing, Jose Carael at Ronald Bercasio, pawang residente rin ng lugar at nasa edad 20-25.,Sa imbestigasyon ni PO3 Brades Alden, may hawak ng kaso, naganap ang insidente dakong alas-12:19 ng madaling-araw sa kahabaan ng P4 Barangay San Roque ng lungsod na ito.,Napag-alaman na ga­ling ng sementeryo ang mga biktima at nagkukuwentuhan nang dumaan ang isang scooter type na motorsiklo lulan ang mga suspek na nakaitim na jacket at itim na pantalon at walang sabi-sabing pinaputukan ang grupo ng kabataan at saka mabilis ding humarurot nang maubos na ang bala ng kanilang baril.,Mabilis naman ang responde ng ilang kapitbahay sa grupo at agad ­silang dinala sa nasabing­ pagamutan subalit dahil­ sa grabeng mga tama­ ng bala ni Borleo ay idineklara na itong dead on arrival.,Wala pang malinaw na suspek ang pulisya at posibleng mga trigger happy ang mga suspek na trip lang mamaril.",,
"Muslim, sinaksak ng kababayan",C,"Inoobserbahan sa Sta. Ana Hospital ang isang 25-anyos na Muslim matapos paulit-ulit na saksakin ng kanyang kababayang Muslim dahil sa matandang alitan kahapon ng madaling-araw sa San Andres Bukid, Maynila.,Sa imbestigasyon ni PO2 Rey Rabut, ng Manila Police District (MPD)-Station 6, nakilala ang biktimang si Sadam Batao, vendor, taga-2441 Onyx St., San Andres Bukid, Maynila, na tadtad ng saksak.,Naganap umano ang insidente dakong alas-dos ng madaling-araw sa ikalawang palapag ng bahay ng dalawa.,Mabilis namang tumakas ang suspek na si Husman Alonto, 23, nakatira rin sa nabanggit na lugar nang makitang duguan ang biktima.,Ayon kay Norayma Batao, 23, asawa ng biktima, nasa ika­lawang palapag umano ng kanilang bahay ang biktima, kinumpronta umano ito ng suspek na nagresulta sa mainitang pagtatalo ng dalawa.,Kasunod nito, kumuha ng patalim sa kusina ang suspek at paulit-ulit na sinaksak ang biktima at saka tumakas.",,
"Bahay ng parak, nilooban",C,"Natangay ang service firearm, pitaka at laptop ng isang miyembro ng Philippine National Police (PNP) matapos looban ng hindi nakikilalang suspek ang kanyang bahay, kamakalawa ng gabi sa Tondo, Maynila.,Nagreklamo kay PO3 Rhyan Punzalan, ng ­Manila Police District (MPD)-Station 2, ang biktimang si PO1 Marlon San Diego, nakatira sa 1419 Dizon St., cor. Bambang, Tondo.,Ayon kay San Diego, ala-una ng hapon nang umalis siya sa kanilang bahay at nagtungo sa Manila North Cemetery (MNC) para dalawin ang puntod ng kanyang mga kamag-anak.,Pagbalik niya dakong alas-10:18 ng gabi, napansin niya na dinistrungka ang padlock ng pintuan ng kanyang bahay at pagpasok sa loob, nadiskubre niyang nawawala ang kanyang Glock .9 mm pistol Gen 4 na may serial number PNP 6306, na inilagay niya sa loob ng Orocan plastic cabinet.,Nawawala rin ang kanyang Acer laptop at ­pitaka na nag­lalaman ng P1,500 at kanyang mga identification cards.,Patuloy ang isinasagawang follow-up operation sa naturang insidente.",,
Misis nagsaksak sa sarili,C,"Inoobserbahan sa Justice Jose Abad Santos General Hospital (JJASGH) ang isang 34-anyos na ginang nang magsaksak sa sarili, matapos na makipag-away sa kanyang kinakasama, kamakalawa ng madaling-araw sa Sta. Cruz, Maynila.,Kinilala ang biktimang si Annaliza Salengua, taga-632 Mabolo St., Sta. Cruz, Maynila na may da­lawang tama ng saksak sa kanang bahagi ng dibdib.,Ayon kay P/Chief Insp. Michael Garcia, deputy station commander ng Manila Police District (MPD)-Station 3, alas-2:30 ng madaling-araw nang maganap ang insidente sa Raon St., Sta. Cruz, Maynila.,Nauna rito, nagtalo ang biktima at ang kanyang kinakasamang si Julius Ramirez, 36, tricycle driver, na residente ng 640 F. Trinidad St., Sta. Cruz, dahil lamang sa kagustuhan ng babae na matulog sa minamanehong tricycle ng kanyang live-in partner.,Sanhi nito, kumuha umano ng kutsilyo ang biktima at sinaksak ang sarili sa dibdib.,Nang makita naman ni Ramirez ang ginawa ng ka-live-in ay tinangka niya itong pigilan, pero sa pag-aagawan nila ng patalim ay aksidenteng nasaksak muli ng biktima ng kanyang sarili.",,
"Lolo, inulam matapos patayin",C," — Nahaharap sa kasong pagpatay ang isang lalaki na umano’y niluto pa ang pira-pirasong bangkay ng kanyang biktima, sa lalawigan ng Bukidnon sa northern Mindanao.,Nakilala ang suspek na si Teddy Villegas, 35, na siyang itinuturong pumatay sa kapitbahay nitong si Edwin Ma, 65-anyos.,Natagpuan ang mga bahagi ng katawan ni Ma noong nakaraang linggo sa gitna ng sagingan sa bayan ng Lantapan.,Ayon sa pulisya, nakuha pa ang mga bahagi ng katawan ni Ma sa kaldero, sa kusina ng bahay ni Villegas at hinihinalang niluto at kinain pa nito ang karne. Inamin naman ng pulis­ya na hirap makakuha ng pahayag kay Villegas at mukhang may sayad umano ito.,Palagi lamang tumatawa ang suspek sa tuwing iniimbestiga­han. Nais ipasuri ng pulisya sa isang doktor ang suspek upang mabatid kung ito ba ay nasiraan ng bait o nagpapanggap lamang.",,
"Italian prince, patay sa bike accident",C,"Nasawi ang prinsipe ng bansang Italy matapos itong masagasaan ng isang truck sa kalsada ng central London.,Kinilala ang nasawing­ prinsipe na si Filippo Corsini, 21-anyos, naki­lalang isang Florentine­ nobleman ng nasabing bansa.,Samantala, agad namang­ naaresto ang 42-anyos na German driver­ ng nasabing truck dahil sa kanyang kapabayaan.­,Sa ulat, patungo si Corsini sa kanyang klase sa Regent’s University­ London kung saan ito nag-aaral ng BA in International Business nang mangyari ang insidente habang sakay ng bisikleta malapit sa Knightsbridge Tube station.,Ayon sa ilang saksi, hindi napansin ng driver­ ng truck ang pagsenyas ng prinsipe na tatawid ito kaya nasagasaan at naka­ladkad pa ng 27 metro­ bago namatay dahil sa kanyang mga tinamong ­sugat.,Kilala si Corsini na mahilig sa palakasan tulad ng paglalaro ng equestrian o horseback riding.,Kasama sa Corsini­ family tree sina Pope Clemente XII na siyang nagtatag ng Rome’s Capitoline Museums at ang kilalang Trevi Fountain.",,
"Suspek sa murder, minarder",C,"Isang mister na matagal ng nagtago matapos ma­ging pangunahing suspek sa pagpatay sa kanyang kinakasama ang itinumba at nilagyan ng plakard sa katawan na adik at pusher ito makaraang pagbabarilin ng armadong riding-in-tandem habang ang biktima ay naglalakad sa madilim na bahagi ng Barangay Pulong-Buhangin, Sta. ­Maria, Bulacan kamakalawa ng gabi.,Kinilala ni P/Supt. Raniel Valones, Sta. Maria police chief, ang napatay na si Ariel Sacdalan, at residente rin ng Brgy. Pulong Buhangin ng nasabing bayan na namatay noon din sa pook ng insidente makaraang magtamo ng mga tama ng bala sa kanyang katawan habang hindi naman pina­ngalanan ang kanyang anak na tinamaan ng bala sa kamay at nakatakbo.,Nabatid na dakong alas-11:10 ng gabi nang maganap ang insidente habang ang biktimang si Sacdalan ay naglalakad kasama ang kanyang anak sa madilim na bahagi ng nasabing barangay nang bigla na lamang itong hintuan at pagbabarilin ng riding-in-tandem kung saan pinatakbo nito ang kanyang anak bagama’t tinamaan ng bala sa ­kamay.,Nang matiyak na patay na ang kanilang pakay ay iniwanan pa ito ng plakard sa katawan na may nakasulat na “WAG TULARAN. ADIK AKO PUSHER AKO” at lumilitaw na si Sacdalan ay hindi kasama sa drug watch list ngunit naging biktima ng extrajudicial killing habang nakumpirmang ang biktima ay suspek sa pagpatay ng kanyang live-in partner noong nakaraang Agosto ngunit nagtago ito hanggang matiyempuhan at mapatay.",,
Halloween massacre,C,"Lima katao kabilang ang isang babae ang nasawi nang pasukin ang bahay at pagbabarilin ng anim na katao na pa­wang mga nakasuot ng maskara kamakalawa ng gabi sa Mandaluyong City.,Wala nang buhay nang madatnan ng mga nagrespondeng pulis ang mga biktima na nakila­lang sina Manuel Evangelista, 37, Paulo Tuburoy, 24, Edmar Velarde, 31, alyas Mac Mac Albao, Jennifer Discargar, 31, pawang mga naninirahan sa Addition Hills nang nasabing lungsod at si Catalino Arguelles Jr. nasa hustong gulang ng Brgy. Barangka I­taas, Mandaluyong City pawang mga nagtamo ng maraming tama ng hindi pa mabatid na kalibre ng baril sa iba’t ibang bahagi ng katawan.,Base sa isinumiteng report ni Eastern P­olice District (EPD) Director Chief Supt. Romulo Sapitula dakong alas-9:35 ng gabi nang maganap ang insidente sa Blk. 37 Lot 1 Brgy. Addition Hills nang nasabing lungsod.,Ayon sa mga residente sa nasabing lugar, a­nim na kalalakihan na pa­wang mga nakasuot ng kulay itim na jacket at naka maskara ang pumasok sa loob ng bahay ni E­vangelista,Hindi pa man nagtatagal sa loob ng bahay ang mga salarin ay sunud-sunod na putok ng baril ang kanilang narinig.,Matapos ang pamamaril sa mga biktima ay mabilis na nagsitakas ang mga salarin na nagtatakbo lamang ang mga ito palabas ng eskinita.,Agad naman ini-report ng mga residente ang insidente sa mga awtoridad na kung saan nadatnan ng mga nagrespondeng pulis na kapwa naliligo sa sariling dugo at wala nang buhay ang mga biktima.,Batay naman sa pahayag ni Cecilia D­iscargar, may dalang P200,000 na pera ang kanyang anak na pinagbentahan ng lupa at papakainin sana niya ang kanyang mga kaibigan.,Subalit nawawala na ang perang dala ni J­eniffer na umano’y tinangay ng mga salarin.,Inamin naman ni ginang Discargar na gumagamit ng ipinagbabawal na gamot ang kanyang anak.,Inamin naman ni Roger Evangelista na gumagamit ng shabu ang kanyang kapatid ngunit hindi ito nagbebenta ng droga.,Samantala bumuo na ng isang investiga­ting body ang Mandalu­yong City Police para malaman ang dahilan ng pagpatay sa mga biktima at matukoy ang utak nang pamamaslang.",,
Anak kritikal sa saksak ng ama,C,"Nasa kritikal na kondisyon ang 27-anyos na lalaki makaraang saksakin ito ng sariling ama matapos na magtalo ang dalawa dahil sa pag-aaway ng huli at live-in partner ng una kamakalawa ng gabi sa Tabaco City, Albay.,Kasalukuyang inoob­serbahan sa Bicol Regional Training and Teaching Hospital (BRTTH), sanhi ng isang saksak sa ibabang bahagi ng dibdib ang biktimang si Jeric Mores, habang kasalukuyang pinipigil sa Tabaco City PNP ang suspek na si Juan Borbe, 52, tatay ng una.,Sa ulat ng pulisya, dakong alas-7:30 ng gabi ng magtalo ang mag-ama sa loob ng kanilang bahay sa Barangay Bongabong dahil umano sa pag-aaway ng matandang Borbe at live-in partner ng biktima.,Nauwi sa suntukan ang pagtatalo ng mag-ama hanggang sa makakuha ng patalim ang suspek at inundayan ng isang saksak sa katawan ang biktima.,Mabilis naman itong nadala sa pagamutan ng ilang kapitbahay habang kusang-loob namang sumama sa rumespondeng pulis ang suspek na ngayon ay inihahanda na ang kaukulang kaso laban dito.",,
"Amang nakapatay ng anak, hinahanting",C,"Massive manhunt ang isinasagawa ngayon ng pulisya laban sa isang 42-anyos na ama na naka­baril at nakapatay sa sari­ling 12-anyos na anak sa Davao City.,Si Marcelo Bernardo Tadlip, Sr., 42, ng Brgy. Bangkal, Davao City, ay wanted ngayon sa pulisya matapos magtago pagkaraang mapatay ang anak na si Marcelo Bernardo Tadlip, Jr., Grade 5 pupil, ng Old Smokey Mountain, Diversion Road, Langub, Davao City.,Sa report ng Talomo Police, bandang alas-syete ng gabi, nagkasagutan ang suspek at isa pa nitong anak na si Reven Bernardo Tadlip, 18, dahilan para kunin nito ang kanyang 357mm at ipinutok ng apat na beses pababa.,Pero hindi namala­yan ng ama na ang anak ay nakaupo sa direksyon na kanyang pinaputukan kaya laking gulat nito nang makitang duguan ang anak dahil sa tinamong tama ng punglo sa ulo.,Sa halip na sumuko, tumakas ang suspek at ngayon ay pinaghahanap na ng pulisya.",,
Magsasaka pinatay o nagpakamatay?,C," May foul play ba o suicide?,Ito ang pilit lulutasin ng pulisya rito sa pata­yang humabol sa Todos Los Santos na nangyari sa Brgy. Minuli noong Linggo ng umaga.,Nabatid sa imbestigasyon ni PO3 Ronald Buncad na dakong alas-8:30 ng umaga nang magbaril umano sa ulo si Renato Dacalcap Valdez, 47, magsasaka, residente ng naturang lugar, gamit umano ang isang caliber .45.,Sa pahayag ng asawa nitong si Eva Garcia Valdez, labis na dinibdib ng mister nito ang mga sakit nitong pneumonia at dengue. Nagkaroon pa umano sila ng pagtatalo hanggang kumuha ito ng baril at nagbaril sa sentido.,Sa ginawang ocular investigation, nakarekober ang pulisya ng pistol case na may 16 na bala at isang magazine assembly na may walong bala para sa caliber .45.,Nawawala umano ang ginamit na baril na ayon kay Brgy. Captain Laberto Villa ng Capintalan sa bayang ito, nakita niya ang baril nang pumasok siya sa crime scene.,Ibinalot umano ni Kapitan ang baril sa isang damit at iniabot sa hindi kilalang nag-uusyoso na tumangay sa baril.",,
DRUG RAID SA MOTEL,C,"Nagkaroon ng habu­lan at barilan sa pagitan ng mga tulak ng ipinagbabawal na gamot at awtoridad matapos magsagawa ng drug raid sa isang motel sa Quezon City kahapon ng mada­ling-araw.,Ganap na alas-2:30 ng madaling-araw nang magkasa ng drug raid ang mga tauhan ng Quezon City Police District (QCPD) sa isang ­motel sa kahabaan ng Commonwealth Avenue ng nasabing lungsod. ­Target nilang mahuli ang nasa drug watch list na si ­Lesley Cruz, nasa hustong gulang ng nasabi ring lugar.,Sa go signal ng asset ay tinungo ng mga awtoridad ang motel kung saan nagaganap ang transaksyon ng ipinagbaba­wal na gamot. Dito nila nakita ang target na si Cruz at dalawa pa nitong kasamahan.,Agad na sumakay ng kotse at nang makaalis na sa motel ay mabilis ­silang binuntutan ng mga pulis at nang kanila itong sitahin ay doon na umano bumunot ng baril si Cruz at pinaputukan ang mga ito saka pinaharurot ang kanilang sinasak­yang kotse.,Doon na napilitan ang pulisya na ­pagbabarilin ang sasakyan ng mga sus­pek. Nabasag ang wind­shield at wasak din ang mga gulong ng kotseng ginamit ng mga suspek.,Nang mapalibutan na ng mga awtoridad ay wala na ring nagawa ang mga suspek kundi sumuko. Na-recover sa mga ito ang nasa limang mga plastic ng hinihinalang shabu na inaalam pa ang dami gayundin ang baril na ginamit ni Cruz sa pagpapaputok.,Noong una ay todo tanggi pa ang mga suspek na shabu ang mga na-recover sa kanila at na sangkot sila sa iligal na kalakaran ng ipinagbabawal na gamot ngunit kalaunan ay napaamin na rin ang mga ito.",,
"Babae at lalaki, patay sa motel",C," — Natagpuang patay ang isang babae at lalaki na pareho umanong may asawa at pamilya sa loob ng isang motel sa General Santos City sa Mindanao.,Ayon sa ulat, nakilala ang dalawa na  sina G­ilbert Calipes, 38 at L­eony Bunayog, 44.,Parehong may mga anak ang dalawa at nabatid na pumasok umano ang mga ito sa motel noong Linggo, ngunit kahapon lamang ng madaling-araw nabatid na patay na sila matapos na magduda ang mga room boy sa hindi pagtugon ng magkalaguyo sa kanilang tawag dahil sobra na ito sa oras.,Parehong may saksak sa dibdib ang dalawa at inaalam pa ng pulisya kung suicide ito. Ngunit ayon sa motel ay wala naman narinig na kaguluhan sa kuwarto nina Calipes at Bunayog. Nakabaon pa sa dibdib ni Calipes ang isang patalim.,Patuloy ang imbes­tigasyon sa naturang kaso. Walang ­pahayag ang pamilya ng dalawang biktima.",,
"4 pang suspek sa Davao blast, arestado",C,"Apat pang ­suspek na responsable sa pambo­bomba sa Davao night market na ikinasawi ng 14 at ikinasugat­ ng 70 pa noong Set­yembre 2 ang naaresto na.,Magkasanib ­puwer­sa­ ng Philipine ­National ­Police (PNP) at Armed Forces of the Philippines­ (AFP) ang nakadakip sa apat pang suspek na sina Mohammad Lalaog Chenikandiyil alyas ‘Datu Boi’; Jackson Mangulamas Usi alyas ‘Abu Mansor’/Jam; Zack Villanueva Lopez alyas ‘Haron’, at Ansan Abdulla Mamasapano, alyas ‘Abu Hamsa’. Ang mga ito ay pawang mga kasapi ng Dawla Islamiya Fi Cotabato na Maute Group.,Naaresto ang mga ito sa pamamagitan ng search warrant dahil sa paglabag sa RA 10591 o Comprehensive Law on Firearms and Ammunition na inisyu ni Judge Banzawan Ibrahim, executive judge, branch 13, 12th Judicial Region ng Cotabato RTC.,Isinagawa ang pag-aresto sa mga lugar na pinagta­taguan ng mga suspek sa Southern Philippine Deve­lopment Authority (SPDA) Compound sa Barangay Tamontaka at sa Ilang-Ilang St., Barangay Rosary Hts. 7, Cotabato City.,Nakuha sa mga suspek ang isang kalibre .45, at .38, mga bala at maga­zine, tatlong pi­rasong 60mm mortar, improvised explosive device, isang pirasong 105mm howitzer improvised explosive device at isang granada.,Ang ­pagkakaaresto ay isinagawa matapos ang pag­turo ng mga nau­nang naarestong sus­pek noong Oktubre 1.",,
"Ulo ng mekaniko, pinasabog",C,"Sabog ang ulo ng isang mekaniko matapos barilin ng dalawang beses ng da­lawang suspek na riding-in-tandem habang ginagawa ang isang motorsiklo, kamakalawa ng hatinggabi sa Tondo, Maynila.,Namatay noon din dahil sa dalawang tama ng bala sa ulo ang biktimang si Michael Acuna, 24, motorcycle mechanic at residente ng 1247 J. Yuseco St. Tondo, Maynila sa harap ng bahay sa Batangas St. Tondo, Maynila.,Ayon sa imbestigasyon ni PO3 Marlon San Pedro, ng Manila Police District-homicide section (MPDhs) naganap ang insidente dakong alas-11:30 ng gabi sa nabanggit na lugar.,Inilarawan ang mga suspek na pawang nasa edad 20-25, katamtaman ang panga­ngatawan, ang isa ay nakasuot ng kulay puting T-shirt habang ang isa ay kulay gray na T-shirt, naka-sumbrero at nakasakay sa isang Yamaha Mio motorcycle.,Magkasamang naghapunan ang biktima at ang kanyang live-in na si Julia Ann Campus dakong alas-otso ng gabi nang duma­ting ang isang alyas Balen at sinabi sa biktima na may “Pagkakaperahan to”.",,
Magsasaka tinaniman ng 5 bala,C,"Limang tama ng bala sa katawan ang tumapos­ sa buhay ng isang 56- an­yos na ­magsasaka na may nakabinbing kaso sa korte matapos na rat­ratin ito ng hindi pa ­kila­lang­ lalaki habang nagla­lakad pauwi sa kanilang ­bahay kamakalawa­ ng gabi sa bayan ng ­Calabanga, ­Camarines Sur.,Dead on the spot dahil sa dami ng tama ng bala ng 9mm na ­kalibre ng baril ang biktimang nakilalang si Romeo ­Barra­meda, 56, may ka­sa­lukuyang kasong frustrated murder na dinidinig ngayon sa korte.,Base sa ulat ng Ca­labanga Municipal Police Station (MPS), dakong alas-8:10 ng gabi habang naglalakad ang biktima sa kahabaan ng Sitio ­Labog, Barangay Paolbo sa nabanggit na bayan,­ ng ratratin ito ng hindi­ pa kila­lang salarin bago mabilis na tumakas nang masigurong patay na ang target.­,Lumalabas sa imbes­tigasyon na ­kasalukuyang dinidinig sa ­Calabanga Regional Trial Court (RTC) Branch 63 ang kaso na frustrated murder laban sa biktima na ang nagsampa ay ang isang Romeo Agor.,Sa kasalukuyan ay iti­nuturing na person of interest ng pulisya si Agor sa pagkakapatay sa biktima dahil sa ­hindi na ito matagpuan sa kanilang tirahan.,Isa sa tinitignang ­motibo sa krimen ng pulisya ang paghihiganti,­ subalit patuloy pa ang ­ginagawang imbestiga­syon ng mga ito para sa agarang paglutas ng kaso.",,
Supplier ng shabu sa Cebu arestado,C,"Bumagsak sa kamay ng mga ahente ng Philippine Drug Enforcement Agency (PDEA) Region 7 ang isang umano’y big-time na supplier ng droga  kasabay ng pagkakasamsam ng tinatayang nasa P16 milyong halaga ng shabu sa isinagawang buy-bust operation sa Ayala Center Cebu.,Ayon kay PDEA-Central Visayas director Yogi Filemon Ruiz, nakilala ang suspek na si Jerome Sosmeña, 31, ng Barrio Luz, Cebu City na umano’y supplier ng iligal na droga kabilang ang nasawing drug lord na si Jeffrey ‘Jaguar’ Diaz.,Ayon pa sa mga awtoridad isa sa mga ahente ang  nakipagtransaksyon na bibili ng shabu sa suspek at unang isasagawa sana ang buy-bust operation sa isang mall malapit sa seaport ng Cebu City, subalit nagbago umano ang isip ni Sosmeña at inilipat ang transaksyon sa isa pang mall sa Ayala Center Cebu .,Posible umanong inakala ng suspek na ligtas ito sa loob ng Ayala Center Cebu kung kaya’t inilipat doon ang kanilang transaksyon subalit  lingid umano sa kaalaman ni Sosmeña ay nakipag-ugnayan na ang mga awtoridad sa security officers ng nasabing mall kaugnay sa gagawing buy-bust operasyon.,Kung kaya’t naaresto umano ito sa aktong magpapalitan ng items at ng marked money, nakuha rin sa suspek ang umano’y isang kilo ng shabu, weighing scale, ilang resibo ng money transfer, cellphone at motorsiklo.",,
Simbahan ninakawan,C," — ­Hindi ­pinatawad ng mga kawatan ang isang simbahang ­nilooban ­dito at ­tinangay ang laman ng donation box na ­naglalaman ng P2,000 at mala­king flat screen ­television ­monitor na ­nagkakahalaga ng P16,000.,Sa ulat na ­nakara­ting­­ sa tanggapan ni P/Sr. Supt. Manuel Cornel,­ Nueva Ecija police ­director, ang ninakawan ay ang Kingdom Hall ng Jehova’s Witnesses sa Brgy. San Isidro sa bayang ito.,Sa pagsisiyasat ni PO3 Rodelio Gutierrez dakong alas-5:40 ng hapon noong Miyerkules nang matuklasan ang nakawan ni Elder Milchezedec Rasquero­ Clemente, 37, residente ng Brgy. Sta. Lucia Young, Zaragoza at coordinator ng naturang bahay dalanginan.",,
"2 drug pushers, patay sa Calamba",C,"Dalawa sa 16 na drug suspects na target ng search warrant ang patay matapos ang magkakahiwalay na ‘One Time Big Time Operation’ ng pinagsanib na elemento­ ng Provincial Anti-­Illegal Drugs Special ­Operations Task Force, Provincial Public Safety Company at Calamba­ City Police sa Barangay Parian kamakalawa ng umaga.,Kinilala ni Calamba City chief of police Supt. Albert Tapulao ang mga napatay na sina Laurino Matanguihan at Danilo Pisigan.,Namatay habang isinusugod sa pagamutan si Matanguihan habang si Pisigan ay namatay sa lugar ng pinangyarihan­ ng insidente bunsod ng ilang tama ng bala na tinamo ng mga ito sa kanilang katawan matapos manlaban ang mga ito sa ­pulisya.,Narekober sa bahay ni Matanguihan ang kalibre .45 baril na ginamit nito sa pakikipag-engkuwentro habang kay Pisigan ay isa namang hand ­grenade at kalibre .45 baril.",,
Itinumba sa harapan ng bahay,C,"Patay ang isang 47-anyos na lalaki nang pagbabarilin ng riding in tandem sa harapan ng kanyang bahay sa Barangay Sto. Niño, Marikina City kamakalawa ng gabi.,Ang biktima ay nakilalang si Arman dela Paz, binata, jobless ng No. 171 P. Burgos St., sa Barangay Sto. Niño nang nasabing lungsod.,Si Dela Paz ay namatay noong din sa pinangyarihan ng insidente sanhi ng mga tinamong tama ng bala ng baril sa iba’t ibang bahagi ng katawan.,Inaalam pa ng mga awtoridad ang pagkakakilanlan ng mga suspek dahil matapos ang ginawang pamamaril sa biktima ay mabilis na tumakas ang mga ito at sakay ng isang motorsiklo na walang plaka.,Sa ulat ng Marikina City Police, dakong alas-sais ng gabi nang maganap ang krimen sa harapan ng tahanan ng biktima sa Brgy. Sto Niño.",,
"Piskal, patay sa rider",C,"Isang piskal ang nasawi nang tambangan ng hindi pa nakikilalang motorcycle riding gunman sa Mati, Davao Oriental.,Nagtamo ng isang tama sa ulo at katawan ang biktimang si Atty. Rolando­ Acido, sinasabing nag-iisang piskal sa hall of justice ng Mati.,Base sa imbestiga­syon, bandang alas-otso ng umaga habang pababa­ sa kanyang sasakyan ang biktima sa harap mismo ng hall of justice nang big­lang paputukan ng isa sa magkaangkas na lalaking lulan ng motorsiklo.,Sa ngayon ay masu­sing imbestigasyon ang isinasagawa ng pulisya upang matukoy ang motibo ng pagpatay sa biktima maging ang pagka­kilanlan sa gunman.,Isa rin sa tinitingnang anggulo ay ang mga hawak nitong kasong may kaugnayan sa iligal na droga.",,
Lalaki na nakikipag-sex sa aso dinakma,C,"Arestado ang isang lalaki matapos mahuli sa aktong nakikipagtalik sa isang patay na aso sa bansang India.,Ayon sa ulat, kinilala ang nasabing lalaki na si Aslam Khan, 22-an­yos, residente ng Delhi, H­yderabad, India.,Kasalukuyan nang iniimbestigahan kung pinatay sa pamamagitan ng pagsakal ng suspek ang aso o namatay ito dahil sa pakikipagtalik ng salarin.,Sinasabing ang aso ay isang asong kalye na madalas pinapakain ng mga residente sa Hyderabad.,Isa sa mga residente sa lugar na si Md Jahangir ang nakarinig ng mga asong nag-iingay sa labas ng bahay at nang tingnan ay nagulat nang makitang nakikipagtalik ang suspek sa aso.,Tinangka pang tumakas ng suspek ngunit nahuli ito ng mga residente.,Kasalukuyan nang isinasailalim sa post-mortem investigation ang aso upang malaman kung ano ang nangyari.",,
PNP sa Visayas alerto sa ASG,C,"Todo alerto ngayon ang Police Regional Office ng Central Visayas matapos makatanggap ng report na nakapasok sa nasabing lugar ang mahigit sa anim na kasapi ng bandidong Abu Sayyaf Group (ASG) na pinamumunuan ng isang Commander Messiah.,Ayon kay Supt. Julian Entoma, hepe ng regional Intelligence Division ng PRO-7, base sa intelligence report, ang sinasabing grupo na nakapasok sa lugar ay nagpaplanong maglunsad ng mga kidnapping activities sa lugar gayundin ang maglunsad ng mga pambobomba sa Cebu.,Sa layong mapigilan ang marahas na pangyayari, pinakikilos na ng pulisya ang kanilang intelligence network upang matukoy ang kinaroroonan ng mga suspek.,Humingi na rin ng tulong ang pulisya sa Muslim community sa Cebu at maging ang management ng mga malls at iba pang establisimiyento sa lalawigan upang matiyak na hindi sila malulusutan ng anumang terror o criminal attack.",,
"Suspect no. 2  sa pagpatay sa estudyante, inatake",C,"Patay na rin ang ikalawang suspek sa pagpatay sa isang Architecture student ng Adamson­ University matapos itong ata­kihin sa puso sa loob ng detention cell ng Taguig City Police Station kamakalawa ng gabi., Base sa natanggap na report ni National Capital­ Region Police Office (NCRPO) Director Oscar­ Albayalde, dakong alas-10:45 ng gabi nang matagpuang wala nang buhay ang suspek na si Reynaldo Clave, isang ex-convict, sa loob ng detention cell ng Taguig City Police Station., Agad na isinugod ng mga awtoridad sa Taguig Pateros Hospital si Clave suba­lit idineklarang dead on arrival sanhi­ ng ­‘medical complexities’ o atake sa puso., Ayon kay Southern Police District (SPD) Director Chief Supt. Tomas Apolinario, naaresto si Clave noong Oktubre 15 na siyang itinuturong sumaksak at pumatay sa biktimang si Nick Russel Oniot, 18-anyos, 3rd year college at naninirahan sa Martinez St. Taguig City.,Noong Oktubre 14 ng alas-7:15 ng gabi nang maganap ang insidente sa Martinez St. Barangay Central Signal Village nang nasabing lungsod.,Namatay noon din sa pinangyarihan ng insidente ang biktimang si Oniot matapos magtamo­ ng 18 tama ng saksak sa iba’t ibang bahagi ng ­katawan.,Habang ang kasama ni Clave na si Marvin­ Bernardo ang pilit na kumuha sa bagback ng biktima na nag­lalaman ­umano ng laptop.,Napatay ng mga awtoridad si Bernando nang ito ay mang-agaw ng armas sa mga pulis na umaaresto dito.,Samantala ayon pa kay Apolinario, magsa­sagawa pa rin sila ng imbestigasyon hinggil­ sa pagkamatay ni Clave kung ito ay may ­naganap na foul play.,Sinabi pa ng opisyal­ na humigit kumulang sa 80 preso ang nakakulong sa nasabing detention cell at ito ani­ya maaring­ nahirapan huminga si Clave kaya’t inatake ito sa puso.,“Hihintayin pa po natin­ ‘yun awtopsy report­ ng SOCO dito pa natin­ malalaman kung si Clave ay inatake sa puso o may naganap na foul play sa pagkamatay nito” ­dagdag pa ni Apolinario.,Kamakalawa ng umaga ay inihatid na sa huling hantungan ang biktimang si Oniot sa Heritage Park sa Taguig City. (Armida D. Rico)",,
Japanese soldier pinasabog ang sarili,C,"Natukoy na ng mga awtoridad ang nasa likod ng pagpapasabog sa bayan ng Utsonomiya sa kapitolyo ng Tochigi prefecture sa Japan noong nakaraang araw ng Linggo na ikinasawi nito at ikinasugat ng tatlong iba pa.,Ayon sa ulat, isang retiradong sundalong Hapones ang nagpatiwakal sa pamamagitan ng pagpapasabog sa kanyang sarili.,Lumilitaw sa imbestigasyon ng mga awtoridad na sa dalawang pagsabog sa isang parke sa naturang lugar kung saan isa ang napaulat na namatay at tatlo ang nasugatan.,Sinasabing sinunog muna ng 72-anyos na dating military officer ang kanyang bahay, bago nito pinasabog ang kanyang kotse sa isang car park at pinasabog ang sarili.,Sa naturang pagsabog, nasaktan ang tatlong katao kabilang na ang isang 14-anyos na lalake.,Natagpuan sa katawan ng biktima ang isang sunog na suicide note at pangalan ng biktima.,Dahil sa insidente ng magkasunod na pagsabog, naalarma ang mga residente na nakatira malapit sa parke kung saan nagdesisyon ang lokal na pamahalaan na kanselahin ang isang kapistahan na gaganapin sana sa lugar sanhi ng insidente.",,
Itay ipinadampot sa rape,C,"Isang 35-anyos na ama ang dinakip ng awtoridad makaraang gawin nitong sex slave ang kanyang 11-anyos na anak na babae sa tuwing ito ay nasa ilalim ng ispiritu ng alak at mismong kanyang kinakasama ang nagpakulong sa suspek matapos muling reypin ang biktima sa loob ng kanilang bahay sa Brgy. Sta. Ines, San Miguel, Bulacan kamakailan.,Kinilala ng pulisya ang biktimang si Nene (hindi tunay na pangalan), 11-anyos, grade school student at residente ng Brgy. Sta. Ines, San Miguel na nagsampa ng reklamo laban sa kanyang sariling ama na nakilalang si D­omingo Tablong y Paciles, 35, hollow block maker at nakatira rin sa lugar na nakapiit na nga­yon at nahaharap sa kasong rape.,Nabatid na mara­ming beses nang minomolestiya ng suspek  ang kanyang sariling anak sa tuwing lasing ito sa loob ng kanilang bahay.,Nitong Setyembre 12, muling ginapang ng suspek ang kanyang anak  kaya nagsumbong na ito sa kanyang step-mother at ilang kaanak.",,
12 preso pumuga sa Batangas,C,"Labingdalawang preso ang nagawang pumuga sa Malvar Municipal Police Station (MPS) sa Batangas, makaraang lagariin ng mga ito ang rehas na bakal sa likurang bahagi ng kanilang selda kahapon ng mada­ling-araw,Nabatid mula sa nakalap na ulat sa Batangas Police Provincial Office (PPO), 11 sa mga pumuga ay sangkot sa kaso ng iligal na droga, kabilang sina D­iego Barola y Baes, Melvin Ona, Jerald Rivo, Leodi­gario Lara Jr., John Raniel Hiwatig, Arvie Villegas, El King Leonida, Carissa May Salagan, Noel Malpas, Artemio Castillo at Moris Carandang, habang sabit naman sa kasong murder si Fredie Santos,Sa inisyal na imbestigasyon, dahan-dahan at matiyagang nilagari ng mga pugante ang rehas ng selda sa pagitan ng alas-dos hanggang alas-kwatro ng madaling-araw, na hindi namalayan ng duty jailer.",,
"Pumalag sa search warrant, 3 patay",C,"Nasawi ang magkapatid at isa pang lalaki na ­pawang hinihinalang tulak ng iligal na droga nang manlaban sa mga tauhan ng Manila Police ­District (MPD) habang sinisilbihan ng search warrant ­kamakalawa sa Sta. Ana, Maynila.,Hindi na umabot ng buhay ang tatlo sa pinagdalhang hospital na sina Jerson M. Colaban, alyas ‘Dodong Mata’, 36; kapatid nitong si Jossing M. Colaban, 30; at  Joseph Baculi, alyas ‘Bon Jovi’, nasa hustong gulang, at pawang residente ng 2264 Oro Ext., Sta. Ana, Manila, bunsod ng tinamong mga bala sa iba’t ibang bahagi ng kanilang katawan.,Si Dodong Mata at Bon Jovi ay dead on arrival sa Sta. Ana Hospital gayundin si Jossing sa Ospital ng Maynila.,Sa imbestigasyon ni SPO3 Milbert Balinggan, ng Manila Police District-homicide section, ala-1:40 ng madaling-araw nang mapatay ng mga pulis ang mga suspek sa loob mismo ng kanilang tahanan.,Nagtungo sa naturang lugar ang mga tauhan ng Station Anti-Illegal Drugs-Special Operations Task Unit (SAID-SOTU) ng MPD-Station 6 (Sta. Ana) para  silbihan ang mga ito ng search warrant na inisyu ni Judge Marivic Balisi-Umali ng Manila Regional Trial Court Branch 20.,Gayunman, sa halip na payagan ang mga pulis na halughugin ang kanilang tahanan ay kaagad umanong nagbunot ng baril ang mga ito at pinaputukan ang mga pulis dahilan para gumanti ng putok ang mga awtoridad.,Nakuha ng mga pulis mula sa mga suspek ang dalawang kalibre .38 revolver, isang sumpak, 7 pirasong plastic sachet ng shabu at mga drug paraphernalia.",,
KUYA DEDBOL SA SUNTOK NI UTOL,C,"Humantong sa kamatayan ng nakakatandang kapatid ang matinding pag-aaway ng mag-utol makaraang manaig ang lakas sa suntukan ng nakakabatang kapatid na naging dahilan para bumagsak ang biktima at mabagok ang ulo sa semento sa Quezon City kamakalawa ng hapon.,Tuluyang binawian ng buhay sa crime scene, ayon sa report ng Quezon City Police Station 3, ang biktimang nakilalang si Christopher Sta. Romana y Billo, ng No. 8 Sanggumay St., Brgy. Bahay Toro. Mabilis namang tumakas nang malaman napatay nito sa suntok ang kanyang kuya ang suspek na si Bertito Sta. Romana, 22, binata, konduktor ng isang school bus sevice ng nasabi ring tirahan.,Sa inisyal na pagsisiyasat ni PO1 Preynan Carolino, ng PS-3, nangyari ang insidente dakong alas-3:15 ng hapon sa kanilang bahay.,Nagkaroon umano ng matinding pagtatalo ang magkapatid na nauwi sa suntukan.,Nanaig ang lakas ng suspek sa suntukan na na­ging dahilan para mawalan umano ng balance ang kuya nito hanggang sa bumagsak at tumama ang ulo sa matigas na bagay na naging sanhi ng agarang pagkamatay nito.,Wala pa naman uma­nong malinaw na nalalaman ang imbestigador kung ano ang naging ugat ng pinag-awayan ng mag-utol dahil wala pa umanong nagsasalita o nagbibigay ng impormasyon sa mga kamag-anak ng dalawa.",,
grade 6 tinarakan sa ulo ng 2 kaklase,C," — Nabulabog ang mga mag-aaral at maging ang mga guro sa isang mababang paaralan makaraang isang estudyante nito sa Grade 6 ang napatay ng isang magpinsan na estudyante at kaklase rin ng biktima, makaraang abangan umano sa labas ng kanilang eskwelahan sa F. Bangoy Elementary School at pagsasaksakin sa Davao City, nitong araw ng Biyernes.,Ayon sa report ng Davao City Police nakilala ang biktima na si John Mark Olareta,12-anyos na naisugod pa umano sa isang hospital subalit binawian din ito ng buhay dahil sa mga tinamong tama ng saksak sa katawan at ulo.,Sadyang hindi naman ibinunyag ang pangalan ng magpinsan na mga suspek na kapwa 16-anyos dahil sa parehong menor-de-edad pa at kasalukuyan isinuko na ng pulisya sa Department of Social Welfare and Development (DSWD).,Nabatid na nag-away ang mga ito sa loob ng paaralan at ng paglabas ni Olareta ay doon na ito pinagtulungan ng magpinsan at sinaksak ng patalim sa ulo.,Nakabaon pa sa bungo ni Olareta ang kutsilyo ng ito ay dinala sa pagamutan, ngunit dead-on-arri­val na ang biktima.,Base umano sa naging pahayag ng magpinsang suspek sa kanilang school administrator na unang namagitan sa kanilang pag-aaway ng biktima sinabi umano ng magpinsan na binu-bully sila ng huli at inaaway kasama ng mga kaibigan nito.,Lumilitaw din na bago ang pananaksak sa biktima ay una nang nagkagulo ang mga ito  sa loob ng kanilang eskuwelahan kung saan  namagitan pa ang kanilang mga guro at dahil naawat na at pa­wang mga na pangaralan na umano kung kaya’t hindi umano inakalang humantong pa sa saksakan ang nasabing pag-aaway.,Hindi naman matanggap ng ina ng biktima at mahigpit nitong pinabulaanan na-bully ang kaniyang anak kasabay ng paniniyak na mabait na bata si John Mark.,“Parang nakaloko sa amin, mabuti sana kung kanyang sinaksak ay salbahe na bata tapos pala­boy, hindi ang anak ko. Mino-monitor ko talaga ang anak ko”. pahayag ni Jahari Olareta ina ng biktima sa isang panayam.,Miyembro ‘diumano ang magka-away ng dalawang gang o grupo sa nasabing paaralan.",,
"OFW sinampal, tinusok sa mata ng amo",C,"Halos hindi na makakita ang isang Pinay overseas Filipino worker (OFW) makaraang saktan ng amo na nagpupumilit sa biktima na manilbihan sa bahay ng mga kaibigan sa Dammam, Saudi Arabia.,Dahil sa labis na paghihirap, ipinarating na ng biktimang si Daisy Baldonado, taga-Esperanza, Sultan Kudarat, may-asawa at dalawa ang anak nito, ang kanyang mga paghihirap sa isang himpilan ng radyo sa Pilipinas (Bombo Radyo).,Sa pamamagitan ng isang kaibigang nagmalasakit nabunyag ang paghihirap ng biktima sa kamay ng amo.,Nabatid na pinarerentahan ng amo ang biktima sa kanyang mga kaibigan ng 10 oras kada-araw upang magtrabaho.,Maliban pa rito, nagtatrabaho muna siya sa bahay ng amo bago siya manilbihan sa iba.,Dahil sa pagtanggi ng biktima, nagkaroon ng pagtatalo ang mag-amo hanggang sampalin siya at halos matusok ang mata.,Bunsod nito namaga ang mukha ng Pinay at halos hindi makakita nang matusok ang mata.,Inaasahan ng biktima na tutulungan siya ng pamahalaan pati na ang MMML Recruitment Services na nag-aayos ng kanyang papeles upang magtrabaho sa kanyang amo.,Base naman sa paha­yag ng Overseas Worker and Welfare Adminis­tration (OWWA) na ipapaalam nila agad sa Philippine­ Overseas Labor Office (POLO)-OWWA sa Saudi Arabia ang problema ng nasabing OFW na tulungan at sagipin ito sa kanyang amo.,Makikipag-ugnayan­ din ang OWWA sa recruitment agency ng OFW dito sa Pilipinas upang tulungan itong mapauwi ang Pinay.",,
Pumatay sa Bustos-pulis sumuko,C,"Sumuko sa tanggapan ng Criminal Investigation and Detection Team (CIDT)-Malolos City ang isa sa dalawang suspek sa pamamaril at pagpatay sa isang Bulacan-pulis kasama ang pinsan nito, habang bumibili ang mga huli ng sigarilyo sa isang tindahan sa Brgy. San Juan, San Miguel, Bulacan kamakailan.,Kinilala ng pulisya ang sumurender na suspek sa pamamaril na si Fernand de Jesus y Gaddi, alyas Leslie habang tinutugis pa rin ang kanyang kasamang si Raymart Lipana, kapwa residente ng Barangay Tibagan, San Miguel na kapwa nahaharap sa kasong dalawang counts of murder matapos pagbabarilin ang biktimang sina PO1 Prince Jirold Pinto y Feliciano, 30, may-asawa, nakatalaga sa Bustos Police station at pinsan nitong si Prince Joseph Centeno y Alejandro, 29, kapwa ng Barangay San Juan.,Magugunitang bandang alas-12:50 ng madaling-araw noong Oktubre 14, 2016 nang pagbabarilin ang magpinsan na biktima.",,
Lolo na pusher itinumba sa loob ng bahay,C,"Pinasok sa loob ng bahay at saka binaril sa ulo ang isang 68-anyos na lolo na umano’y ‘drug pusher’ ng apat na suspek nakasakay sa dalawang motorsiklo, kamakalawa ng gabi sa Tondo, Maynila.,Sa imbestigasyon ni SPO2 John Charles Duran, ng Manila Police District-homicide section, nakilala ang biktima na si Felix Martin, scavenger at taga-Groundfloor ng Bldg. 30 Temporary, Housing, Tondo, Maynila na namatay noon din dahil sa tama ng baril sa ulo.,Tumakas naman ang mga suspek na pawang nakasuot ng kulay itim na jacket at pawang may nakatakip na panyo sa mukha na naghihintay sa motorsiklo.,Naganap umano ang insidente dakong alas-11:00 ng gabi sa loob ng bahay ng biktima.,Ayon kay Eduardo Mulado, 28, taga Buil­ding 31 Unit 28 Temporary Housing, Tondo, Maynila nakarinig umano siya ng dalawang putok ng baril dahilan para siya’y lumabas at dito na niya nakita ang mga tumatakas na suspek.",,
Mag-asawang Cebu ‘drug lord’ arestado,C,"Bumagsak sa kamay ng pulisya ang isang mag-asawa na hinihinalang konektado sa umano’y drug lord na si Kerwin Espinosa sa isinagawang buy-bust operation sa mismong bahay ng mga ito sa Brgy. Labangon, Cebu City.,Base sa report ng Cebu City Police nakilala ang mag-asawang sina Jesryl at Jean Bacalla, na kapwa kasalukuyan nang nakakulong sa detention cell ng nasabing himpilan ng pulisya.,Nag-ugat ang pagkakaaresto sa mag-asawang Bacalla matapos isagawa ng Cebu City Police ang buy-bust operation makaraang isang operatiba ng pulisya ang nag-aktong poseur buyer ng shabu sa mismong tinitirahang apartment ng mga suspek.,At habang nasa aktong tinatanggap umano ang marked money kapalit ng shabu ay dito na dinampot ang mag-asawa kung saan narekober ang umano’y nasa 500 grams ng shabu na tinatayang nasa mahigit P5-million halaga ng salapi.,Ang mag-asawang Bacalla ay kinasuhan na ng paglabag sa Republic Act 9165 (Comprehensive Dangerous Drugs Act  2002).",,
"Ama, inabot nang high tide, patay",C,"Patay ang isang ama nang matangay ng agos ng tubig habang nangu­nguha ng kabibe kasama ang anak sa baybayin ng Barangay Maya, Daanbantayan, Cebu.,Wala nang buhay nang matagpuan ang katawan ng biktimang si Jessie Estemar, 51, ma­ngingisda, ng nabanggit na lugar.,Sa salaysay ng anak na si Wivelle Estemar, 32, magkasama sila ng ama na nanghuhuli ng kabibe nang hindi nila namala­yan na biglang tumaas ang tubig dahil sa high tide.,Kuwento pa ng anak, inagos sila ng alon kaya nagkahiwalay sila ng ama hanggang sa nawala na ito sa kanyang ­paningin.,Nakaligtas ang anak matapos makakapit sa nakausling bato at maisalba ng ilang dumaan na mangingisda.",,
10-anyos niluray ng 2 teeners,C,"Dalawang ­teenagers ang inaresto ­matapos umanong abusuhin at patayin ang isang 10-anyos sa ­Barangay Bal-ason, Gingoog City, Misamis Oriental.,Inihahanda na ang kasong rape at ­murder laban sa magkapatid na Ferlan, 19 at Johnny Quiraban, 17, kapwa re­sidente sa nasabing lugar.,Ayon kay Gingoog City Police chief, Supt. Roel Lami-ing, pauwi na ang biktima na itinago sa pangalang Yvonnah, nang ayain ng mga suspek na mamitas ng prutas.,Nakumbinsi naman ng magkapatid na suspek na sumama ang biktima at pagsapit sa madamong lugar na walang tao ay saka isinagawa ang krimen.,Karumal-dumal ang sinapit biktima base sa imbestigasyon ng pulisya­ dahil nang matagpuan ang bangkay nito ay nakatali pa ng sariling underwear nito ang kanyang leeg na posibleng dahilan ng kanyang kamatayan.",,
"Physical therapist, niratrat ng tandem",C,"Dead on the spot ang isang lalaking physical therapist makaraang pagbabarilin ng isa sa apat na mga suspek na sakay ng dalawang motorsiklo sa Quezon City kamakalawa ng gabi.,Sa report ng Quezon City Police District Station 6 (QCPDS-6), nakilala ang biktima na si Herman Cunanan y Cabiling, 49, single, ng Golden Shower St., Group 1, Brgy. Payatas B ng nasabing lungsod.,Ayon kay PO1 Arvin Oballo ng QCPDS-6, ang mga suspek ay pa­wang nakaitim na jacket at sakay ng dalawang motorsiklo. Isa mga back ri­der ang bumaril sa biktima.,Sa inisyal na pagsisiyasat, alas-10:20 ng gabi nang mangyari ang insidente sa kahabaan ng Upper Molave St., kanto ng Payatas Road.,Naglalakad umano ang biktima kasama ang isang testigo na si Joffero Lozada, mula sa pagseserbisyo bilang therapist sa may Bistekvile nang dumating ang mga suspek sakay ng dalawang motorsiklo. Pumara ang dalawang motorsiklo at mabilis na bumaba ang dalawang angkas. Nilapitan ang biktima at isa sa mga ito ang bumaril sa biktima.",,
"Konsehal, alalay patay sa ambush",C," — Kapwa patay noon din ang isang city councilor sa lungsod na ito at ang kanyang alalay makaraang tambangan ng riding-in-tandem kahapon ng hapon sa may Purok 4, Brgy. Mangino sa nasabing lungsod.,Sa pangunang ulat na nakalap ng Abante, nakilala ang mga biktimang sina City Councilor Sonny San Jose, 40, at isang Antonio Punzal alyas ‘Boyong’, 39, kapwa residente ng Brgy. Sto. Cristo Norte rito.,Nabatid na dakong ala-1:30 ng hapon, kararating lang ng mga biktima sa bakuran ni Ruel Francisco at kabababa lang sa kanilang sasakyan nang bigla ring pumasok ang mga salarin.,Agad umanong nagsagawa ng pamamaril ang mga armado at pinaputukan sa sentido si San Jose at si Punzal sa dibdib.,Ayon sa ilang saksi, mabilis na tumakas ang mga salarin pagkaraan ng pamamaril.,Ipinag-utos na ni City Mayor Emerson ‘Emeng’ Pascual ang pagsisiyasat sa pangyayari.",,
"200 bangkay na narekober, inilibing na",C,"Sama-samang ­inilibing kahapon sa isang mass burial sa Novaliches Public Cemetery ang tinatayang nasa 200 bangkay na narekober sa isang punerarya sa La Loma, Quezon City.,Bukod sa 120 bangkay na narekober sa da­lawang araw na surprise inspection sa Henry Funeral Home, nakarekober uli kahapon ng city health office ang isang dosenang body bags sa naturang punerarya.,“Pangatlong balik na natin ngayong araw and surprisingly nakakita ulit tayo ng dozens of body bags. Each bag, contained two or three bo­dies,” ani Dr. Verdades Linga, city health officer ng Quezon City Hall.,Ayon kay Linga, ilan sa mga narekober nilang bangkay ay may pa­latandaan na na-dissect o nagamit ito sa medical study o pag-aaral ng mga estudyante ng medisina.,Dati na raw ipinasara ang naturang funeral parlor, pero palihim umano itong nag-o-operate.",,
"Inaway ng ka-live in, nag-suicide",C," — Nagawang magpatiwakal ng isang 24-anyos na tricycle driver makaraang dibdibin ang pang-aaway ng ka-live in dahil sa pagiging alcoholic nito.,Sa ulat ni P/Supt. Reynaldo dela Cruz, nakilala ang nagpatiwakal na si Junald Estrada Pedro, residente ng Zone 5, Sityo Bliss, Brgy. Malasin sa lungsod na ito.,Sa imbestigasyon ni SPO1 Joel Beltejar, lumitaw na dakong alas-8:30 ng gabi nang magtalo sina Pedro at live-in partner na si Rudelyn Terte Dumale dahil sa pagbaba ng kita ng una sa pamamasada ng tricycle sanhi ng pagiging palainom ng alak.,Upang magpalipas umano ng sama ng loob, minabuti ni Dumale na makipanood ng telebisyon sa kapitbahay.,Pagkaraan ng dalawang oras, laking gulat na lang ni Dumale noong matuklasan ang nakabiting bangkay ni Pedro na gumamit ng nylon cord.,Kaagad na humingi ng tulong si Dumale sa mga kaanak at isinugod pa si Pedro sa Heart of Jesus Hospital pero wala na itong buhay.",,
Saudi prince pinugutan ng ulo,C,"Pinatawan ng parusang bitay ng gobyerno ng Saudi Arabia ang sariling prinsipe nito dahil sa pamamaril at pagpatay.,Ayon sa ulat, hindi­ na pinakita pa ang paraan ng pagbitay kay Prince Turki bin Saud al-Kabir subalit marami ang nagsabi na ito ay pinugutan ng ulo.,Una nito ay naghain ng guilty plea ang nasabing prinsipe sa gina­wang pamamaril sa biktimang si Adel al-Mohaimeed dahil sa kanilang awayan noong 2012.,Sinasabing ang mga miyembro ng Saudi Arabia’s ruling family ay madalang na pumatay ng bitay sa mga kaanak ng mga ito kung saan ta­nging ang kaso ay ang pagpatay kay Prince Faisal bin Musaid al Saud sa kaniyang tiyuhin na si King Faisal noong 1975.,Paliwanag ng gobyerno na mahigpit lamang nitong pinapatupad ang bawat batas ng kanilang bansa kung saan hindi exempted ang mga opis­yales ng pamahalaan.,Ayon pa sa ulat, ang nasabing prinsipe ay hindi kasama sa listahan ng mga susunod na hari ng Saudi Arabia kung saan kabilang ito sa pamilya ng al-Kabir family, at apo ng Prince Saud at kaanak ni King Abdulaziz, na kilalang si Ibn Saud at anak nito si King Salman na kasalukuyang hari ng KSA.",,
Babaeng kagawad tinodas,C,"Patay ang isang babaeng barangay kagawad habang sugatan ang kanyang pamangkin nang tamaan ng ligaw na bala nang pagbabarilin ng hindi pa nakikilalang riding in tandem kamakalawa ng gabi sa Pasay City.,Hindi na umabot ng buhay sa San Juan De Dios Hospital ang biktimang si Susan Lim y Solis, alyas ‘Tutay’ 50-anyos may asawa at barangay kagawad ng Barangay 94 Zone 11 at naninirahan sa No. 2435 Decena St., nang nasabing lungsod sanhi ng apat na tama ng hindi pa mabatid na kalibre ng baril sa ulo at sa iba’t ibang bahagi ng katawan.,Habang patuloy naman nilalapatan ng lunas sa nasabing pagamutan ang kanyang pamangkin na nakilalang si Robert Leeroy Lim, 26-anyos, isa ring barangay kagawad sanhi ng isang tama ng bala sa batok nito.,Base sa isinumiteng report ni Chief Inspector Rolando Baula, hepe ng Station Investigation and Detective Management Branch ng Pasay City Police dakong alas-10:45 ng gabi nang maganap ang insidente sa mismong compound nang bahay ng biktimang si Susan sa Decena St. Barangay 94 Zone 11 nang nasabing lungsod.,Naghahanda umano ng panindang suman ang biktima sa kanilang compound nang big­lang sumulpot ang riding­ in tandem at pinagbabaril ang kagawad.",,
"Police chief, itinumba sa Marawi City",C," Patay ang isang hepe ng pulisya matapos itong itumba ng mga di-kilalang armado sa Marawi City sa magulong lalawigan ng Lanao del Sur sa Muslim autonomous region sa Mindanao.,Ayon sa mga opis­yal, nagmamaneho ng kanyang pickup truck si Senior Inspector Darangina Ditucalan na nakadestino sa bayan ng Poona Bayabao nang ito ay barilin ng mga 2 lalaking nakasakay ng motorsiklo sa Barangay Lumbac nitong Lunes ng gabi.,Nakabuntot umano ang mga ito kay Ditucalan at ng makakuha ng pagkakataon ay dinikitan ang sasakyan ng opisyal at saka ito niratrat. Sa inisyal na ulat ng pulisya ay tatlong  bala ang bumaon sa katawan ni Ditucalan na siyang ikinamatay nito agad.,Sinabi naman ni Senior Superintendent Agustin Tello, ang provincial police chief, na nagsimula na ang kanilang imbestigasyon sa krimen.,Walang umako sa pagpatay sa opisyal, ngunit aktibo ang mga lokal na radical jihadists na naimpluwensyahan ng Islamic State sa lalawigan at sabit din sa mara­ming atake sa pulisya at militar­ sa ­rehiyon.",,
14-taong kulong sa Nixon Kuan killer,C,"Hinatulan ng anim hanggang 14 na taong pagkakulong ng Makati City Regional Trial Court (MCRTC) ang tatlo sa apat na akusadong humoldap at pumatay sa dating opisyal ng Department of Tourism at kolumnistang si Nixon Kuan noong taong 2012.,Dakong alas-nuwebe ng umaga ng basahan ng sakdal ni Makati City RTC Judge Elpisio Calis ng Branch 133 ang tatlong akusado na sina John Rey Cortez; Noel Garcia at Darwin Saniano.,Sa 72 pahinang desisyon ni Judge Calis, napatunayan na ang tatlo ay guilty sa kasong pagnanakaw at pagpatay kay Nixon na naganap noong Hulyo 2012 sa Green field Estate, Calamba Laguna.",,
Trike driver patay sa P20,C,"Isang trike ­driver ang isinugod sa ospi­tal matapos barilin ng sumpak ng isa ring trike driver dahil lamang umano sa hala­gang P20 sa Roxas City.,Nagtamo ng isang tama ng bala ng sum­pak sa sikmura ang biktimang si Hernaldo Bayoneta, ng Mejorada Subdivision, Inzo Arnaldo Village, Roxas City.,Sa ulat na isinumite sa Camp Crame, nakapila at nag-aabang ng pasa­hero ang biktima nang mapansin nito sa kalsada ang P20 bill sa harap ng Gaisano mall.,Ang nasabing pera ay napansin din ng isang nakilala lamang sa isang Chua na sumita sa kanya habang pinupulot ang P20.,Ilang minuto ang nakalipas, bumalik ang suspek at walang sabi-sabing pinaputukan ang biktima bago tuluyang tumakas.",,
"3 patay, 12 sugatan sa pamamaril",C,"Tatlo ang nasawi habang 12 iba pang sugatan sa nangyaring barilan ng isang kalalakihan sa isang restaurant sa Los Angeles, California.,Ayon sa Los Angeles Police, nadakip ang dalawang suspek at isinasailalim na ngayon sa pagsisiyasat kabilang ang isang babae.,Sinabi ni Sgt. Frank Preciado, isang pagdiriwang ang nagaganap sa naturang restaurant nang magsimula ang pagtatalo ng isang babae at isang lalaki kung saan agad ding umalis ang mga ito.,Ngunit ilang minuto ang lumipas ay bumalik ang mga ito at nagsimulang magpaputok ng baril hanggang sa duguang humandusay ang mga biktima.",,
"Sumuko sa Tokhang, binoga ng tandem",C,"Nagawa pang maki­paghabulan sa dala­wang suspek na riding in tandem bago tinamaan ng bala, ang isang tricycle­ driver na sangkot sa iligal­ na kalakaran ng droga­ sa kanilang lugar at una nang sumuko sa Oplan Tokhang, kahapon ng madaling-araw sa Tondo, Maynila.,Tinamaan ng bala sa dibdib at likurang bahagi ng katawan ang biktima na si John Leary Edlagan, 28, binata at residente ng 19C Maginoo St., Tondo, Maynila.,Sa imbestigasyon ni SPO3 Milbert Balinggan, ng Manila Police District-homicide section, naganap ang insidente dakong alas-3:43 ng madaling-araw sa Capulong St. kanto ng Lacson St. sa Tondo, Maynila.,Nagmamaneho umano ng kanyang tricycle ang biktima at bumibiyahe sa Capulong Street nang habu­lin siya ng mga suspek na magkaangkas naman sa motorsiklo at pinaputukan ng maabutan.,Aminado naman ang ina ni Veronica Nuevo­ na ang kanyang anak ay gumagamit ng iligal­ na droga at sangkot sa ilang drug activities sa kanilang lugar, at ito ang tinitingnang posibleng dahilan ng pagpatay.",,
3 magkaanak patay sa atake,C,"ZAMBOANGA CITY — Tatlong mi­yembro ng isang pamilya ang napaslang at 4 iba pa ang sugatan matapos silang ratratin ng mga ‘di-kilalang armadong lalaki sa bayan ng Sirawai sa Zamboanga del Norte province sa Mindanao.,Naganap ang atake kamakalawa ng gabi sa Sitio Narra sa Brgy. San Vicente, ngunit hindi pa mabatid ang motibo sa pamamaslang o kung may kinalaman ba ito sa away-pamilya o lupain.,Sa inisyal na ulat na natanggap ng pulisya, nakilala ang mga nasawi na sina Allan, Florgyn at Michael na pawang miyembro ng pamilyang Satera.,Ang mga sugatan ay kinilalang sina Mike, John, Mark at Hamja.,Patuloy pa rin kahapon ang imbestigasyon ng pulisya sa naganap upang matukoy kung sino ang nasa likuran ng krimen.",,
"Sinita sa malakas na kanta, nanaksak",C,"Agaw-buhay ngayon ang isang 24-anyos na lalaki matapos na walang habas na pagsasaksakin ng isa ring lalaki na sinita niya dahil sa malakas na pagkanta nito sa videoke sa lungsod ng Malabon kahapon ng madaling-araw.,Sa ulat ng Malabon City Police partikular na nina PO3 Julius Mabasa at P02 Jose Romeo Germinal II, ganap umanong alas-2:15 ng madaling-araw nang maganap ang insidente sa Kings Boro, Brgy. Panghulo ng nasabing lungsod.,Kasalukuyan umano noong birthday ng kapitbahay ng biktimang si Dario Torres, 24-anyos, jeepney driver na dinaluhan ng suspek na si Jinggoy Macosme, 25-anyos, tricycle driver ng Ilang Ilang Street, Brgy. Tanza, lungsod naman ng Navotas.,Ngunit nang ang suspek na ang kumakanta ay bigla na lamang na lumabas ang biktima at sinita ito, doon na nagkaroon ng mainitang pagtatalo sa pagitan ng dalawa hanggang sa magkasuntukan na ang mga ito.,Sa kalagitnaan ng kanilang pagsusuntukan ay doon na bumunot ng ice pick ang suspek at walang habas na inundayan ng hindi bababa sa limang beses na saksak ang biktima.,Matapos ang insidente ay agad ding tumakas ang suspek habang mabilis namang naisugod sa Valenzuela City Medical Center ang biktima na ngayon ay nasa kritikal na ring kalagayan, pinaghahanap na rin sa ngayon ang suspek.",,
2 sinaksak sa Maynila,C,"Kapwa inoobserbahan sa magkaibang pagamutan ang dalawang lalaki matapos saksakin kahapon ng madaling-araw sa magkahiwalay na lugar sa Maynila.,Sa imbestigasyon ng Manila Police District-Police Station 6, (MPD-PS 6) tinamaan ng saksak sa kaliwang bahagi ng katawan ang biktimang si Ranny Boy Jocson, 24 at residente ng 2375 Tenorio St. San Andres Bukid, Maynila na ginagamot sa Sta. Ana Hospital.,Naglalakad umano ang biktima kasama ang kanyang tiyuhin na si Michael Jocson at pinsan na si Richard Navales pasado alas-12:00 ng hatinggabi para maghanap ng makakainan nang makasalubong ang suspek na nakilala lamang sa alyas Totoy.,Kinumpronta umano ng suspek ang biktima na nauwi sa mainitang pagtatalo at upang hindi na lumala ang away inilayo ni Michael ang pamangkin, gayunman sinundan pala ito ng suspek at dito na bumunot ng patalim at sinaksak ang biktima.,Samantala, inoobserbahan din sa Gat Andres Bonifacio Memorial Medical Center (GABMMC), ang biktimang si Anthony Laysico, 32, helper, at taga 1055 Bo. Menu matapos pagsasaksakin ng hindi nakilalang suspek habang naglalakad sa harapan ng Tutuban Mall sa may Claro M. Recto dakong ala-una ng madaling-araw nang biglang pagsasaksakin ng ‘di nakikilalang suspek.,Ayon kay PO1 Reynaldo Villoria, ng MPD-PS 2, may tama ng apat na saksak ang biktima, tatlo sa likod at isa sa dibdib.,Nagtatakbo umano ang suspek sa may Claro M. Recto habang isinugod naman sa pagamutan ni Romeo Mojica, 49, ang biktima.",,
2 nalambat sa sextortion,C,"Arestado ng mga tauhan ng Cavite Criminal Investigation and Detection Group (CIDG) ang dalawang binatang suspek na umano’y nagtangkang mangikil ng pera at inaya pang makipagtalik sa kanila ang dalawang dalagang biktima, kamakalawa ng hapon sa bisinidad ng Brgy. Pilar, Las Piñas City.,Kinilala ni C/Insp. Danilo Balmes, hepe ng Cavite CIDG ang mga nadakmang sina Jose Carlo Fajardo Estraza at John Paulo Suarez, 32 at 30-anyos, ayon sa pagkakasunod, pawang mga residente ng Las Piñas City.,Ayon kay P/Insp. Freddie Zorilla, nagsilbing team leader ng grupo, modus ng mga suspek na magpanggap na babae at mag-post sa mga social media na kunwari’y naghahanap sila ng mga modelong babae.,Kapag kumagat ang mga biktima ay aalukin nila ng P10k kada photo shoot, ngunit sa kondisyong magpapadala sa kanila ng nude photos ang mga ito para sa umano’y screening pa na gagawin kung papasa sila.,Ganito ang sinapit nina Bea at Jaz (‘di tunay na pangalan), pawang 20-anyos at mga residente ng Brgy. Salawag, Dasmariñas City, Cavite, ayon sa kanilang salaysay sa Abante, Martes noong nakalipas na linggo nang una nilang naka-chat ang mga suspek, na naengganyo umano sila sa offer ng mga itong pera kaya nagpadala sila ng mga hubad na larawan sa e-mail ng mga suspek.,Nagkasundo pa umanong magkikita sa SM Molino ang mga suspek at biktima upang ibigay ang down payment bago ang photo shoot, ngunit hindi sumipot ang mga suspek, kasunod nito’y nakaramdam na ng takot ang mga biktima, dahil ang mga sumunod na eksena’y pawang pananakot at pagbabantang ipo-post sa social media ang mga hubad nilang larawan, kung ‘di sila papayag na makipag-sex sa mga ito.,Dito na umano humi­ngi ng tulong sa Cavite CIDG ang mga dalaga at nadakma sa entrapment ops ang mga suspek ng makipagkita sa kanila sa Brgy. Pilar Las ­Piñas City, ilang hubad na ­litrato rin ng ibang biktima ang nakita sa cellphone ni Jose Carlo.",,
2 biktima ng EJK ‘di pa rin kilala,C,"Rizal, Nueva Ecija — Wala pa ring kumikilala sa dalawang biktima ng extra judicial killings na natagpuang nakahandusay sa gilid ng patubig sa Purok Libertad, Brgy. Aglipay sa bayang ito noong ­Huwebes ng umaga.,Sa ulat na isinumite sa tanggapan ni Mayor Lito Andres, alas-sais ng umaga, nang iulat sa pulisya ni Brgy. Captain Alfredo Angala ang ukol sa natagpuang mga bangkay.,Kapuwa may tama ng bala sa ulo at nakagapos ang mga kamay at paa ng tape at alambre ang mga biktima.,Ang isang biktima na may tinatayang taas na 5’4” na height at edad sa pagitang 35-40-anyos ay sinabitan pa sa leeg ng karatulang may nakasulat na “MAMATAY TAO AKO HUWAG AKO TULARAN”.,Ang ikalawang biktima na nakasuot ng ca­mouflage at kulay itim na sweatshirt, ay tinatayang may taas na 5’4” at edad sa pagitang 42-48-anyos ay sinabitan ng placard sa leeg na sinulatan ng mga katagang “PUSHER AKO HUWAG TULARAN”.",,
4 carnapper patay,C,"PANGASINAN — Namatay sa engkwentro ang apat na kalalakihang hinihinalang miyembro ng carnapping at carjacking syndicate sa bayan ng Manaoag ng lalawigang ito kahapon ng madaling-araw.,Ayon kay P/SSupt. Ronald Oliver Lee, Acting Provincial Director ng Pangasinan Police, kaagad na nai­timbre sa Manaoag Police Station ang posibleng pagdaan ng sasakyan ng mga suspek matapos na diumano’y mang-hold up sa isang gasolinahan sa Barangay Pao dito.,Hindi umano huminto ang sasakyan ng mga suspek sa inilatag na checkpoint kaya hinabol sila ng kapulisan at mga miyembro ng Highway Patrol Group (HPG) kaya nagkaroon ng engkwentro.,Kinilala ng opisyal ang mga napatay na sina Rod­rigo Batucan, ng Olongapo City, Edwin Ignacio, mula sa lalawigan ng Bataan, Tommy Miranda ng Laguna at isang hindi pa nakikilalang lalaki.",,
"Nasa ‘drug watch list’, iniligpit",C,"Isa na namang nasa ‘drug watch list’ ang pinagbabaril hanggang sa mapatay ng grupo ng mga kala­lakihang nakamaskara at nakamotorsiklo kahapon ng madaling-araw sa Pateros.,Tadtad ng bala ng hindi pa mabatid na kalibre ng baril sa katawan ang biktimang si Jaime Edilberto, 53, tricycle driver, taga-No. 2 Emerald Subd., Kanluran St., Brgy. Santo Rosario ng naturang bayan.,Blangko pa ang pulisya sa pagkakakilanlan ng mga suspect.,Sa report kay P/Supt. Jenny Tecson, hepe ng Public Information Office (PIO) at tagapagsalita ng Southern Police District, naganap ang insidente dakong alas-2:25 ng madaling-araw sa bahay ng biktima.,Biglang dumating ang apat na kalalakihan na magka-angkas sa dalawang motorsiklo na pawang mga nakamaskara at walang salitang pinagbabaril ang biktima na ikinasawi nito.,Matapos ang pamamaril ay mabilis na tumakas ang mga suspect at iniimbestigahan pa ng pulisya kung grupo ito ng mga vigilante na gumagala sa naturang lugar.",,
3 pang Koreano bumulagta,C,"Ipinakukumpirma na ng Philippine National Police (PNP) sa Bacolod City Police ang iniulat na pagkakatagpo sa tatlong Korean national na tadtad ng tama ng punglo sa katawan sa nasabing siyudad.,Mismong si PNP chief Director General Ronald dela Rosa ang nag-utos na siyasatin ang ulat na na­balita sa ilang pahayagan sa Korea kaugnay sa pagkasawi ng tatlong dayuhan na ipinarating naman ng South Korean foreign ministry.,Base sa report, kinabi­bilangan ng dalawang­ lalaki at isang babae na pawang nasa edad 40 pataas ang natagpuang patay na tadtad ng tama ng pung­lo sa katawan habang nakagapos pa ang magkabilang paa ng da­lawang lalaki at nakagapos naman ang magkabilang kamay ng babae.,Ipinaalam din ng PNP sa pulisya ng Bacolod kung ano ang pagkaka­kilanlan sa mga biktima at kung ano ang motibo ng pagpaslang sa mga ito.",,
3 bangkay sa Pampanga kinumpirmang Koreano,C,"Kinumpirma ng opisyal ng South ­Korean foreign ministry na ang tatlong bangkay na natagpuang patay sanhi ng tama ng bala sa ulo sa lalawigan ng Pampanga­ ay pawang mga kaba­bayan ng mga ito.,Ayon sa ulat, kasalukuyan nang nakikipag-­ugnayan ang South ­Korea consular ­official sa mga awtoridad su­balit wala pang nakikitang motibo o suspek para papanagutin sa pagkasawi ng tatlong South ­Koreans.,Nabatid na nagtagpuan ang wala nang buhay ng dalawang lalaki at isang babae na tinata­yang kapwa nasa 40-an­yos na may tama ng ‘di mabatid ng kalibre ng baril sa ulo habang nakatali ang kamay at paa sa tubuhan sa Bacolor, Pampanga noong Oktubre 11 ganap na alas-sais ng umaga.,Tumanggi namang magkomento ang emba­hada ng Pilipinas sa Seoul sa nasabing impormasyon.,Base naman sa South Korean media, nasa anim na kababa­yan na nito ang natatagpuang patay sa bansa ngayong taon.",,
"Rape suspect, swak sa selda",C,"Nagwakas ang ilang taong pagtatago ng isang suspek sa kasong rape makaraang matimbog ito ng mga pulis sa kanyang pinagtataguan sa Brgy. Halang, Calamba City, Laguna kamakalawa ng umaga.,Hindi na nakapalag ang suspek na si Diosdado Sandro Y Caguitla, tubong San Juan, Batangas ng masakote ito ng mga awtoridad.,Si Sandro ay ­wanted sa kasong 3-counts of rape ay inaresto sa bisa ng search warrant mula sa sala nina Hon. ­Judges Gregorio Velasquez, Caesar Buenagua at Alberto Serrano ng Regional Trial Court Branch 35, 37 at 92 ng Calamba City.,Walang inerekomendang piyansa ang korte para sa pansamantlang kalayaan ng suspek.",,
Pastor bulagta sa droga,C,"Isang reverend o pastor ang patay matapos na pasukin sa pamamahay nito ng tatlong hindi pa nakikilalang mga salarin at walang habas na pagbabariln hanggang sa mapatay sa Caloocan City kahapon ng mada­ling-araw.,Kinilala ang biktimang si Robert Nacanceno, 60-anyos, isang pastor na nagkakasal sa Manila City Hall at residente ng Bayanihan Street, Barangay 159, Baesa ng nasabing lungsod.,Ganap na alas-2:30 ng madaling-araw, habang natutulog na umano ang biktima kasama ang kapa­tid na si Antonio Nacanceno sa loob ng kanilang bahay nang pwersahan na lamang umanong pasukin sila ng tatlong mga kala­lakihan.,Ayon kay Antonio ay nagising na lamang umano siya sa ingay na dulot ng pagkasira ng kanilang pintuan, agad umano siyang pinuntahan ng dalawa sa mga suspek habang ang isa ay lumabas at nagsilbing lookout.,Inilawan umano siya gamit ang flashlight ng mga suspek at tinanong umano kung ano ang pa­ngalan nito, agad naman niyang sinabi ang kanyang palayaw na “Boy” ngunit hinanapan pa umano siya ng mga identification cards ng mga suspek.,Ngunit nang kukunin na niya ito ay sinabihan umano siya ng mga suspek na huwag na umano at pumirme na lang umano sa kinaroroonan nito at huwag aalis. Doon na nila pinuntahan ang biktima na nasa kabilang silid at la­king gulat na lamang umano ni Antonio nang makarinig na siya ng tatlong sunud-sunod na pu­tok ng baril.,Hinala ni Antonio ay na may kinalaman sa iligal na droga ang motibo sa pagpatay sa kanyang kapatid dahil gumagamit umano ito ng ipinagbabawal na gamot.",,
Dutchman itinumba sa Mindanao,C,"ZAMBOANGA CITY — Patuloy ang imbestigasyon ng pulisya sa pagkakapaslang sa isang Dutchman sa bayan ng Manticao sa lalawigan ng Misamis Oriental sa Mindanao.,Dead on the spot si Robertus Carolus Maria van der Ploeg nang ito ay matagpuan ng rumespondeng mga parak sa Barangay Punta Silum nitong Lunes ng gabi. Binaril ang dayuhan sa kanyang ulo at ayon sa ulat ay dalawang tama ng bala ang bumaon sa utak nito.,Dalawang lalaki na sakay ng isang motorsiklo ang sinasabing nasa likod ng krimen. Hindi pa mabatid ang motibo sa pagpatay sa dayuhan, ngunit nabawi sa lugar ang isang cardboard na may nakasulat na: “Pidopilya at adik ako.”,Natagpuan rin sa kanyang backpack ang sari-saring panty at cellphone na may litrato at sex vi­deo ng mga menor-de-edad at kababaihan.,Walang umako sa krimen at hindi rin naglabas ng anumang pahayag ang embahada nito ukol sa naganap.",,
"Magsasakang adik, nagbigti",C,"PANTABANGAN, Nueva Ecija — Nagpatiwakal dahil hindi nakayanan ng isang 44-anyos na magsasaka ang galit ng mga kaanak at ang palagiang pang-aaway ng kaniyang misis dahil sa bisyo nitong paggamit ng shabu.,Batay sa ulat ni P/Sr. Inspector Roderick Corpuz sa tanggapan ni P/Sr. Supt. Manuel Cornel, Nueva Ecija police director, nakilala ang nagpatiwakal na si Lopito Gatmaitan Evangelista, residente ng Purok 6, Brgy. Cadaclan dito.,Sa pagsisiyasat ni SPO 1 Don King Barcelo dakong alas-dos ng hapon noong matagpuan ng mga kaanak ang nakasabit sa may 10 talampakang taas na punong mangga na malapit sa kanilang bukid ang nagbigting si Evangelista.,May natagpuang suicide note sa bulsa ng nagpatiwakal na humihingi ng tawad sa limang anak at sa kaniyang kabiyak sa ginawang pagkitil sa sariling buhay.,Labis din umano ang pagsisisi nito dahil sa pagi­ging drug dependent, patunay ang pagkakasama sa mga sumuko makaraang mapasama sa drug watch list ng pulisya.",,
"BAHAY NA PUNO NG ARMAS, SINALAKAY",C,"Iba’t ibang klase ng armas, mga bala at a­nim na improvised explosive device (IED) ang nasamsam ng mga tauhan ng Phi­lippine National Police-Crime Investigation and Detection Group (PNP-CIDG) sa sinalakay na bahay sa isang compound sa Brgy. Marulas, Valenzuela City kahapon ng umaga.,Sa report ni Chief Insp. Roque Merdegia kay Officer-in-Charge (OIC) CIDG Chief Supt. Eliseo Rasco, bukod sa anim na pasabog, nakumpiska rin ng raiding team sa bisa ng search warrant ang anim na caliber .38 revolver, isang caliber .357 magnum, isang caliber .9mm at mga bala.,Ayon kay Rasco, isi­nagawa ang raid base na rin sa mga sumbong ng mga residente sa R. Valenzuela St., hinggil sa walang habas na pagpapaputok sa lugar na ikinatatakot ng mga tao partikular ng mga bata.,Sa nasabing raid, nagresulta sa pag-aresto sa magtiyuhin na sina Jefferson Ledesma alyas ‘Dodong’ at Ben Ledesma.,Samantala, 19 na nagpakilalang mga security guards na inabutan sa lugar ang inimbitahan ng pulisya para sa pagtatanong.,Sinasabing nahirapan makapasok ang mga pulis dahil pawang mga nakahinang ang bakod ng compound.,Inihahanda na ang kasong paglabag sa RA 10591 o Comprehensive Firearms and Ammunition Regulation Act at pag­labag sa RA 9516 o Illegal Possession of Explosives na isasampa sa mga ito.,Sinabi ni Rasco na i­naalam na nila kung maituturing na private armed group ang mga dinakip na magtiyuhin.",,
Ex-bf may kinalaman sa pagpatay sa utol ni Maritoni Fernandez,C,"Nagkakaroon na umano ng linaw ang pagkakapaslang sa kapatid ng aktres na si Maritoni Fernandez na si Ma. Aurora Moynihan y Fernandez, makaraang lumabas sa ballistic examination na ang napatay na ex-boyfriend nito ay nag-match sa basyo ng bala na nakuha sa lugar kung saan pinatay ang una noong nakaraang buwan sa Temple Drive, Brgy. Ugong Norte, Quezon City.,Subalit ayon kay Quezon City Police District (QCPD) acting Director Sr./Supt. Guillermo Lorenzo Eleazar, posib­le umanong may kinalaman sa nangyaring pagpaslang kay Moynihan noong Setyembre 10 ang umano’y dating boyfriend nito na si Leandro Antonio Kanahashi na napaslang naman noong Linggo sa drug operation ng QCPD Anti-Illegal Drugs-Special Operations Task Group (AID-SOTG) sa Brgy. Botocan, Quezon City.,Dakong alas-dos ng madaling-araw nang mangyari ang engkwentro sa pagitan ng suspek na si Kanahashi sa harap ng Bliss Bldg., Mapagkumbaba St., Area 7, ng nasabing barangay.,Sa pagkakapaslang kay Kanahashi ay narekober ng mga awtoridad ang tig-isang kalibre .45 at .38 na baril at sampung plastic sachet ng shabu.,Ayon kay Sr./Supt. E­leazar, lumabas sa resulta ng Ballistic Comparative Examination na nag-match ang mga basyo ng bala na natagpuan naman kung saan nakitang pinatay si Moynihan sa baril na kalibre .45 ni Kanahashi.,Ayon kay Sr./Supt. Eleazar, posible umanong isa sa mga suspek sa pagpaslang kay Moynihan ay ang napaslang na ex- boyfriend nitong si Kanahashi.",,
Brgy. chairman inasinta sa ulo,C,"Patay sa isang tama­ ng bala sa bahagi ng ulo ang kasalukuyang barangay chairman ng Barangay­ 2 sa Batangas City, ­habang nakatayo ito sa Calumpang­ Dike, Brgy. 3, mag-aalas-dos ng hapon kamakalawa.,Kinilala ng Batangas Component Police Station ang biktimang si Brgy. Chairman Felix Garcia y Bernal alyas ‘Macmac’, 40-anyos, na binaril ng nag-iisang suspek, sa tabi ng dike sa Panganiban St., Brgy. 3, na mabilis ding nakatakas sa pinangyarihan ng krimen bitbit ang murder weapon.,Tanging ang pag-aari ng biktima na isang Colt caliber .45 (serial ­number 856147), na may isang magazine na kargado ng 6 na live ammo, ang narekober ng SOCO sa crime scene.,Blangko pa ang ­pulisya sa pagkakaki­lanlan sa suspek at sa ­motibo sa krimen. ­",,
"Ninja cop sa Bulacan, bulagta",C,"Isang dating intelligence Officer ng Bulacan Philippine National Police (PNP) na pinararata­ngang sangkot sa iligal na droga ang napatay makaraang pagbabarilin ng dalawang hindi kilalang la­laki na magka-angkas sa motorsiklo habang ang biktimang pulis ay naglalakad sa kahabaan ng Brgy.­ Bangcal extension, Meycauayan City, Bulacan kamakailan.,Kinilala ng pulisya ang biktimang si SPO1 Domi­nador Mag-Uyon y Guzon, 51, may asawa ng Brgy. Marulas, Valenzuela City at nakatalaga sa Provincial Public Safety Company (PPSC) sa Camp. Gen. Alejo S.Santos-Malolos City na namatay sa pook ng insidente bunga ng mga tama ng bala sa katawan habang tumakas ang hindi kilalang ri­ding-in-tandem.,Bandang alas-dos ng hapon noong linggo nang maganap ang insidente habang ang aktibong pulis na si SPO1 Mag-Uyon ay naglalakad sa nasabing lugar nang bigla itong hintuan at pagbabarilin ng dala­wang suspek at nang makitang naliligo na sa sariling dugo ang pakay at kanilang napuruhan ay nilagyan pa nila ito ng dalawang karatula,’Tulak na pulis, huwag tularan’.",,
"Bulagtaan sa Pampanga: 1 Intsik, 3 Taiwanese",C,"Isang Chinese natio­nal at tatlong Taiwanese nationals na kinabibila­ngan ng isang babae ang natagpuang patay sa dalawang bayan sa lalawigan ng Pampanga kahapon ng umaga.,Unang natagpuan ng ilang magsasaka bandang alas-6:30 ng umaga ang tatlong bangkay na kinabibilangan ng isang babae at dalawang lalaki sa madamong bahagi ng megadike sa Brgy. Dolores, Bacolor, Pampanga.,Pawang mga may tama ng punglo sa katawan at ulo ang mga biktima habang nakabaon pa sa putik ang kalahati ng katawan ng isa sa bangkay. Pawang mga hindi pa nakikilala ang mga ito na pinaniniwalaang mga Taiwanese nationals base sa description.,May teorya ang pulisya na posibleng pinahirapan muna ang mga biktima bago tuluyang pinatay dahil pawang naka-packaging tape ang mga paa at kamay ng mga ito.,Samantala, bandang alas-nuwebe ng umaga naman nang matagpuan ang bangkay ng isang Chinese national na si Michael Chen, 40, sa MacArthur Highway, San Fernando, Pampanga.,Sakay ng kanyang SUV ang biktima nang matagpuang patay.",,
"Umayaw sa kalabit, misis ginulpi",C,"Kalaboso ang isang mister matapos ireklamo ng pambubugbog ng mi­sis na tumangging maki­pagtalik sa kanya sa Sanchez Mira, Cagayan.,Nakapiit na ngayon sa detention cell ng Caga­yan Police Provincial Office (CPPO) ang suspek na si Jan Agabit.,Si Agabit ay inaresto matapos ireklamo ng mi­sis na si Jonalyn, isang guro.,Sa reklamo ng misis, kauuwi lamang niya kamakalawa ng hapon ga­ling sa eskwelahan nang utusan siya ng mister na magluto at patulugin ng maaga ang mga anak.,Kahit pagod, sinunod pa rin ng biktima ang utos ng mister pero nang matapos ang misis ay nagpamasahe pa sa kanya ang mister na sinunod din naman nito.,Pero sa kalagitnaan ng pagmamasahe, inaya ng mister ang misis na magtalik sila na hindi na pinagbigyan ng misis dahil bukod sa pagod na ito ay gi­sing pa ang isa nilang anak.,Dito na nagalit at nagwala ang mister hanggang sa suntukin ang misis sa sikmura, mukha at mata at hindi pa nakuntento at tinadyakan ang likod at leeg.,Nanlaban ang misis hanggang makalabas ng bahay at nakahingi ng tulong sa ina na kapitbahay lamang nila.,Agad namang isinugod sa ospital ang misis habang ang ina nito ay tumawag ng pulis at naaresto ang suspek na mister.",,
Ex-teen actor sa drug watch nabaril,C,"Nabaril at kasalukuyang under observation sa pagamutan ang dating­ teen actor na si John Wayne Sace matapos barilin ng riding in tandem sa Pasig City noong Lunes ng gabi.,Ayon sa report ng Pasig City Police, bandang alas-11:10 ng gabi nang pagbabarilin ng dala­wang lalaki na nakasakay sa motorsiklo ang biktima habang kasama nito ang kaibigang si Erik Sabino sa kahabaan ng Dr. Sixto Antonio Avenue ng nasabing lungsod.,Mabilis na isinugod sa Rizal Medical Center si Sace, 27-anyos, na nagtamo ng isang tama ng bala sa kanyang baywang habang dead-on-arrival ang kasama nitong si Sabino na nagtamo ng maraming tama ng baril sa katawan.,Kinumpirma ng pulisya na si Sace at Sabino ay kapwa nasa drug watch list ng Pasig City dahil sa illegal drug activity.,Si Sace ay dating cha­racter actor/dancer na mula sa Star Magic ­Circle ng ABS-CBN.",,
23 nabaon ng buhay,C,"Patay ang 23-katao matapos ang pagguho ng isang residential buil­ding sa coastal city ng W­enzhou China.,Ayon sa ulat ng state-run Xinhua news agency, ang nasawi sa pagbagsak ng apat na palapag na gusali na matatagpuan sa Lucheng Industrial district sa Zhejiang Province.,Samantala, umaasa ang mga rescue workers na may makukuha pang biktima na naipit sa gumuhong gusali.,Anim na katao naman ang nailigtas ng mga nagrespondeng rescue workers na natabunan din ng mga bato.,Base sa inisyal na im­bestigasyon, ang gumuhong gusali ay kabilang sa apat na gusali na itinayo ng mga residente nito at taong 1970 pa itinayo kung kaya’t luma na.,Dahil sa insidente, ang iba pang gusali na nasa naturang lugar ay sinimulan nang gibain para maiwasan ang pagguho rin ng mga ito.,Patuloy ang isinasagawang imbestigasyon ng mga awtoridad kung ano ang tunay na dahilan ng nasabing trahedya.",,
2 BAGETS NAAKTUHANG NAGSHA-SHABU,C,"Kapwa dinampot ng mga awtoridad makaraang mahuli sa akto na umano’y ka-jamming at sumisinghot ng shabu ang isang 16-anyos na dalagita at isang 17-anyos na binatilyo kasama ang tatlong iba pa sa isinaga­wang buy-bust operation ng pulisya sa Valenzuela City, ­kamakalawa ng gabi.,Ayon kay Valenzuela City police chief Senior Supt. Ronaldo Mendoza, kapwa itinago na lang sa pangalan Nene at Boy ang dalawang menor-de-edad na agad naman itinurn-over sa Department of Social Welfare and Development (DSWD).,Habang ang tatlo pang suspek ay nakilalang sina Edward Orquero, 25, ng No. 4359 L. Bernardino St.; Arlie Jay Reponte, 23 ng Avocado St. kapwa ng G.T. De Leon Valenzuela City at Marjorie Valenzuela, 20 ng Bukidnon, Bagong Barrio, Caloocan City.,Kaagad inaresto ang suspek matapos nitong iabot ang plastic sachet ng shabu kay PO2 Rodrigo­ Pagarigan, Jr. na umaktong ‘buyer’ kapalit ng P200 marked money.,Lumilitaw na dakong alas-10:30 ng gabi nang ikasa ng mga operatiba ng Station Intelligence Branch (SIB) ang buy-bust operation sa pangu­nguna ni Chief/Insp. Jowi­louie Bilard sa bahay ng umano’y tulak na si Orquero kasunod ito ng mga impormasyon natatanggap ng mga ­awtoridad.,Isa sa mga operatiba ang nagkunwaring buyer­ at ng aktong inaabot ng suspek ang sachet ng shabu kay PO2 Rodrigo Pagarigan Jr. kapalit ng P200 marked money ay dito na dinampot ang suspek.,Habang isinasagawa ang operation ay nadiskubre ng mga operatiba ang isang bahay na ginaga­wang drug den kung kaya’t sinalakay ito at naaktuhan ang dalawang menor-de-edad at 3 pang mga suspek.,Narekober sa mga ito ang dalawang plastic sachet ng hinihinalang shabu at drug paraphernalia, ang mga suspek ay kinasuhan na ng kasong paglabag sa R.A 9165 Comprehensive Dangerous Drugs Act of 2002.",,
Rape-slay victim itinapon sa park,C,"Pinaniniwalaang ginahasa muna bago pinatay saka itinapon sa park ang isang hindi pa kilalang babae matapos na matagpuan ito ng mga bikers kahapon ng umaga sa bayan ng Basud, Camarines Norte.,Sa kasalukuyan ay inaalam pa ng pulisya ang pagkakakilanlan ng biktima na tinatayang nasa edad 25 hanggang 30-anyos, may taas na 5’2, katamtaman ang pangangatawan at may brace sa ngipin.,May saksak ito sa leeg na posibleng ikinamatay nito at hinihinalang ginahasa rin ito dahil sa nakitang sugat sa maselang parte ng katawan.,Base sa ginawang imbestigasyon ng Basud Philippine National Police (PNP), pasado alas-sais ng umaga nang makita ang bangkay ng babae sa madamong bahagi ng Bicol Natural Park ng mga bikers kaya agad itong ipinagbigay alam sa pulisya.,Lumalabas na nakababa hanggang hita ang maong na suot ng biktima kaya kita ang dumudugong kaselanan nito.,Lumalabas din sa imbestigasyon na posibleng hindi sa lugar ginawa ang krimen at itinapon lang ang katawan ng biktima sa park dahil sa wala namang makitang mga bakas ng dugo sa lugar ng insidente.,Sa kasalukuyan ay patuloy ang ginagawang im­bestigasyon ng awtoridad para sa agarang paglutas ng kaso.",,
"Naningil na landlord, sinakyod",C,"Nasa malubhang ka­lagayan ngayon ang isang landlord nang saksakin ng kanyang kasero dahil sa nakulitan ang suspek sa paniningil sa upa ng kuwarto ng biktima kamakalawa ng gabi sa Pasay City.,Sanhi ng tatlong tama ng saksak sa dibdib at likod ay patuloy pa ring nilalapatan ng lunas sa Pasay City General Hospital (PCGH) si Alselmo Saet, 42-anyos, binata, nakatira sa Block 17, Lot 17, Kamagong St., Brgy. 145, Zone 16 Pa­say City. Nakakulong naman sa Pasay City Police ang suspek na si Rogelio Torres Jr., 37, miyembro ng Sputnik Gang, nakatira sa naturang lugar.,Sa imbestigasyon ni PO2 Catalino Gazmen, ng Station Investigation and Detective Management (SIDMB) Branch, Pasay City Police, naganap ang insidente alas-7:45 ng gabi sa naturang lugar.,Pinuntahan ng suspek ang biktima sa inuupahan nitong silid para singilin sa upa nitong P2,000.00.,Dahil sa walang pera ang biktima ay humingi ito ng extension na nangakong magbabayad sa oras na magkapera ito. Subalit, hindi pumayag ang suspek at pinilit nitong magbayad na ang biktima na nauwi sa mainitan nilang pagtatalo.,Nang makahagilap ang suspek ng patalim ay dito na niya inunda­yan ng makailang beses na saksak ang biktima.",,
Brgy. captain todas sa adik,C,"Patay ang isang kapitan ng barangay matapos na pagbabarilin ito ng isang lalaking gumagamit ng iligal na droga kamakalawa ng hapon sa bayan ng Dosol, Sorsogon.,Dead on the spot sanhi ng tinamong anim na tama ng bala mula sa kalibre .45 na baril ang biktimang nakilalang si Joel Ombao, kapitan ng Barangay Tinagonan ng nabatid na bayan.,Samantala isang malawakang manhunt operation naman ang isinasagawa ng pulisya para sa agarang pagdakip sa suspek na si Edgardo Magtibay alyas ‘Edgar Garcia’, residente din ng nasabing barangay at sinasabing isa sa mga drug personality na sumuko sa pulisya dahil sa paggamit ng iligal na droga.,Sa ulat na ipinarating ng Donsol PNP sa Police Regional Office (PRO) sa Camp Simeon Ola, naganap ang insidente dakong alas-5:45 ng hapon habang nakatayo ang biktima sa isang tindahan malapit sa kanilang bahay sa Barangay Tinagonan nang dumating ang suspek na armado ng kalibre. 45 na baril at walang sabi-sabing pinagbabaril ang biktima.",,
5-anyos naimpeksyon sa stepdad,C,"Dinakip ang isang la­laki matapos akusahang nangmolestiya sa 5-an­yos na anak ng kinakasama nito na ikinaimpeksyon ng paslit sa Sta. Cruz, Maynila.,Kasong paglabag sa Republic Act 7610 o Anti-Child Abuse law ang suspek na nakilalang si Godfrey Calag, 26-an­yos, self-employed at resi­dente ng Street 30, Manila North Cemetery, Blumentritt Street, Sta. Cruz.,Sa ulat ni P/Supt. Santiago Pascual III, station commander ng Manila Police District (MPD)-Station 3 (Sta. Cruz), ini­reklamo ang suspek ng kinakasama nitong si Nene dahil sa pangmomolestiya nito sa anak ng ginang.,Base sa pahayag ng lola ng biktima, iniwanan sa kanya ang biktima ng ina ng bata upang magtrabaho at dito na umano nagkuwento ang bata na hinawakan ang ari nito ng amain.,Dahil dito, tiningnan ng lola ang maselang bahagi ng katawan ng paslit at dito’y nakitang namamaga ito at may lumalabas na mabahong katas.,Nagpasya ang lola na ipasuri sa doktor ang bata at dito nakumpirma ang kanyang hinala na minolestiya ang biktima matapos maimpeksyon bunsod ng pang-aabuso ng kanyang amain.",,
Carnapper-kidnapper suspect kritikal sa shootout,C,"Isang lalaking wanted sa kasong kidnapping at carnapping ang nasa malubhang kalagayan makaraang makipagbarilan sa operatiba ng pulisya habang isinisilbi ang warrant-of-arrest sa kanyang tahanan sa Brgy. Bagong Buhay II, San Jose del Monte City, Bulacan kamakalawa ng hapon.,Kinilala ni P/Senior Supt. Romeo M. Caramat Jr., acting Bulacan police director, ang suspek na si Fernando Francisco y Castillo alyas ­Enan, 33, may-asawa na nakatira sa nasabing barangay na nagtamo ng tama ng bala sa dibdib.,Ang nasugatang suspek na may kasong kidnapping at carnapping ay kaagad isinugod ng kanyang nakaengkuwentrong pulisya sa Sapang Palay District Hospital bago inilipat sa Bulacan Medical Center-Malolos City kung saan patuloy itong inoobserbahan habang walang iniulat na nasugatan o napatay sa PNP.",,
140 patay sa airstrike,C,"Patay ang nasa mahigit 140-katao habang sugatan pa ang 525 iba pa sa isinagawang airstrikes ng Saudi-led coalition na tumama sa isang funeral ceremony sa Sanaa, Yemen.,Ayon sa ulat ng Agence France-Presse (AFP), sinabi ng UN humanitarian coordinator sa Yemen na si Jamie McGoldrick, isinisisi umano ng Houthi rebels ang naturang pangyayari sa Saudi-led coalition.,Sinasabing ang nangyaring airstrike ay tinuturing bilang isa sa mga deadliest attacks magmula nang magsimula ang bombing campaign bilang suporta kay Y­emen President Abedrabbo Mansour Hadi.,Ngunit itinanggi naman ng Saudi-led c­oalition na ito ang may kagagawan sa naturang insidente sa pagsasabi na wala silang ope­rasyon sa lugar.",,
4 drug personality dinampot,C,"Apat na katao kabilang ang tatlong magkamag-anak ang dinakip ng awtoridad makaraang makumpiskahan ng droga, baril at granada nang salakayin ang kanilang tirahan sa Brgy. San Francisco, Bulakan, Bulacan kamakalawa.,Kinilala ng pulisya ang naarestong sina Marvin Martizano y Lopez at ang magkapatid na Jarvee at Jayvee Martizano y Tolentino at Reynaldo Dantes, pawang residente ng Brgy. San Francisco, Bulakan, Bulacan.,Ang apat na suspek ay nakadetine at nahaharap sa patung-patong na kaso makaraang makumpiska sa kanilang pag-iingat ang pitong pakete ng shabu, isang cali­ber .22 magnum at bala at isang hand grenade.,Dakong alas-tres ng hapon nang salakayin ng Bulakan PNP na armado ng Search Warrant na inisyu ng Malolos RTC ang tinitirhan ng mga suspek sa Brgy. San Francisco, Bulakan, Bulacan kung saan hindi na nakaporma ang mga suspek ng arestuhin matapos makum­piska sa kanila ang droga, baril at granada.",,
"Bakery inararo ng trak, 3 patay",C,"Tatlo ang patay habang 13 naman ang sugatan makaraang araruhin ng isang trak na mula pa sa P­ampanga ang isang bakery sa kanto ng Public Market corner Wenceslao St. Brgy. Poblacion, Balete Batangas kamakalawa ng umaga.,Kinilala ang mga nasawi na sina Joseph Pinto, 28-anyos, driver ng truck; Lorena Igle 51; at Serafin Solomon, 56, na kapwa nasa bakery ng maganap ang aksidente.,Dead-on-the-spot ang tatlo dahil sa mga pinsalang tinamo sa iba’t ibang bahagi ng katawan.,Batay sa report ng Balete Police, tinatahak ng drop side truck (RKB 343) na may lulang buhangin ang highway ng bigla umano itong mawalan ng preno.,Nawalan na umano ng kontrol sa manibela ang driver hanggang sa araruhin nito ang ba­kery na pag-aari ni Julius Agno.,Agad na tumalon ang dalawang pahinante ng truck na sina Regie Cabacungan at Kerwin Domingo na kapwa nagtamo ng mga sugat sa katawan.,Nasa lugar naman ng bakery ang 11 pang nasugatan na ngayon ay ginagamot pa sa iba’t ibang hospital sa Balete at Lipa City.",,
Ina sinakal ng anak,C,"Dahil lamang sa hindi pagkakaunawaan at maliit na pagtatalo, tinangkang patayin ng isang security guard ang kanyang sariling ina sa Brgy. Calumanguin, Gumaca, Quezon kamakalawa ng gabi.,Kinilala ang biktima na si Elisa Bandavia Alcaide, 43-anyos habang ang suspek naman ay ang kanyang anak na si Francis Glen Alcaide, 21-an­yos.,Batay sa report ng Gumaca Police, dakong alas-9:30 ng gabi, duma­ting ang suspek sa bahay ng kanyang nanay subalit sa ‘di malamang dahilan ay nagkaroon ng pagtatalo ang dalawa.,Ganun na lamang ang pagkabigla ng nanay ng sakalin ito ng anak at pagsusuntukin sabay pagsasabing papatayin niya ito.,Naawat naman ng mga nagrespondeng pulis ang suspek na kaagad ding dinampot matapos magreklamo at ipaaresto ng ina.,Sasampahan na nga­yon ng kaukulang kaso ang anak.",,
Pusher binaril habang natutulog,C,"Hindi na nagising sa kanyang pagkakatulog ang isang 34-anyos na miyembro ng Bahala na Gang at pinaghihinalaang drug pusher matapos pasukin sa kanyang tinutulugang kuwarto ng hindi nakikilalang suspek at barilin kahapon ng umaga sa Sta. Ana, Maynila.,Kinilala ni SPO2 Jonathan Bautista, imbestigador ng Manila Police District (MPD)-homicide section, ang biktimang si Fabie de Asis, 34, taga-2156 Road 15 Fabie Estate Sta. Ana, Maynila na may tatlong tama ng bala sa likurang bahagi ng katawan.,Naganap umano ang pamamaril dakong alas-5:40 ng madaling-araw sa kuwarto ni De Asis.,Nag-iwan pa ng kapirasong papel na may nakasulat na “drug pusher huwag tularan” sa tabi ng biktima bago tumakas ang suspek na sumakay sa naghihintay na motorsiklo sa labas ng bahay.,Sa imbestigasyon ng pulisya nabatid na hindi naman nakatira sa natu­rang kuwarto ang suspek at ginagawa umano itong tindahan ng shabu at doon na rin bumabatak ang mga parokyano nito.,Nakakuha ang mga pulisya ng drug paraphernalia at mga plastic ng ginamit na shabu.,Nabatid na walang pintuan ang kuwarto at may nakatabing lamang ditong lona kung saan dito nagkukuta ang biktima.",,
Binaril habang naghahanda ng tanghalian,C,"Hindi na nakain pa ng isang lalaki ang kanyang inihahandang tanghalian para sa kanyang sarili nang pagbabarilin ng mga ‘di nakilalang suspek sa Purok Riverside, Brgy. 1, Lucena City.,Kinilala ang nasawi na si Regie Cabana, 37-anyos at residente ng nasabing lugar.,Batay sa imbestigasyon ng Lucena Police, katatapos lamang mag-inuman ng suspek kasama ang dalawang barangay tanod na sina Euteguio Requintin at Alex Condes.,Matapos ang inuman, umalis na ang dalawang tanod at naghahanda na ng tanghalian ang biktima nang marinig na lang ng mga testigo ang tatlong magkakasunod na putok.,Nang usisain, nakita na lamang na nakahandusay na ang wala nang buhay na katawan ng biktima na naliligo sa sariling dugo.",,
Imam arestado sa droga,C,"Magkakatuwang na dinakma ng Cavite Provincial Intelligence Branch (PIB), Special Weapons and Tactics (SWAT) at Criminal Investigation Division Group (CIDG) na sangay ng lungsod, ang isang Imam na Muslim, matapos ang isinagawang buy-bust sa loob mismo ng nakaparadang sasakyan nito sa hypermarket, Brgy. Burol 1, Dasmariñas City, Cavite, bandang alas-10 ng umaga kahapon.,Kinilala ni PIB Chief P/Supt. Gil Torralba ang nasakoteng suspek na si Kalid Dematingcal y Gandambra ng Brgy. Datu Esmael sa nasabi ring lungsod. Nakabili umano ng isang bulto ng shabu na nagkakahalaga ng P7,000 ang operatiba kaya’t mabilis na itong pinosasan.,Kahit laglag na sa buy-bust ay inihain pa rin ng grupo ang search warrant laban sa suspek at nakuha pa sa bahay nito ang limang bulto ng shabu na nagkakahalaga ng higit P80,000.,Pansamantalang nasa kustodiya ng Cavite PIB ang suspek habang inihahanda ang kasong isasampa laban rito, kasama ring kinumpiska ang gamit nitong itim na Toyota Vios na may plate number NAI 724.",,
4 magsasaka pinatay sa inuman,C,"Literal na nadilig ng dugo ang masa­yang inuman ng pitong magsasaka nang basta na lang umanong mag-away-away ang mga ito sa hindi pa malinaw na kadahilanan at mauwi sa pananaksak at pamamaril na ikinasawi ng apat sa mga biktima sa isang Brgy. sa lalawigan ng Zamboanga del Sur, kamakalawa ng gabi.,Ayon sa Police Regional Office 9 (PRO-9) nakilala ang mga nasawi na sina Marcial Andamay, 30; ang umano’y mag-amang sina Emer Antokod Candong, 68 at Armelo Antokod y Salibulan, 20 at Jomar Macandas, pawang mga residente ng Brgy. Pisompongan, Midsalip ng nasabing lalawigan.,Ang mga biktima ay pawang nasawi sa lugar ng pinangyarihan dahil sa mga tinamong mga tama umano ng saksak sa iba’t ibang parte ng katawan at tama ng bala sa kanilang mga ulo., Habang nakilala naman ang mga nasugatan na sina Julieto Antokod 35, Rogen Salibulan, 18 at isang Tatong Salibulan sa nasabi ring lugar.,Lumilitaw sa inis­yal na report ng PRO-9, nangyari ang insidente sa Purok 1 Brgy. Pisompo­ngan, Midsalip, habang masayang nag-iinuman ang mga biktima at mga suspek.,Nang sa gitna ng kanilang masayang inu­man ay bigla nalang nagkaroon ng gulo na ikinasawi ng apat.,Patuloy ang ginagawang imbestigasyon ng mga awtoridad upang malaman kung ano ang tunay na motibo sa nasabing krimen.",,
2 Abu Sayyaf bombers timbog sa Zambo,C,"ZAMBOANGA CITY — Inanunsyo kahapon ng pulisya ang pagkakadakip sa 2 umanong Abu Sayyaf bombers matapos ang isang anti-terror operation sa Zamboanga City sa Mindanao.,Nasamsam sa dalawa ang halos kalahating kilo ng TNT, detonating cord at time fuse. Kinilala naman ng pulisya ang mga ito na sina Abdulatip Talanghati, 64 at Albashrie Talanghati at kasalukuyang iniim­bestigahan ng pulisya.,Parehong netibo ang dalawa ng bayan ng Luuk na kilalang kuta ng Abu Sayyaf sa Sulu province sa Muslim autonomous region.,Sinabi naman ni Superintendent Rogelio Alabata, regional police spokesman, nadakip ang dalawa noong Biyernes matapos na makatanggap ng intelligence report na nagpaplano ang mga ito na magpasabog sa Zamboanga.,Kabilang din umano si Abdulatip sa grupo ng Abu Sayyaf na siyang dumukot sa 21 mga European holiday smakers at Malaysian resort workers sa Sabah noong 2000. May bounty din si Abdulatip na P5.3-milyon sa kanyang ulo.,Pinuri naman ni Chief Superintendent Billy Beltran, ang regional police chief, sa pagkakadakip sa dalawa at maging ang mga parak na kasama sa operasyon.",,
"Indian, inambus ng tandem",C,"Isang Indian National ang nasawi makaraang tambangan at pagbabarilin ng riding-in-tandem criminals habang lulan ang biktima ng kanyang sasakyan sa Quezon City kamakalawa.,Sa report ng Quezon City Police District Station 10, nakilala ang nasawing biktima na si Gurdev Singh, 67, tubong Punjab India, at residente sa No. 1097 Salvador St., Jordan Plains Subdivision, Brgy. Sta. Monica, Novaliches.,Sa inisyal na imbestigasyon ni PO1 Regino Sta. Ane III, ng PS-10, nangyari ang insidente alas-4:45 ng hapon sa ­Panay Avenue kanto ng Sct. Borromeo, harap ng Bank of the Philippine Island, Brgy. South Triangle.,Sakay ang biktima ng kanyang Isuzu Crosswind (ZSE-825) nang biglang sumulpot ang mga suspek na sakay ng isang motorsiklo at sinabayan ang biktima mula sa driver side at saka pinagbabaril ng armadong backrider bago mabilis na nagsipagtakas habang ang biktima ay naiwanang nakasub­sob at duguan sa loob ng kanyang sasakyan na nagtamo ng bala sa panga at dibdib.,Agad namang nires­pondehan ng mga Barangay Public Safety Officer (BPSO) ng Brgy. South Triangle at isinugod ang biktima sa Capitol Medical Center subalit dakong alas-sais ng gabi ay tuluyan din itong binawian ng buhay.,Patuloy parin ang im­bestigasyon ng mga awtoridad upang malaman kung ano ang motibo at kung sino ang may kagagawan ng krimen.",,
"70-anyos pinagtripan ng 3 lasing, patay",C,"Isang 70-anyos na lolo na retiradong kawani ng Social Security System (SSS) ang napatay makaraang pagtulungang pagsasaksakin ng tatlong kalalakihan na pawang nasa ilalim ng espiritu ng alak nang makursunadahang pagnakawan ang biktima matapos itong bumili ng saging sa tindahang katabi ng kanyang bahay sa Mestiza St., Barangay San Agustin, Hagonoy, Bulacan, kamakalawa ng gabi.,Kinilala ni P/Supt. Herly Bruno, Hagonoy Police Chief, ang biktimang si Anselmo Espiritu, ng Barangay San Agustin ng nasabing bayan na isinugod ng kanyang mga kamag-anak sa pagamutan ngunit nasawi rin ito bu­nga ng apat na malalalim na saksak sa dibdib.,Nadakip naman agad ang mga suspek na kapit-bahay ng matandang biktima na sina Armando Arellano, Ryan Alvarez at Melnard Garcia.,Ang dalawa sa ­tatlong suspek ay kaagad nasa­kote ng rumespondeng Hagonoy Police ­habang nakorner naman sa follow-up operation sa Quiapo, Maynila ang suspek na si Garcia na pawang nahaharap nga­yon sa kasong robbery at murder, at nakadetine sa Hagonoy Municipal Jail.,Nakumpirmang ang mga suspek ay guma­gamit ng droga at sumu­render na rin sa awtoridad kamakailan dahil sa paggamit ng droga.,Nakursunadahan lamang nila ang biktima na pinagtulungang saksakin at tangkang pagnakawan.",,
Lalaki patay sa ebak,C,"Patay ang isang lalaki makaraang barilin ito ng kanyang kapitbahay dahil sa alitan na nagsimula sa pagtatapon ng dumi sa bubong ng bahay sa Brgy. Domoit, Lucena City kamakalawa ng hapon.,Batay sa report ng Lucena-PNP, dakong alas-tres ng hapon ng magkaroon ng mainitang pagtatalo ang biktimang si Ruben Tan at ang suspek na si Charles Derrick Malinao, kapwa residente ng Villa Aurea Subdivision, Purok Rosas, Brgy. Domoit, Lucena City.,Tinangka umanong saksakin ng biktima ang suspek subalit nakatakbo ito sa loob ng bahay at nakakuha ng baril at binaril ang biktima.,Agad na nasawi ang biktima samantalang sumuko naman sa pulisya ang suspek.,Sinasabing nag-ugat ang away ng dalawa dahil sa palagiang paghahagis ng biktima ng kanyang dumi sa bubong ng bahay ng suspek.",,
Pamilya dinampot sa droga,C,"‘Kumpletos rekados’ na pinagdadampot ng Cavite Provincial Intelligence Branch ang mag-anak na tulak ng iligal na droga sa Brgy. Malagasang ll-G, pasado alas-sais ng umaga kahapon, sa pinaghiwalay na grupo nina S/Insp. Wilfredo Taran at SPO4 Nicomedes Carandang.,Sabay na inihain ang search warrant laban sa mag-asawang sina Rufino at Milagrosa Mendoza, 56 at 48-anyos, ayon sa pagkakasunod, habang sa ‘di kalayuan ay inihain rin ang search warrant laban sa anak nilang si RX Mendoza, 23-anyos.,Nakumpiska sa dalawang magkahiwalay na bahay ng pamilya ang isang bulto ng shabu at dalawang medium plastic sachet ng shabu, habang kina RX naman ay walo pang plastic sachet ng shabu ang nakuha.,Bagama’t inamin ni Rufino na dati silang nagbebenta ng shabu, ay mariin naman nitong itinanggi na kanila ang nakuhang droga sa bahay, katwiran nito, posibleng naiwan ng isa pang anak na si Argel ang mga droga, at sa tagal ng panahon ay nalimutang nasa cabinet pa pala ito.,Napag-alaman ng Abante sa personal na panayam kay Rufino na higit apat na taon na itong nakulong sa NBP Muntinlupa dahil rin sa kaso ng iligal na droga. Si Argel ay laya lang sa bisa ng piyansa at kasalukuyang pang dinidinig ang kaso sa droga.",,
Sanggol hinagis ng ermat sa bintana,C,"Patay ang isang bagong silang na sanggol matapos na ihagis ng dalagitang ina nito mula sa dalawang palapag na apartment building sa Nebraska, USA.,Ayon sa ulat, sinabi ng Omaha police na kasalukuyang sumasailalim sa medical evaluation ang hindi pina­ngalanang 16-anyos na nagsilang ng sanggol na babae dahil sa pangyayari.,Sa imbestigasyon ng pulisya, hindi inakala ng mga kaanak ng dalagita na nagdadalantao ito at inakalang tumataba lamang ito.,Base sa pagsisiyasat, natakot ang dalagita nang premature na isinilang nito ang sanggol na babae kung saan bigla lamang itong inihagis sa bintana sa hindi malamang dahilan.,Agad namang humingi ng tulong ang ilang kapitbahay ng dalagita sa mga awtoridad nang magsisigaw ang huli kung saan ilang sandali pa ay dumating ang mga paramedics at sinaklolohan ang sanggol.,Nadala pa sa CHI Health Creighton University Medical Center ang sanggol subalit idineklara nang dead-on-arrival.",,
"2 paslit na-trap sa kotse, 1 patay",C,"Isa sa dalawang menor-de-edad na na-suffocate matapos ma-trap sa loob ng abandonadong sasakyan ang namatay na sa Butuan City.,Wala nang buhay nang madatnan ng kanyang mga kaanak sa loob ng kotse ang biktimang si Clark Lagrio Casal, 6-anyos, habang hirap naman sa pag­hinga ang pitong taong gulang na si Guillermo Franco Jr., kapwa residente ng Phase 2, Block 20, Lot 35, Emenville Subdivision, Brgy. Ambago, Butuan City.,Nabatid na naglalaro ang mga biktima bandang alas-10:00 ng umaga sa isang abandonadong kotse nang biglang mag-lock ang pinto at sila ay makulong.,Walang nakapansin sa mga biktima kaya matagal silang nakulong sa kotse hanggang sa mahirapan huminga at manghina.,Dahil hapon na, hinanap na ang mga ito ng kanilang mga magulang hanggang madatnan sa loob ng kotse bandang alas-singko ng hapon.,Nang makita ang mga bata, hindi na humihinga si Casal at hirap naman huminga si Franco.,Iniimbestigahan pa ng pulisya ang insidente kung may dapat na ma­nagot at kung sino ang may kasalanan sa pangyayari.",,
Kelot tinarakan sa leeg,C,"Nasawi ang isang binatilyo makaraang pagtulungang bugbugin at saksakin ng magkapatid na kapitbahay nito sa Binondo, Manila.,Hindi na umabot pang buhay sa Gat Andres Bonifacio Hospital ang biktimang si Jayson Empenado, 17-anyos, residente ng Gate 8 Area B, Parola Compound, Tondo, Maynila sanhi ng tina­mong saksak sa leeg.,Samantala, pinaghahanap naman ang mag-utol na suspek na sina Joel Trinidad, 40-anyos, tricycle driver, at isang alyas Weng-Weng, 16-anyos, helper, at kapwa nakatira sa 101 Gate 46, Area B, Parola Compound, Binondo, Maynila.,Sa ulat ni Det. Marlon San Pedro, ng Manila Police District (MPD)-Homicide Section, dakong alas-nuwebe ng gabi nang maganap ang insidente sa kahabaan ng C. M. Recto, malapit sa kanto ng Carmen Planas St., Binondo.,Sinasabing bago ang krimen, nagkaroon ng mainitang pagtatalo at nagpambuno ang biktima at nakababatang Trini­dad kung saan hinampas ng una ng matigas na plywood ang braso ng huli habang may hawak na­mang monoblock.,Sa puntong iyon, dumating naman ang matandang Trinidad at nang makita ang pangyayari ay agad itong naglabas ng patalim at walang habas na sinaksak sa leeg ang biktima na bagama’t duguan ay nagawa pang makatakbo papalayo su­balit kalaunan ay bumagsak sa kalsada.,Tinutukoy na ang mga suspek na hinaha­nap na ngayon ng mga awtori­dad.",,
"Bgy. captain nahulihan ng baril, bala at shabu",C," — Mga baril, bala at shabu ang nakumpiska mula sa isang barangay captain at kabarangay nito sa isinagawang search noong Sabado ng umaga sa Purok 7, Brgy. Saint John sa bayang ito.,Sa ulat na isinumite sa tanggapan ni PSr/Supt. Manuel Cornel, Nueva Ecija police director, kinilala ang naarestong sina Brgy. Capt. Antonio del Rosario Pagarigan, 63, at Erenito Gregorio Cupido Jr., 40-anyos.,Nabatid na dakong alas-6:30 ng umaga, dala nina P/Sr. Inspector Shariel Paulino at PSr/Insp. Ferdinand Somera ng Provincial Public Safety Command (PPSC) ang search warrants kontra kina Kapitan Pagarigan at kapatid na si Melchor del Rosario Pagarigan at kay Cupido.,Nakakumpiska sa ta­hanan ni Kapitan Pagari­gan ng isang cal. 45 pistol, dalawang magazine na may 30 bala; isang holster; dalawang rounds ng bala para sa cal. 5.56; limang basyo ng bala para sa cal. 5.56 mm na pa­wang walang dokumento; at dalawang sachet ng hinihinalang shabu.,Mula sa tahanan ni Cupido ay nakakuha ng 18 sachet ng hinihinalang shabu at negatibo naman sa ta­hanan ni Melchor Pagari­gan.",,
5 estudyante huli sa pot session sa loob ng campus,C," — Anim na kalalakihan, kabilang ang 5 estudyan­te, ang naaktuhang humihithit ng marijuana sa loob ng campus ng Central Luzon State University dito noong Lunes ng tanghali.,Sa ulat na nakara­ting sa tanggapan ni City Mayor Nestor Alvarez, nakilala ang naaresto na sina Vladimir de Vera Capitulo, 22, binata, residente ng Brgy. Poblacion North at mga mag-aaral na sina Gil Francis Corpuz Alvendia, 21; Dan Ceejay Manuel Alejandro, 18; kapwa residente ng Brgy. Gabaldon, Rodolf Bryan Pablo Luciano, 19; isang Marvin, 16, pawang taga-Brgy. Poblacion East, at isa pang 16-anyos na si Robert, ng Brgy. Poblacion North, pawang sa lunsod na ito.,Nabatid na dakong alas-12:00 ng tang­hali nang makatanggap ng sumbong si P/Supt. Dennis Wenceslao, de­puty city police chief, mula sa CLSU security force ukol sa marijuana session ng grupo.,Sa pagdating ng mga pulis, kasama si SPO3 Christopher M Daquiz, team leader ng Highway Patrol Group-Muñoz Sub-Office at elemento ng Military Intelligence Group, 71st MICO 7MIB 7ID Philippine Army ay nakipagkoordinasyon kina Dennis M. Dioso at Danilo M. Paat, CLSU security force, para sa pag-aresto sa grupo.",,
"2 babae, 5 pa dinakma sa droga",C,"Pito katao kabilang ang dalawang babae na sangkot sa operasyon ng iligal na droga ang inaresto ng mga ahente ng Philippine Drug Enforcement Agency (PDEA) sa magkahiwalay na lugar sa South Cotabato.,Sa unang operasyon, dinakip sa Barangay San Roque, Koronadal City bandang alas-tres ng madaling-araw ang magpinsang Jericho Mendoza at Mark Louie Jayona, kapwa residente ng Davao City at Tampakan, South Cotabato.,Tatlong sachet ng shabu ang nakumpiska mula sa mga ito.,Bandang alas-singko ng madaling-araw naman nang isinagawa ang operasyon sa Barangay Zone 4, ng nasabing lungsod kung saan naaresto ang limang suspek, dalawa rito ay babae.,Ayon kay PDEA-12 Regional Director Lyndon Aspacio, isinagawa ang magkasunod na operasyon base sa sumbong ng mga residente sa lugar kaugnay sa talamak na bentahan ng iligal na droga sa lugar kung saan kahit na 11-anyos na bata ay binebentahan.",,
2 carnapper bulagta,C,"Dalawang umano’y carnapper ang kapwa itinanghal na bangkay makaraan hindi nagpahuli ng buhay at sa halip ay nanlaban sa mga opera­tiba ng Quezon City Police­ District (QCPD) matapos na salakayin ang kanilang hideout sa Barangay Payatas, sa nasabing lungsod kahapon ng madaling-araw.,Sa report kay QCPD Acting District Director­ P/Senior Supt. Guillermo­ Lorenzo Eleazar, kapwa­ hindi parin kilala ang nasawing mga suspek na  isinalarawang ang isa ay sa pagitan ng edad na 40-45, may taas na 5’3, katamtaman ang katawan, nakasuot ng kulay gray t-shirt at asul na jogging pants; habang ang isa naman ay nasa pagitan ng edad na 25-30, may taas na 5’7, katamtaman ang katawan, nakasuot ng kulay asul na t-shirt at itim na maong pants, may tattoo na ­‘Pangarap’ sa kanyang kanang kamay at Life goes on sa kaliwang dibdib.,Ayon kay Eleazar, nakaengkwentro ng mga nasawing suspek ang mga ­operatiba ng District Special Operation Unit (DSOU) sa pangunguna ni P/Senior Insp. Paterno Domondon Jr., at Anti-Carnaping Unit (ANCAR).,Dakong alas-12:30 ng­ madaling-araw nang mangyari ang engkuwentro sa kahabaan ng Payatas Road, kanto ng Group 5, Brgy. Payatas Area B, Quezon City.",,
Laman-loob naharang sa paliparan,C,"Nasabat ng Customs officers sa Austrian airport ang isang bagahe na naglalaman ng laman-loob ng tao sa nasabing bansa.,Ayon sa ulat ng Agence France-Presse (AFP), nagulat ang mga inspectors ng regional airport ng Graz nang makita ang laman ng bag ng isang babaeng Moroccan na dumating sa Austria.,Nang siyasatin ay nakita ang laman-loob na nakalagay sa dalawang lalagyan kung saan nang siyasatin ay isa itong intestine.,Sa imbestigasyon, inamin ng hindi pinangalanang babae na dinala nito ang nasabing laman-loob na pag-aari ng kanyang asawa at nais nitong isailalim sa ‘toxicology analysis’ dahil may hinala itong nilason ang kanyang asawa kaya ito namatay.",,
Rice mill operator patay sa ambus,C,"— Sumalpok sa pader at nasawi ang isang rice mill operator makaraang barilin ng ‘di nakila­lang salarin noong Sabado ng madaling-araw habang sakay ito ng kanyang motorsiklo sa kahabaan ng San Jose-Lupao Provincial Road sakop ng Brgy. Sto. Niño 3rd sa lungsod na ito.,Sa ulat ni P/Supt. Reynaldo dela Cruz, nakilala ang biktima na sumalpok sa konkretong bakod ng Maxi Metal Firing Range na si Julius Cagape Allas, 44, residente ng Zone 11, Brgy. Abar 1st dito.,Sugatan naman ang backrider na si Bayani Julian Costales, 55, kapwa rice mill machine operator at residente ng Zone 11, Brgy. Abar 1st.,Lumitaw sa imbestigasyon na dakong alas-tres ng madaling-araw, pauwi na ang mga biktima mula sa pinapasukang Five Golden Dragon sa Brgy. Balbalungao, Lupao nang lampasan ng nakasunod na kotse at pinagbabaril sila ng lulan nito.",,
Sinaksak ng utol na babae dahil sa USB,C,"Nasa kritikal na kondisyon ang isang 26-anyos na tireman matapos saksakin ng kanyang nakababatang kapatid na babae dahil lamang sa ‘USB’ kamakalawa ng tanghali sa Tondo, Maynila.,Nakaratay sa Gat Andres Bonifacio­ Memorial Medical Center (GABMMC) ang biktimang si Jayson Delgado, residente ng Pier 2 North Harbor, Tondo.,Pinaghahanap naman ng pulisya ang kapatid nitong si Jenny, 22, na tumakas matapos undayan ng sunud-sunod na saksak sa tiyan ang kanyang kuya.,Sa imbestigasyon ni PO2 Wendham dela Cruz, ng Manila Police District-Police Station 2, naganap umano ang insidente dakong alas-12:30 ng tanghali sa loob ng tahanan ng magkapatid.,Bago ang insidente, nagtalo umano ang magkapatid dahil sa isang USB na pag-aari ng biktima. Maya-maya ay kumuha umano ng kutsilyo ang suspek at saka inundayan ng sunud-sunod na saksak ang kapatid sa tiyan bago tumakas.,Isinugod naman ni Aling Juana, ina ng magkapatid, si Jayson sa pagamutan nang makitang duguan ang anak.",,
"Shopping mall pinasok, 8 pinagsasaksak",C,"Walo-katao ang sugatan sa nangyaring walang habas na pananaksak sa isang shopping mall sa estado ng Minnesota, USA.,Sa ulat ng Agence France-Presse, napatay naman ang nag-iisang suspek na isang off-duty na police na eksaktong malapit sa lugar ng pag-atake.,Sa inisyal na imbestigasyon, sinabi ni St. Cloud Police Chief Blair Anderson na dakong alas-8:15 ng gabi, Linggo ng umaga sa Pilipinas, nang mangyari ang pananaksak sa Minnesota shopping mall kung saan bago ang krimen ay nagtanong muna ang suspek kung may Muslim sa mga biktima.,Nang malamang walang Muslim sa mga ito ay agad na naglabas ng patalim ang suspek at walang sabi-sabing pinagsasaksak ang mga biktima. Narinig na nagsalita ang suspek na may kaugnayan kay Allah.,Isa-isang duguang humandusay ang mga biktima habang ilang mamimili naman ang nag-panic at tumakbo palabas ng mall. Dumating naman ang isang ‘di nakilalang pulis at pinaputukan ang suspek dahilan upang masawi ito.,Tumanggi naman ang pulisya na sabihing may kinalaman sa terorismo ang pag-atake.",,
"Mag-ina binaril, sinaksak sa loob ng bahay",C,"Patay ang isang ginang at anak nitong lalaki nang pagbabarilin at pagsasaksakin ng hindi pa nakikila­lang lalaki na nakasuot ng ‘bonnet sa loob ng bahay ng mga biktima sa Montalban Rizal kamakalawa ng gabi.,Sa ulat ni Supt. Bogard Arao, officer in charge (OIC) kinilala ang mga napatay na sina Marygrace Blando, 31-anyos at anak nito na si Rogie Blando 17-anyos kapwa nakatira sa Amityville Subd., Brgy., San Jose sa lugar.,Namatay noong din sa pinangyarihan ng insidente ang mag-ina matapos magtamo ng ilang tama ng hindi pa mabatid na kalibre ng baril sa iba’t ibang bahagi ng katawan at narekober dito ang ilang transparent plastic sachet ng droga nang looban at barilin.,Nabatid sa pulisya, dakong alas-10:30 ng gabi nang pasukin ng hindi pa nakikilalang salarin na armado ng baril ang bahay ng mga biktima na umano’y papatulog na nang mga oras na mangyari ang krimen.,Agad binaril si Marygrace na ikinamatay nito at tinamaan naman ang anak nitong lalaki kaya binawian­ din ng buhay.,Mabilis na tumakas ang suspect at bitbit ang ginamit na hindi pa mabatid na kalibre ng baril.,Nilinaw pa ng opisyal na wala sa listahan nila ang ginang sa mga pusher at user na sumuko sa pinaigting na kampanya ng gobyerno laban sa droga.,Nagsasagawa na nang malalimang imbestigasyon at follow-up operation ang mga pulis para sa ikidarakip ng suspect.",,
"Mister, misis na buntis niratrat",C,"Kapwa nasawi ang isang mister at kanyang live-in partner na pitong buwang buntis sa isang kambal makaraang barilin sa ulo mula sa likuran ng isang barbero na kanilang inireklamo sa barangay hall sa Barangay Minu­yan, San Jose del Monte City, Bulacan noong biyernes ng tanghali.,Kinilala ng pulisya ang biktimang si Dave Abello, nasa hustong gulang at kanyang kinakasamang si Jessy Tolero, pitong buwang buntis sa kambal na kapwa nasawi bunga ng tig-isang tama ng bala sa ulo mula sa kalibre .45 pistol.,Tinutugis naman ngayon ng awtoridad ang suspek na si Allan Contreras, alyas ‘Long Hair’, may asawa, barbero at nakatira rin sa nasabing barangay na sinagasaan pa minamanehong motorsiklo ang ulo ni Abello saka tumakas.,Bandang alas-12:05 ng tanghali nang maganap ang insidente matapos na muling mag-usap sa barangay hall ng Barangay Minuyan ang mag-asawa at ang suspek na si Contreras kaugnay ng reklamo ng mga biktima kaugnay sa pananakit at panunutok ng baril ng suspek.,Sinasabing hindi magkasundo sa aregluhan ang mga biktima at suspek kaya nang maunang lumabas sa barangay hall ang mga biktima at nasa likod ang suspek na si Contreras ay binaril nito sa ulo mula sa likuran si Abello bago isinunod ang buntis na kinakasama nito.,Isang manhunt operation ang isinagawa ngayon ng San Jose del Monte City Philippine National Police (PNP) laban sa suspek na itinuturing na armed and dangerous dahil sa pagmamay-ari ng mga matataas na kalibre ng baril.",,
Kinatok muna bago kinidnap at niratrat,C,"“Kumatok sila sa pintuan namin, pinagbuksa­n ko naman, tapos bigla na lang silang pumasok at kinaladkad ‘yung asawa ko palabas ng bahay.,Hindi naman namin masundan dahil tinututukan kami ng baril nu’ng mga lalaki, ilang saglit lang nakarinig na kami ng sunod-sunod na putok ng baril.”,Ito ang humahagulgol na sabi ni Rhia Carel, mi­sis ni Salvador Carel o mas kilala sa Alyas na Rhoderick, 42-anyos, tricycle driver at taga-Don Benito St., Barangay 21, Lungsod ng Caloocan na sapilitang dinukot sa loob mismo ng kanilang bahay ng limang hindi pa nakikilalang mga kalalakihan kamakalawa ng gabi.,Ayon pa sa misis ng biktima, ganap umanong alas-11:00 ng gabi, habang magkakasama silang pamilyang nanonood ng telebisyon nang may kumatok sa kanilang pintuan at nang pagbuksan ay doon na umano hinatak ng mga suspek ang kanyang mister.,Hindi na niya nagawang masaklolohan ang asawa dahil sa takot na rin para sa kapakanan ng kanyang dalawang anak na noon ay nag-iiyakan at pilit na hinahabol ang kanilang ama sa kabila ng mga nakatutok na baril sa kanila.,Ilang sandali pa ay nakarinig na sila ng sunod-sunod na putok ng baril at nang puntahan na ilang metro lamang ang layo sa kanilang bahay ay natagpuan nilang nakahandusay na sa gitna ng kalsada at naghihingalo ang biktima.,Agad namang nagsi­takas ang limang suspek na lulan ng dalawan­g motorsiklo habang tinangka pang maisugod sa pagamutan ang biktima ngunit hindi na rin ito umabot pa ng buhay sanhi ng limang tama ng bala sa katawan.,Patuloy pa ring nagsasagawa ng imbestigasyon ang mga awtoridad hinggil sa nasabing insidente.",,
Abra crime: Ama patay sa anak,C," Nilalamayan na ngayon ang isang ama matapos barilin sa ulo ng sariling anak sa bayan ng Luba ng lalawigang ito kamakalawa ng gabi.,Nakilala ang biktima na si Nestor Samuel Cruzada alyas ‘Lito’, 58-an­yos, balo at magsasaka habang ang suspek ay ang sarili nitong anak na si Jerry Pisquil Cruzada alyas ‘Paeng’, 35-anyos, may asawa at parehong residente ng bayang ito.,Batay sa report, nag-iinuman ng alak ang mag-ama at ang dalawa nilang kasama nang nagkaroon ang mga ito ng hindi pagkakaintindihan.,Dahil dito, kumuha ang biktima ng baril pero agad itong naagaw ng kanyang anak at agad naman nitong binaril ang ulo ng kanyang ama na agad nitong ikinamatay.,Kaagad na rumesponde ang mga pulis kaya nahuli ang suspek at sasampahan ng kaukulang kaso.",,
"Kapitan, 2 pa itinumba sa droga",C," — Tatlong hinihinalang drug  personalities kabilang na ang isang barangay kapitan ang pinasok sa kanilang bahay ng hindi pa nakikilalang salarin at pinagbabaril sa barangay Ilocos Norte ng lungsod na ito kamakalawa ng gabi.,Kinilala ng mga awtoridad ang mga nasawi na sina Ilocos Norte barangay Chairman Audie Flores, nasa hustong gulang at ang pamangkin nito na  si Medelito Flores na kapwa nagtamo ng tama ng bala sa iba’t ibang bahagi ng katawan ginagamot sa Ilocos Training and Regional Medical Center (ITRMC) dito ang mag live-in ng kapitan na si Renalyn Munar, nasa hustong gulang.,Sa imbestigasyon ng San Fernando City Police, nakarinig umano ang mga kapit-bahay ng mga biktima ng ingay sa loob ng bahay at tila nag-aaway ang mga ito bago umalingawngaw ang sunod-sunod na putok ng baril.,Matapos ang insidente ay natagpuang nakabulagta ang tatlo kung saan nadala pa sa pagamutan ang sugatang biktima habang narecover ang isang tingga at dalawang basyo ng cal. 45 na baril ang mga kawani ng SOCO sa pinangyarihan ng krimen.",,
7 Saudi forces patay sa pag-atake,C,"Pitong sundalo ang nasawi kabilang ang isang Saudi army officer matapos makipagsagupa sa Yemeni rebels na nagtangkang pumasok sa border ng Kingdom of Saudi Arabia.,Sa ulat ng AFP, batay sa ulat ng Riyadh-led coalition group, umatake ang rebeldeng Shiite Huthi kasama ang mga renegade troops na mga loyal followers ni dating Pangulong Ali Abdullah Saleh at nagtangkang pasukin ang southern Najran area.,Dahil nasa defensive mode ang mga Saudi troops, nagpalipad ng military plane ang nasabing bansa laban sa mga rebelde kung saan dose-dosena sa mga ito ang nasawi.,Sinasabing nadadalas ang pag-atake sa Southern Saudi Arabia partikular sa border areas ng Yemen matapos pangunahan ng Riyadh noong Marso 2015 ang Arab military coalition laban sa Shiite Huthi rebels na komokontrol sa hilagang bahagi ng Yemen.,Sa tala, aabot na sa mahigit sa 100 miyembro ng Saudi forces at mga sibilyan ang nasawi sa nasabing labanan mula nang simulan ang kampanya labang sa mga rebelde. ()",,
"4 bulagta sa NE, Batangas, Gapo",C,"Apat na katao ang bumulagta sa magkakahiwalay na lugar sa Batangas, Olangapo at Nueva Ecija kaugnay ng pinaigting na kampanya laban sa iligal na droga.,Sa Palayan City, Nueva Ecija, isang hindi kilalang lalaki na biktima ng summary execution ang natagpuan sa Purok 5, Brgy. Singalat na may cardboard na nakasabit sa leeg, na may nakasulat na “Huwag tularan motornapper runner ng drugs”.,May tatlong tama ng baril sa ulo, nakagapos ang mga kamay at paa ng kulay puting tela, napiringan ang mga mata at natakpan ang mukha at nabusalan ang bibig ng masking tape at damit nito.,Tinatayang nasa edad na 25-30 ang lalaki na may taas na 5’9’’ at nakasuot ng kulay itim na jersey na may tatak “Cleveland” sa harap at “James 23” sa likuran, kulay itim na short at tsinelas.,Samantala, itinanghal na bangkay ang dalawang suspek sa pagtutulak ng shabu sa isinagawang buy bust operation habang isinisilbi ang warrant of arrest nang kapwa manlaban sa dalawang magkahiwalay na lugar sa lungsod ng Olongapo.,Kinilala ang mga nasawing suspek na si Rommel Palma y Rodaste, nasa hustong gulang residente ng Foster St. Barangay Kababae at Rodolfo Santillan y Pangilinan ng Sitio Botolan, Iram, Barangay New Cabalan nang nabanggit na lungsod.,Sa Batangas, todas ang isa sa dalawang drug personality sa naganap na buy bust operation ng Lipa Component Police Station sa Purok 1, Barangay Mabini Lipa City, pasado ala-una ng madaling-araw kahapon.,Samantala, umaabot sa limampung katao na mga hinihinalang sangkot sa iligal na droga ang sumuko at sumurender sa Sariaya Municipal Police Station sa Bayan ng Sariaya, Quezon.,Boluntaryong sumurender ang mga hinihinalang drug-user at pusher kay P/Insp. Mark Darrell Villanueva sa pamumuno ni P.Supt. Alex Dimaculangan, ang officer. in-charge ng Sariaya MPS.",,
"Ama pinukpok ng 1-dosenang bote ng anak, patay",C," — Umabot sa isang dosenang bote ng alak ang ipinukpok ng isang 31-anyos na binata na naging dahilan nang pagkamatay ng sariling tatay kahapon ng madaling-araw sa Brgy. San Antonio sa bayang ito.,Sa ulat ni P/Chief Inspector Rico Cayabyab sa tanggapan ni P/Sr. Supt. Manuel Cornel, Nueva Ecija police director, nakilala ang salarin na si Alvin Relucio Santiago na nahaharap ngayon sa kasong parricide.,Lumitaw sa pagsisiyasat ni PO2 Crisolo Caguiat na dakong alas-12:50 ng madaling-araw habang nagsasagawa ng pagpatrulya ang alert team sa kahabaan ng Gapan-Olongapo Road, sa Brgy. San Fernando Norte rito nang tumawag si Brgy. Captain Pedrito Guevarra ng Brgy. San Antonio rito ukol sa pangyayari sa kaniyang lugar.,Nabatid na pinagalitan at kinumpronta ni Maximo Magno Santiago, 64 ang anak na si Alvin dahil lasing na ito at ayaw pang tumigil sa pag-inom.,Humantong ang mainitang pagtatalo sa pananakit ng anak sa ama at pinagpupukpok ng mga nakakalat na bote ng alak.,Noong mawalan ng malay ang duguang biktima ay isinugod sa Cabiao General Hospital sa Brgy. San Fernando Sur subali’t hindi na umabot ng buhay.,Naaresto kaagad ng mga pulis ang salarin na hindi makapaniwala sa kaniyang nagawa sa ama.",,
Lending collector niratrat ng riding criminals,C,"Pilit na nakipaglaban ang isang lending collector para hindi makuha ang kanyang sling bag na naglalaman ng hindi pa mabatid na halaga ng salapi subalit ito rin ang naging sanhi ng kanyang agarang kamatayan matapos pagbabarilin ng isa sa mga holdaper na riding-in-tandem sa Brgy. Talipapa, Quezon City kahapon.,Nagtamo ng mga bala sa katawan mula sa hindi pa mabatid na kalibre ng baril at namatay noon din ang biktimang nakilala sa pamamagitan ng kanyang Philhealth ID na si Pabeo Omongos y Lumikay Jr, collector ng JR and A Lending Inc., at naninirahan sa Block 6, Lot 57, Simon St., San Pedro 7, Subd., Brgy. San Bartolome, QC.,Mabilis namang tumakas ang mga suspek na riding criminals na sakay ng itim na motorsiklo na hindi naplakahan at armado ng baril.,Sa imbestigasyon ni PO3 Marlon dela Vega ng Criminal Investigation Detection Unit, alas-3:09 ng hapon nang mangyari ang krimen sa harap ng bahay na No.20 Pilapil St., Vililia Village, Brgy. Talipapa, QC.,Sinabi kay Dela Vega ni Flordelilia Aguilar na kasalukuyang nangongolekta sa kanya ang biktima nang bigla na lang dumating ang isang lalaki at hinablot ang sling bag ng biktima kung saan nakalagay ang koleksyon nito.,Subalit nanlaban ang biktima kaya bumunot na ng baril ang suspek at pinagbabaril ang biktima.,Nang matiyak na patay na ang pakay ay mabilis na kinuha ang sling bag saka mabilis na sumakay sa naghihintay na motorsiklo.",,
3 trabahador niratrat,C,"Tatlong mga construction workers ang pinaulanan ng bala ng apat na mga kalalakihang magkaangkas sa dalawang motorsiklo sa Lungsod ng Caloocan kahapon ng madaling-araw.,Kinilala ang mga biktimang sina Jonathan Jervoso, 21-anyos, Jervy Sta. Maria, 25-anyos na pawang mga taga-Dona Ana Subdivision, Barangay 175 Camarin ng nasabing lungsod at Dexter Perigel, 20-anyos, ng Bicol Area sa nasabi ring lugar.,Sa ulat ni Caloocan Police North Extension Office (NEO) homicide investigator PO3 Ryan Rodriguez, ganap umanong na alas-2:30 ng madaling- araw nang maganap ang insidente sa tapat ng Joslyn Sari-Sari Store sa nasabi pa ring lugar, kasalukuyang umanong naka­tambay ang tatlo sa tapat ng nasabing tindahan nang dumating ang dalawang motorsiklo na lulan ang apat na suspek, pinarada pa umano ng mga suspek ang kani-kanilang mga sasakyan.,Nagsibabaan pa umano ang mga ito saka bumunot ang dalawa sa kanila ng tig-isang .45 caliber pistol at inumpi­sahang paulanan ng bala ang tatlong walang kamalay-malay na mga biktima.,Nagtamo ng mga tama sa kanilang mga ulo at katawan sina Sta. Maria at Jervoso na agaran nilang ikinamatay habang sa mukha naman mismo at binti tinamaan si Perigel. Mabilis na tumakas ang mga suspek matapos ang krimen.,Ayon sa ilang residente, sangkot umano sa illegal drugs ang tatlong biktima.",,
13 tarak sa ‘ex’ ,C,"Labintatlong saksak ang tumapos sa buhay ng isang 27-anyos na babae matapos itong saksakin ng kanyang dating kinakasama nang magtalo ang dalawa nang magkita sa isang eskinita, kamakalawa ng gabi sa may Balut, Tondo, Maynila.,Kinilala ni SPO3 Milbert Balinggan, imbestigador ng Manila Police District-homicide section, ang biktimang si Rizza Sanchez, taga-226 H. Lopez St., Balut, Tondo, Maynila na nagtamo ng mga saksak sa iba’t ibang bahagi ng katawan.,Habang tumakas naman ang suspek na si Resie Sese, 30, dating ka-live in ng biktima at nakatira rin sa nabanggit na lugar.,Sa impormasyong nakuha ng pulisya, nabatid na matagal na umanong hiwalay ang suspek at biktima at may kinakasama na umanong 18-anyos na tomboy si Sese.,Nabatid kay Balinggan, na gusto umanong makipagbalikan ng suspek sa biktima pero tumanggi umano ito hanggang mauwi sa mainitang pagtatalo ang pag-uusap ng dalawa nang magkita sa iskinita na nauwi sa nasabing pananaksak.",,
2 pulis nadale sa San Diego shooting,C,"Nasawi ang isang pulis, habang sugatan naman ang isa pang kabaro matapos barilin ng isang suspek na kanilang pinahinto noong Huwebes ng gabi sa Southcrest, San Diego, California.,Kinilala ni Southcrest San Diego Police Chief Shelkley Zimmerman ang nasawi na si Officer Jonathan de Guzman, isang beteranong pulis na may 16 na taon na sa serbisyo at may dalawang maliliit na anak.,Habang nasa kritikal na kondisyon naman si Wade Irwin sa isang pagamutan.,Kaugnay nito, pinaligiran naman ng San Diego Police ang isang bahay na pinaniniwalaang pinagtataguan ng suspek na bumaril sa mga biktima.,Matatandaan na umani ng pagbatikos ang mga pulis  sa nakalipas na dalawang taon dahil sa pagpatay sa hindi armadong “black man”.,Pinaigting pa ang galit ng mga demonstrador sa mga pulis, kasunod ng paglabas ng video kaugnay sa pagkamatay ng dalawang black man sa Baton Rouge at sa St. Paul Minnesota noong nakalipas na buwan.,Pinangako naman ni Republican presidential nominee Donald Trump, na tututukan niya ang pagpapanatili ng law and order sa Amerika.",,
3 bangkay sa loob ng kotse natagpuan sa Tacloban City ,C,"Tatlong katao na kinabibilangan ng dalawang hindi pa kilalang mga babae at isang lala­ki na pawang may mga tama ng bala mula sa .45 kalibre ng baril at parehong mga walang buhay na nakabulagta sa loob ng isang sasakyan na nakaparada sa isang lugar sa Tacloban City.,Tanging ang lalaking biktima palang ang may pangalan na si Jason Boc­latan, matapos na kumpirmadong kilalanin ito ng kanyang maybahay na si Christine Jackson, na mabilis sumugod sa lugar makaraang makarating umano sa kanya ang masamang balita na nangyari sa kanyang mister.,Habang ang dalawa pang biktimang mga babae ay kapwa hindi parin kilala.,Ayon sa Tacloban City Police nakita sa tabi ng bangkay ng biktimang si Boclatan ang isang kulay puting cardboard na may nakasulat na   “Drug pusher ako, Lord patawad.”,Subalit itinanggi naman ito ng misis ng biktima, pero inamin umano nito na police asset ang kanyang mister at posible umanong kagagawan ang krimen ng mga naapektuhang mga taong sangkot sa illegal drugs sa kanilang lugar na kabilang sa nga naisumbong at naaresto ng mga awtoridad.,Aniya, nag-paalam ang kanyang mister na pupunta sa isang kaibigan para maningil ng pautang.,Base sa report ng pulisya ang bangkay ni Boc­latan kasama ang hindi pa kilalang dalawang bangkay ng mga babae ay natagpuan sa loob ng isang kulay itim na Toyota sedan malapit sa pinaplanong bagong tarmac ng Daniel Z. Romualdez (DZR) Airport.,Pawang nagtamo ang mga biktima ng mga tama ng punglo sa kanilang iba’t ibang parte ng katawan.",,
Lider ng tirador ng motorsiklo tinira,C,"Tatlong tama ng baril ang tumapos sa buhay ng isang dating pulis na pinaratangang lider ng grupo na nagnanakaw ng mga motorsiklo makaraang pagbabarilin ng ‘di nakilalang riding-in-tandem noong Biyernes ng gabi sa Fajardo St., Brgy. Aduas Sur Cabanatuan City.,Nabatid sa ulat ni Cabanatuan City police chief, P/Supt. Ponciano Zafra, sa tanggapan ni P/Sr. Supt. Manuel E. Cornel, Nueva Ecija police director, nakilala ang pinaslang na si PO3 Edmundo Javate Plamenco, 38, may-asawa, residente ng 344, Fajardo St., Brgy. Aduas Sur, Cabanatuan City.,Sa imbestigasyon ni PO2 Dionisio De Jesus, dakong alas-8:30 ng gabi nakatayo si Plamenco sa gilid ng tindahan ni Mary Jane Jamlang Rosanto nang barilin ng RIT.,Nakarekober ang SOCO team ng tatlong basyo ng bala mula sa kalibre .45 at isang sling bag na naglalaman ng gun­ting, disposable lighter at ilang empty plastic sachets mula sa biktima.,Binanggit pa sa ulat na lider ang napatay ng “Edmundo Plamenco Motornapping Group” na sangkot sa motornapping activities sa Cabanatuan City at mga kalapit na munisipalidad sa Nueva Ecija.,Ang biktima ay da­ting pulis at natanggal sa serbisyo matapos na masangkot sa iba’t ibang ilegal na gawain, gaya ng carjacking, gun smuggling at illegal drugs.,Dati na rin itong naaresto ng DEU Operatives noong Nobyembre 27, 2013 sa kasong paglabag sa RA 9165.",,
Pusher ng Cavite dinampot,C,"Nasampolan at hindi nakaligtas sa ikinasang buy-bust ops ng bagong talagang Provincial Officer ng Cavite Criminal Investigation and Detection Group, na si C/Insp. Danilo Balmes, ang 20-an­yos na notoryus na “tulak” sa lungsod ng Imus, Cavite.,Saksi ang Abante nang posasan ang suspek na si James Nazzer Camia, matapos magbenta ng droga sa CIDG agent na umaktong poseur buyer, dakong alas-sais ng gabi kamakalawa sa Pedro Reyes St., Malagasang 1-A sa nabanggit na lungsod.,Walang tigil sa kangangawa ang suspek at nangi­nginig pa habang iniimbentaryo ng mga awtoridad ang nakumpiskang 12.7 gramo ng shabu na nagkakahalaga ng P38,100 sa merkado at nakalagay sa 11 plastic sachet.",,
"11 kada araw, napapatay sa droga",C,"Nasa 11 drug suspects araw-araw ang napapatay ng pulisya sa mga ope­rasyon kontra sa iligal na droga.,Batay sa data ng Phi­lippine National Police (PNP), mula nang maupo si Pangulong Rodrigo Duterte hanggang nitong Hulyo 28, pumalo na sa 316 ang napatay na mga drug suspects.,Ayon kay PNP PIO spokesperson Sr/Supt. Dionardo Carlos, ang mga nasawi sa anti-illegal drug campaign ng PNP ay nanlaban lahat kaya napatay ng mga pulis.,Hindi pa kasama sa bilang na ito ang mga biktima ng summary killings o yaong mga natatagpuang bangkay na may naka­sabit na karatula.,Umakyat na rin sa 141,659 na mga drug ­user at pushers ang boluntar­yong sumuko sa PNP sa buong bansa.,Sa data ng PNP, umakyat na sa mahigit 141,000 drug personalities ang sumuko habang mahi­git sa 4,000 naman ang naaresto.",,
4 drug convicts tinuluyan ng Indonesia,C,"Tuluyang isinailalim sa firing squad ng gobyerno ng Indonesia ang tatlong dayuhan at isang Indonesian na pawang nahatulan ng parusang kamata­yan dahil sa pagiging drug traffickers.,Sa ulat, isinagawa ang execution sa tatlong Nigerians at isang Indonesian sa pamamagitan ng firing squad noong Biyernes ng madaling-araw sa Nusakambangan Island sa Central Java.,Una nang sinabi ng attorney general ng Indonesia na 14 na bilanggo nila kabilang ang mga dayuhan ang nakatakda nang i-firing squad.,Samantala, patuloy namang umaasa ang pamahalaan ng India at Pakistan na mapakiusapan ang Indonesian government na huwag ituloy ang execution sa isang Indian at Pakistani at sa isang Zimbabwe.,Nabatid na nasa 152-katao ang nakahanay sa death row sa Indonesia at kabilang dito ang Pinay na si Mary Jane Veloso, at mga mula sa France at Britain.,Samantala, naniniwala si ACTS-OFW Party-list Aniceto ‘John’ Bertiz III na hindi tatantanan ni Pangu­long Rodrigo Duterte ang pagkilos para mapalaya si Veloso at masagip sa bitay.",,
Mag-ina inasinta sa ulo,C," — Bumulagta ang mag-ina sa kanilang bakuran matapos na pagbabarilin ng mga hindi pa nakikila­lang salarin na sakay ng kanilang motorsiklo kamakalawa rito.,Posible umanong ‘hate crime’ ang naturang insidente kung saan inasinta sa ulo ang mag-ina na nakilalang si Violeta Linda, 57-anyos at kanyang anak na si Alberto, 32-anyos.,Batay sa inisyal na imbestigasyon ng kapulisan, unang binaril ng mga suspek ang ginang subalit nakita ito ng kanyang anak na si Alberto kaya tumulong ito at sinipa ang motorsiklo ng mga suspek subalit binalingan ito ng mga suspek at binaril din sa ulo.,Nagtamo ng apat na tama ng bala si Violeta na napuruhan din sa ulo habang isang tama naman sa ulo ang tinamo ni Alberto.,Blangko pa rin ang mga pulis sa motibo ng pamamaslang ngunit hindi isinaisantabi ang anggulong paghihiganti dahil sa diumano’y pangkukulam ng ginang.",,
"6 ‘tulak’, bulagta sa Bulacan entrapment",C,"Anim na pinaghihinalaang tulak ng shabu ang napatay sa magkahiwalay na lugar sa Bulacan matapos manlaban sa pulisya sa isinagawang mga buy-bust operations.,Ang unang kaso ay naganap sa Brgy. Cutcut, Pulilan, Bulacan kamakalawa ng umaga kung saan napaslang ang umano’y dalawang shabu pusher ng mga tauhan ng Pulilan police na kinilala lamang sa alias na Bebong at Lando na matagal ng wanted dahil sa malawakang pagbebenta ng droga sa natu­rang lugar.,Sa ikalawang kaso, isang biyudo na no. 2 sa drug watchlist sa bayan ng Angat ang napatay makaraang makipagbarilan sa Angat police sa isinagawang entrapment operation sa Brgy. Marungko, Angat, Bulacan kamakalawa.,Ang suspek ay kinila­lang si Felipe San Diego, 38, ng Brgy. Marungko ng nasabing bayan.,Napatay rin ng Paombong police ang isang tulak na nakilalang si Fernando Lopez, 52, nang manlaban sa isinaga­wang buy-bust operation sa Brgy. Binakod, Paombong, Bulacan.,Samantala, dala­wang pinaghihinalaang tulak din ng shabu sa San Miguel, Bulacan na kinilalang sina Raymundo Feliciano, taga-Sitio Apalit, Brgy. San Juan at Allan Sebastian ng Brgy. Ilog-Bulo ang napatay sa naganap na engkuwentro habang nakatakas ang isa sa kanilang kasama na si ‘Piolo Tulak’ kamakalawa.",,
300 kilo ng shabu nasabat sa Cagayan,C,"Umaabot sa 300 kilo ng shabu ang nasabat ng mga awtoridad mula sa isang resort sa Claveria, Cagayan noong Linggo ng hapon.,Ayon kay Sr. Supt. Alberto Ferro, acting head ng Philippine National Police (PNP) Anti-Illegal Drugs Group, ang nasabing mga shabu ay nakumpiska mula sa North Shore Island Resort sa Barangay Cullao bandang alas-dos ng hapon kamakalawa.,Sinabi ni Ferro, isi­nagawa nila ang operasyon, makaraang ikanta ng isang drug peddler na kanilang naaresto kung saan makikita ang maraming shabu at dito ibinunyag na nakalagay sa isang itim na plastic bag sa loob ng isang ma­laking ice chest.,Ang mga nasabat na shabu ay tinatayang may street value na P900M.",,
"Parak, misis kinasuhan",C,"Sinampahan na kasong paglabag sa Republic Act 9165 o Dangerous Drugs Act ng 2002 ang pulis na nakatalaga sa National Capital Region Police Office (NCRPO) anti-illegal drug unit at asawa nito dahil sa pag-iingat ng mahigit sa 200 gramo ng shabu.,Ang mga kinasuhan sa Manila Regional Trial Court ay sina Police Officer 2 Jolly Aliangan at asawa nitong si Ronalie. Dinakip sila ng miyembro ng National Bureau of Investigation (NBI) sa isang raid sa kanyang bahay sa Sta. Mesa, Maynila noong Mayo 25.,Bukod sa shabu, nakumpiska din ng NBI sa bahay ng mga suspek ang mari­juana, drug paraphernalias, at mga armas tulad ng busmaster assault rifle, .38 caliber revolver at six shooter caliber .22. Nadiskubre din ng NBI ang cash na P6,911M na nakalagay sa isang vault.,Itinanggi naman ng mag-asawang Aliangan ang alegasyon at inakusahan ang NBI ng extortion.,Ayon kay Aliangan, humingi umano ang NBI sa kanya ng P6.9M kapalit na pagbasura ng kaso laban sa kanilang mag-asawa.,Aniya, puwersahan umanong pumasok sa kanilang tahanan ang mga NBI agents at walang ipinakitang search warrant. Subalit sa isang resolusyon ng DOJ, sinabi nitong walang merit ang alegasyon ni Aliangan.",,
3 babae niligpit sa N. Ecija,C," — Tatlong bangkay ng mga babae na pawang biktima ng summary execution ang natagpuan sa magkakahiwalay na lugar sa Nueva Ecija kamakalawa.,Batay sa mga ulat na nakarating sa tanggapan ni P/Sr. Supt. Manuel Cornel, dalawa sa mga ito’y nakilalang sina Evelyn Esteban Esterejos, 33, residente ng Purok 4, Brgy. M.S. Garcia sa lungsod na ito at Joanna Marie Ortiz Mangilit, 26, ng Brgy. Poblacion, San Isidro, Nueva Ecija at isang may edad sa pagitang 50-60 na ginang na natagpuan sa patubig sa Brgy. Agcano, Guimba.,Unang iniulat sa Cabanatuan police ang pagkakatagpo sa bangkay ni Esterejos na nakahandusay sa patubig sa kanilang lugar; sumunod ang bangkay ni Mangilit na natagpuan sa kanilang bukid habang lumutang naman sa irigasyon ang bangkay ng ‘di nakila­lang ginang na nakagapos ang mga kamay at paa at nabalutan ng packaging tape ang ulo nito.,Hindi naman batid ng mga awtoridad ang motibo sa pamamaslang sa tatlong kababaihan.",,
Itay patay sa kimkim na galit ng anak,C,"Kimkim na galit ang nakitang motibo ng mga awtoridad kung bakit nagawang barilin ng 20-anyos na suspek ang sarili niyang ama kamakalawa ng gabi sa Nasugbu, Batangas.,Dead-on-the-spot sa Apacible District Memorial Hospital ang biktimang si Ricky Cortez, 39-anyos, tubong San Roque, Zamboanga City at kasalukuyang naninirahan sa Sitio Cordoba, Brgy. Banilad, Nasugbu, Batangas. May isang tama ng bala sa noo ang biktima mula sa kanyang anak na si Marjon Sabran y Clave.,Sa panayam ng Abante kay PO1 Nelson Laurel Cabuso Jr. ng Nasugbu Municipal Police Station, nabatid na kimkim ng suspek ang ilang panahong galit sa ama, bu­nga ng paulit-ulit na pambubugbog nito sa kan­ya sa mga nakalipas na panahon.,Napag-alaman din na bago sumiklab ang pagta­talo ng biktima at suspek ay magkasama silang nag-iinuman sa Sitio Cordova sa nasabi ring barangay at nang magkainitan, binunot ng suspek ang nakasukbit na cal. .9mm sa kanyang baywang at ipinutok sa kanyang ama, bago mabilis na tumakas.",,
"Grade 2 pupil, ginahasa at pinatay",C," — Humihingi ng hustisya ang pamilya ng isang batang babae na walang awang pinatay matapos na umano’y gahasain sa bayan ng Parang sa Maguindanao province­ sa Autonomous Region in Muslim Mindanao­ (ARMM).,Naunang inulat na nawawala noong nakaraang linggo ang bata na Grade II sa Punta Elementary School sa naturang bayan matapos na mabigo itong umuwi sa kanilang bahay., Natagpuan na nitong nakaraang Sabado ang bangkay ng bata na itinapon sa septic tank ng abandonadong bodega.,Natunton ang bangkay matapos itong mangamoy. Pinaniniwalaang sinakal ito gamit ang kanyang damit hanggang sa mamatay.,Hindi pa mabatid kung sino ang nasa likod ng karumal-dumal na krimen, ngunit humihiling ang pamilya ng biktima na tulungan sila ni Pangulong Duterte upang mabig­yan ng hustisya ang bata.,Nag-alok naman ng pabuya ang pamahalaang-bayan sa publiko upang matunton ang sa­larin.",,
"Patay sa Baghdad bombing, lumolobo pa",C,"Umakyat na sa 213-katao ang nasasawi sa naganap na dalawang magkahiwalay na car bombing sa Baghdad, Iraq.,Ayon sa ulat, unang naganap ang pagsabog sa central Baghdad malapit sa Karrada kung saan kasama sa namatay ay mga 25 bata at ikinasugat ng 152-katao.,Maraming mga gusali rin ang nadamay kabilang ang mga coffee shops, pamilihan at gym.,Habang ang pangalawang pagsabog ay naganap sa outdoor market ng Shaab sa Southeastern Baghdad na ikinasawi ng ilang tao at kinasugat ng lima pa na karamihan ay mga kababaihan at kabataan.,Inako na ng Islamic State (IS) ang nasabing pagsabog kung saan target umano nito ang Shiite neighborhood dahil ang Shaab ay pinamumugaran ng mga Shiite.,Kinondena ni Iraqi President Fuad Masoum ang nasabing madugong bomb attacks at tinawag nito ang mga security forces na magsagawa ng operasyon para madakip ang mga teroristang grupo.",,
NINJA GROUP DEDMA KAY BATO!,C,"Kahapon lumipas ang 48-oras na palugit na binigay ni Philippine National Police (PNP) chief Gen. Ronald ‘Bato’ Dela Rosa para sa kusang pagsuko ng mga ‘bad eggs’ sa hanay ng pulis­ya ngunit wala isa mang sumuko. Kaya naman deretsahan nang tinukoy ng bagong liderato ng PNP ang ‘Ninja Group’ na huwag nang hintaying “harapin sila” ng heneral.,Sa pagkakataong ito ay ang tagapagsalita naman ng PNP na si Sr. Supt. Dionardo Carlos ang humikayat sa ‘Ninja Group’ na sumuko na.,Kasabay nito ay sinabi ng spokesman na hawak na nila ang mapagkakakilanlan ng mga miyembro ng tiwaling mga pulis na nasa likod ng ‘Ninja Group’ na nag-o-operate sa Metro Manila.,“May hawak na ka­ming listahan ng mga miyembro ng ‘Ninja Group’ kaya ngayon pa lamang ay dapat na nilang maisip na sumuko na bago pa namin sila harapin,” wika ni Carlos.,Sinabi ni Carlos na tinawag na ‘Ninja Group’ ang mga pulis dahil nire-recycle ng mga ito ang kanilang mga nahuling droga.,Gayunman, bagama’t kilala na nila ang grupo, tumanggi pa ang PNP na pangalanan ang mga ito.,Una nang nagbigay ng 48-hour ultimatum ang bagong luklok na hepe laban sa mga pulis na nagsisilbing drug lord o protektor ng ilegal na droga para sumuko ang mga ito.,Matatandaan, ilang oras matapos ang isinagawang assumption of command ceremony noong Biyernes kay Dela Rosa sa Camp Crame, agad nagsagawa ng sorpresang drug test sa mga opisyal at kasapi ng pulisya na dumalo sa turnover, pati na mismo ang bagong chief PNP.,“Hindi makalulusot ang mga pulis, tuluy-tuloy ang gagawing surprise drug test sa lahat ng mga pulis sa buong bansa,” pahayag ni Dela Rosa.",,
Hostage taker tigok sa pang- aagaw ng baril sa Cavite,C,"Nasawi kahapon ng madaling-araw habang nilalapatan ng lunas sa St. Dominic Hospital ang isang la­laking suspek, matapos mabaril ng police escort na ina­gawan nito ng baril habang patungo sana sila sa ospital kung saan ito sasailalaim sa medical examination bago ikulong, kaugnay ng pamamaril at pang­ho-hostage na ginawa nito sa Bacoor City, Cavite, kamakalawa ng gabi.,Nabatid na kasalukuyang nagsasagawa ng surveillance ang mga Intel operatives ng Bacoor Police, dakong alas-siyete ng gabi sa Brgy. Zapote 1, sa Top 5 drug personality na si @Mendoza. Mula sa kawalan ay simulpot ang suspek na si Angelo Allampayan y Edaño @Loloy, 38-anyos, at agad pinaputukan ang mga operatiba na ikinasugat ng kaliwang braso ni PO1 Teddy Palaquie Delos Santos, 33-anyos.,Matapos nito ay pumasok sa bahay ng kanyang live-in partner ang suspek at hinostage ang menor-de-edad na si @John-john na umabot sa tatlong oras ang negosasyon bago napasuko ang suspek. Narekober kay Allampayan ang cal. 45 Taurus pistol na gamit nito.,Gayunpaman, dakong alas-dos ng madaling-araw habang sakay ng mobile patrol patungong ospital, kinagat ng suspek si PO1 Vergel at tinangkang agawin ang baril nito.,Nagawang makontrol ng pulis ang komosyon at nabaril ng ilang ulit ang suspek at 10 minuto lang ang itinagal ng buhay nito nang maisugod na sa pagamutan.",,
Militar tikom sa convoy ambush,C," Hindi masabi ng militar kung sino ang nasa likod ng madugong ambush sa convoy ng army na ikinamatay ng isang  sundalo at pagkasugat ng tatlong iba pa sa Marawi City sa Lanao del Sur na kabilang sa Muslim autonomous region.,Kinumpirma ng Western Mindanao Command ang naturang atake nitong Sabado ng madaling-araw sa nasabing convoy na pabalik sa kampo ng 103rd Infantry Brigade sa Marawi.,Pinasabugan ng bomba ang convoy at saka niratrat ng mga armadong kalalakihan.,Ang convoy ay mula sa 65th Infantry Battalion at 51st Mechanized Company. Walang umako sa ambush ngunit ibinintang naman sa extremist grupo ni Abdullah Maute ang mga nakalipas na atake sa Marawi at Lanao del Sur, bagamat may mga copycat attacks din na inilulunsad ang mga armadong sibilyan na ayaw sa militar sa lalawigan.",,
Kelot patay sa buy bust,C,"Patay ang isang hinihinalang tulak ng ipinagbabawal na gamot sa isinagawang drug buy-bust operation ng Manila Police District (MPD) sa Binondo, Maynila.,Dead-on-the-spot sanhi ng dalawang tama ng bala sa katawan ang suspek na nakilalang si Ogie Sumage, nasa hustong gulang, may-asawa at may alyas na ‘Taiwanese’.,Ayon sa MPD-Station 11, nagsagawa ng operasyon ang mga awtoridad dakong alas-11:00 kamakalawa ng gabi sa Delpan Island, Brgy. 286, Zone 26, laban sa suspek.,Sinasabing isang police asset na si PO2 Osmond Pring, ang nagkunwaring bibili ng shabu kay Sumage subalit bigla itong pinaputukan ng suspek.,Dalawang tama ng bala ang tumama kay Pring kung saan masuwerteng may suot itong bullet vest kaya nakaligtas at nakaganti ng pu­tok na nagresulta sa pagkamatay ng natu­rang suspek.,Nakakuha sa lugar ng krimen ng anim na sachet ng hinihinalang shabu na may street value­ na P4K at isang .45 kalibre ng baril.,Itinanggi naman ng kinakasama ng suspek na may baril ang asawa nito at natutulog ang mga ito nang mangyari ang insidente.",,
"Bagong laya, binoga",C,"Patay ang isang lalaki na bagong laya lamang sa piitan matapos barilin sa Tondo, Maynila kahapon ng madaling-araw.,Namatay habang ginagamot sa Tondo Medical Center si Ronald San Ramon, 31-anyos, miyembro ng Sputnik gang, ng 117 Ampioco St., Balut Tondo sanhi ng tinamong bala sa kaliwang dibdib. Inaalam naman ng pulisya ang pagkakakilanlan sa suspek na tumakas matapos ang insidente.,Sa report ni Det. Dennis Turla ng Manila Police District (MPD)- homicide section, alas-dos ng madaling-araw nang naganap ang insidente sa Ampioco St., Balut, Tondo.,Sa report, nakita ang biktima at suspek na pumasok sa isang eskinita sa nasabing lugar at ilang sandali pa ay nakitang duguang tumatakbong palabas ang una.,Agad namang tinulungan ang biktima at isinugod sa ospital subalit namatay ito habang ginagamot.,Nabatid na ang biktima ay kalalaya lamang mula sa pagkakakulong sa MPD-Raxabago Police Station 1 dahil sa kasong droga.",,
Pagpatay ng mga ‘tulak’ patuloy,C,"Pito pang notorious drug pusher sa Bulacan ang napatay habang isa pa ang nasakote at nakarekober ang awtoridad ng mga baril, droga at drug paraphernalia makaraang manlaban ang mga suspek na pawang kabilang sa drug watchlist sa panibagong police operation na isinagawa sa apat na bayan at isang siyudad sa Bulacan kamakalawa.,Kinilala ni P/Senior Supt. Romeo M. Caramat Jr., acting Bulacan police director, ang mga napatay na sina Bobby Lanoto alyas Baba, number 1 sa watchlist ng Brgy. Banga at residente ng Sitio Bantayan, Brgy. Banga; Randy Rusiana y Allado,43, at Eric Tolentino y Fabie, 38, kapwa residente ng No.4049 Golden Road, Mapulang Lupa, Valenzuela City.,Kabilang pa rin sa napaslang sina Ronnie Medina, alyas Jay-R, Pipoy, Koji Harada y Maranan alyas Koji, 27, binata, ng Brgy. Pag-asa, Obando; Alfred Allan Abella, notorious drug pusher at no.1 sa listahan ng drug watchlist sa bayan ng Dona Remedios Trinidad (DRT) at residente ng Brgy. Pulong Bayabas, DRT at isa pang hindi kila­lang tulak ng droga.,Sa Quezon, umaabot na sa 10 ang napatay na mga drug personalities.,Apat na panibagong kaso ng pagpatay ang naganap kamakalawa sa mga bayan ng Dolores, Sariaya, Calauag at Pagbilao.",,
5 DRUG SUSPECTS NAPULBOS SA RATRATAN,C,"Limang pinaghihinalaang sangkot sa pagtutulak ng bawal na droga ang bumulagta matapos makipagbarilan sa mga tauhan ng Manila police sa Quiapo, Maynila kahapon ng umaga.,Hanggang sa kasalukuyan ay wala pang pagkakakilanlan sa nasabing mga napatay na mga suspek.,Ayon kay P/CInsp. Michael Garcia, ng Manila Police District (MPD)-Police Station 3, ganap na alas-siyete ng umaga nang maganap ang shootout sa pagitan ng mga suspek at pulisya sa kahabaan ng Arlegui St., Quiapo.,Bago ang insidente, nagsagawa muna ng ope­rasyon ang pulisya sa naturang lugar dahil na natanggap na impormas­yong may mga drug pusher na nagbebenta ng bawal na gamot.,Pagsapit sa naturang lugar ay napansin ang isang kahina-hinalang bangka sa Estero de San Miguel kaya agad itong kinumpiska.,Itinuro ng ilang saksi at sinabing ang sakay ng mga ito ay nanggaling sa Golden Mosque Islamic Center sa may Duque de Alba St. at patungo sa compound ng Arlegui.,Linggo ng umaga nang muling bumalik ang mga awtoridad sa Arlegui St. upang inspeksyunin ang lugar subalit agad ang mga itong sinalubong ng sunud-sunod na putok kaya napilitang gumanti ng putok ang mga pulis dahilan para bawian ng buhay ang limang suspek.,Narekober sa pag-iingat ng mga suspek ang ilang gramo ng shabu at ilang matataas na kalibre ng armas.",,
"Municipal engr., patay  sa loob ng hotel",C,"Patuloy na inaalam ng pulisya kung sino ang suspek sa pamamaslang sa municipal engineer ng bayan ng Magarao matapos na matagpuan itong naliligo sa sariling dugo at may tama ng bala sa loob ng isang hotel kamakalawa ng gabi sa bayan ng Nabua, Camarines Sur.,Kinilala ng pulisya ang biktimang si Engr. Winifredo Escuro, municipal engineer ng bayan ng Magarao ng nasabing lalawigan na may isang tama ng bala mula sa hindi pa batid na kalibre ng baril sa kanyang dibdib.,Sa inisyal na ulat ng Nabua PNP, natagpuan na lang kamakalawa ng gabi ang biktima na naliligo sa sariling dugo ng isang frontdesk attendant ng Regal Plaza Hotel sa loob ng kanyang inupahang kuwarto kaya agad itong humingi ng responde sa pulisya.",,
10 brgy. offl’s sabit  sa illegal drugs,C,"Hindi lang protektor ng mga drug pushers, ang ilan ay mga adik din. Ganito isinalarawan ng Manila Police District (MPD) ang sampung incumbent barangay officials na umano’y kumpirmadong mga drug users. Ibinulgar ito ni P/Sr. Supt. Marcelino Pedrozo, deputy director for operations ng MPD, matapos bigyan ng ultimatum ni Mayor Joseph “Erap” Estrada ang mga barangay officials na sangkot sa droga na boluntaryo na lang na sumuko.,Bagama’t tumanggi si Pedrozo na kilalanin ang sampung sinasabing adik na barangay officials ay tinukoy nito na ilan sa mga ito ay mula sa Malate, Tondo, at Sampaloc, Maynila.,“Ang ginagawa namin, binibigyan sila ng babala na kapag hindi sila tumigil sa kanilang gawain ay gagawa na talaga kami ng kaukulang aksyon dahil sa utos ng ating mayor,” ani Pedrozo.,Magugunitang una nang binalaan ni Estrada ang mga barangay officials na sangkot sa droga o mga adik na sumuko na lamang dahil matinding parusahan ang kakaharapin ng mga ito.",,
PULIS SA DROGA ILALANTAD!,C,"Ilalantad sa publiko ang pagkakakilanlan ng mga tauhan ng Philippine National Police (PNP) na sangkot sa ipinagbaba­wal na droga sa sandaling sumuko ang mga ito.,Ito ang tiniyak kahapon ng bagong upong Philippine National Police (PNP) Chief General Ronald dela Rosa sa isang radio interview.,Layunin nito ay para malaman umano ng publiko na walang tinatago ang pamunuan ng PNP at dahil gusto nitong maging transparent.,Kamakalawa, nagbigay ng 48-oras na ultimatum si Dela Rosa sa mga pulis na sangkot sa ipinagbabawal na droga na kusang loob na ang mga itong sumuko sa kanya at kung hindi ay mahaharap din ang mga ito sa kaukulang kasong kriminal at administra­tibo.,Subalit sinabi ni Dela Rosa sa panayam ng DZBB na hanggang kahapon ng umaga ay wala pa rin umanong nagpapahiwatig na susuko na mga pulis sa kanyang ibinigay na 48-oras na ultimatum.,Patuloy din na hindi pa pinapangalanan ng PNP chief ang tatlong aktibong heneral na tinutukoy ni Pangulong Rodrigo Duterte na kusang bumitaw na ang mga ito sa kanilang tungkulin bilang miyembro ng PNP dahil wala na rin umanong kinabukasan ang pagiging mga pulis ng mga ito.,Sinabi ni Dela Rosa na ipinauubaya na niya kay Pangulong Duterte ang pagbibigay ng pangalan ng tatlong sinasabing heneral na sangkot sa ipinagbabawal na droga.,“Bahala na ang ating Pangulong Duterte na magpangalan sa kanila,” ayon kay Dela Rosa.,Kaugnay nito, sa kanyang unang araw na pag-upo bilang pinuno ng Pambansang Pulisya nitong July 1, 2016 ay sinorpresa ni Dela Rosa ang lahat ng mga senior officers ng PNP na magpasailalim sa drug testing. Ang utos ay isinagawa ng opisyal sa ipinatawag nitong pulong kamakalawa.,Agad na ipinatawag ni Dela Rosa ang Crime Laboratory personnel para gumawa ng drug testing sa loob mismo ng nasabing conference room na pinangunahan mismo ng PNP chief at sinundan naman ng lahat na kanyang mga senior official.,Tiniyak din nitong ipapaalam sa publiko ang anumang resulta ng nasabing drug test mula ngayong araw hanggang sa Lunes, subalit habang isinusulat ang nasabing balita ay wala pa ring inila­labas na resulta ang PNP.",,
"Witness, misis itinumba sa N. Ecija",C," — Inarmalite ng mga hindi pa nakikila­lang salarin ang isang mag-asawa noong Biyernes ng madaling-araw sa kahabaan ng Nueva Ecija-Aurora road sakop ng Purok 3, Brgy. Homestead 2 sa bayang ito.,Sa ulat ni P/Supt. Leo Novilla, nakilala ang mga biktima na sina Alvin San Pedro Balinagay, 37, at Lea Ibay Balinagay, 33, mga residente ng Brgy. Bagong Sicat sa bayang ito.,Sa imbestigasyon ni PO3 Marvin Verde, dakong ala-1:15 ng mada­ling-araw sakay ang mag-asawa ng kanilang owner-type jeep (DLV 662) para manindahan sa kanilang ‘kolong-kolong’ na rolling store.,Bigla umanong pinagbabaril ng mga hindi nakilalang salarin ang mga biktima na mga na­ngamatay noon.,Umabot sa kulang sampung basyo ng bala para sa caliber 5.56 ang narekober ng SOCO team na pinamunuan ni P/Chief Inspector Imelda Roderos.,Isang motibong sinisilip ni Novilla ay ang ginawang pagtestigo ni Alvin Balinagay sa kaso ng pagpaslang sa kanilang lugar.",,
"4 patay, 40 sugatan sa Bangladesh siege",C,"Apat na pulis ang patay at 40 ang sugatan habang 13 hostages ang nailigtas sa pag-atake ng mga armadong kalalakihan sa isang café sa diplomatic zone sa Bangladesh capital.,Sa ulat ng AFP, aabot sa walong kalalakihan na armado ng baril at bomba ang sapilitang pumasok sa Holey Artisan Bakery sa Dhaka’s Gulshan district dakong alas-9:20 ng gabi.,Sinasabing nasawi ang apat na pulis nang hagisan ng granada habang sinasagip ang isang nakatakas na hostage sa mga teroristang grupo at kabilang pa sa sugatan ang 26 na pulis.,Kahapon ng umaga nang magdesisyon ang mga awtoridad na lusubin ang restaurant matapos ang mahigit sa 13-oras na hostage siege kung saan 20-katao ang hinostage ng mga suspek kabilang na ang ilang dayuhan.,Sinasabing mahigit sa 100 commandos ang lumusob sa restaurant na nasa sentro mismo ng diplomatic zone ng Dhaka kung saan makikita ang mga embahada ng iba’t ibang bansa.,Inako naman ng grupong Islamic State of Iraq and Syria (ISIS) ang nasabing atake sa lugar.,Kabilang sa sinasabing hostage ng ISIS ang ilang Japanese nationals at US nationals kung saan patuloy itong kinukumpirma ng dalawang bansa.",,
Brgy. kagawad nasilo  sa drug-entrapment,C,"Kalaboso ang kinahantungan ng isang barangay kagawad na tulak ng iligal na droga, matapos kagatin ang ipinaing poseur buyer ni C/Insp. Resty Soriano, hepe ng Kawit Municipal Police Station sa Kawit, Cavite.,Sa panayam ng Abante kay Soriano, nabatid na pasado alas-diyes kamakalawa ng gabi nang ikasa ang buy-bust sa Barangay Wakas 2 sa nasabing bayan, laban kay Brgy. Kagawad Arnold Fausto y Velasco, alyas ‘llan’, 44-anyos ng Bagnas St Brgy. Sta Isabel sa nabanggit pa ring bayan.,Huli na nang mapagtanto ng suspek na mga operatiba ng Kawit MPS ang kanyang mga katransaksyon at kagya’t siyang inaresto ng mga ito, habang nasa posisyon niya ang limang 100 peso bill na nagsilbing marked money.,Nakumpiska rin ang tatlong plastic sachet ng shabu na tumitimbang ng 1.3 gramo at may street value na 2000 pesos, swak sa kasong paglabag sa RA 9165 ang nasakoteng Brgy Kagawad.",,
"Walang  pamasahe  pauwi, erpat  nag-suicide",C,"Sa isang stocking tinapos ang buhay ng isang kunduktor ng bus matapos na mabigo umano itong makauwi ng kanilang probinsiya sa Negros dahil sa kawalan ng pamasahe kaya nagpasya itong magbigti sa Brgy. Commonwealth, Quezon City kamakalawa ng gabi.,Sa imbestigasyon ni PO3 Marvin Masangkay, ng QCPD Criminal Investigation Detection Unit, nakilala ang biktima na si Noel Paderog y Tilano, 56, tubong Negros Occidental at pansamantalang naninirahan sa Block 2, Lot 3, Samsung St., Doña Nicasia Puyat Subd., ng nasabing barangay.,Sinabi ni PO3 Masangkay, na alas-nuwebe ng gabi kamakalawa nang madiskubre ng anak na si Katherine ang biktima na nakabigti sa loob ng kanilang kuwarto gamit ang stocking na ipinulupot sa leeg at itinali sa beam ng kanilang bahay.,Nagsisigaw umano ito at nagpasaklolo sa kapatid na si Kennet at agad na isinugod sa East Avenue Medical Center ang ama subalit hindi na rin ito nakaligtas.,Sa pahayag kay PO3 Masangkay ng asawa at mga anak ng biktima, posible umanong dinamdam nito ang kabiguang ma­kauwi sa kanilang probinsiya dahil sa kawalan ng pamasahe.",,
2  pa  ‘nilangaw’ sa tulay ng Quiapo,C,"Dalawang bangkay ng hindi nakilalang lalaki na hinihinalang biktima ng summary execution ang natagpuan sa ilalim ng tulay sa Quiapo, Maynila kahapon ng madaling-araw.,Sa inisyal na imbestigasyon Manila Police District(MPD)-Homicide Section, alas-kuwatro ng madaling-araw nang matagpuan ang dalawang bangkay sa ilalim ng Quezon Bridge sa Quiapo.,Nakabalot ng duck tape ang mukha ng mga biktima at may nakapulupot pang lubid sa leeg.,May karatula ring nakadikit sa mga damit ng dalawang biktima na “Huwag tularan, pusher ako”.,Nakasuot ng kulay asul na sando at itim na shorts ang isang biktima habang nakaputing shorts at t-shirt naman ang isa pang biktima na tadtad ng tattoo ang katawan.,Inaalam pa ng MPD-Homicide Section kung sino ang nagtapon sa mga biktima sa nasabing lugar at matukoy ang pagkakakilanlan ng mga ito.",,
2 bulagta sa  hostage drama sa Cebu,C,"Isang mag-tiyuhin  na kapwa hindi pa kilala ang mga pangalan  ang parehong nasawi kabilang ang suspek na nang hostage sa isang walong buwan sanggol na babae  sa Mandaue City, kahapon ng umaga.,Sa sketchy report nasawi sa nasabing hostage drama ang umano’y tiyuhin ng hostage taker matapos na kanya itong pagsasaksakin, makaraang tumanggi umanong ibigay nito ang kanyang apo na walong buwan sanggol na babae.,Habang namatay naman ang hostage taker matapos na mapilitang barilin ito ng mga awtoridad dahil sa pagkakabihag nito sa sanggol na babae.,Nangyari ang hostage drama sa Barangay Tabok, Mandaue City, makaraang bihagin ng suspek na pinaghihinalaang sabog sa ipinagbabawal droga ang nasabing bata.,Mabilis naman nag responde ang Mandaue PNP at nakipag-negosasyon sa nasabing hostage taker subalit tila wala umano itong naririnig.,Ang suspek na armado ng kitchen knife ay pinagsasaksak ang kanyang tiyuhin para tuluyan nitong maagaw ang apo ng biktima at gawin bihag, dahil nanganganib ang buhay ng bata kung kaya’t napilitan ang mga awtoridad na barilin ang nasabing hostage taker at nabawing ligtas ang sanggol.",,
Binata niratrat sa tricycle,C," — Anim na tama ng baril sa ulo at katawan ang ikinamatay ng isang 32-anyos na binata habang nakasakay sa likuran ng tricycle noong Biyernes ng umaga sa kahabaan ng M. De Leon Ave., Brgy. Hernogenes Concepcion sa ba­yang ito.,Sa ulat na nakalap ng Abante sa tanggapan ni P/Supt. Ric Villanueva, commander ng Provincial Public Safety Command, nakilala ang biktima na si Gilbert Luangco dela Rosa, residente ng Purok Maligaya, Laur na namatay noon din.,Lumitaw sa follow-up investigation na nakatala bilang number one sa drug personality sa ba­yan ng Laur ang biktima.,Ipinapalagay na sinundan ng mga salaring naka-riding-in-tandem ang mga biktima mula Laur hanggang sa lunsod na ito at isi­nagawa ang pamamaslang.",,
Lalaki arestado sa droga,C,"Arestado ang Top 1 sa drug personality list ng Noveleta Municipal Police Station sa ikinasang One Time Big Time Ops kamakalawa ng umaga sa iba’t ibang bayan at lungsod sa lalawigan ng Cavite.,Kinilala ni S/Insp. Bryian Merino ang suspek na si Jordan Garcia, 35-anyos, ng Brgy. San Rafael 3, Noveleta, Cavite, na sakto naman sa araw ng kanyang birthday ang pagkakasakote sa kanya dakong alas-singko ng umaga.,Nakumpiska sa suspek ang hinihinalang 6.2 gramo ng shabu na nakalagay sa isang coin pouch na natagpuan sa kuwarto ni Garcia at nagkakahalaga ng humigit kumulang sa P14,000.,Nabatid rin na halos isang linggong namalagi sa bahay ni Garcia ang isa pang drug personality na kinilala sa alyas “Raffy”, na kamakailan lamang ay pinagbabaril hanggang mapatay sa Brgy. Pulo, Dalahican Cavite City.",,
Mason dinampot sa sexual abuse,C,"Naaresto ang isang mason matapos sampahan ng kasong sexual abuse ng isang dalagita kamakalawa ng gabi sa Las Piñas City.,Sa isinumiteng report ni Sr. Supt. Jemar Modequillo, hepe ng Las Piñas City Police dakong alas-11:30 ng gabi nang maaresto ng mga tauhan ng Warrant Section ang suspek na si Russel Tolentino, 35, nakatira sa No. 138 Satima Comp., Pilar Talon 2, Las Piñas City.,Ayon kay Modequillo, base sa ipinalabas na warrant-of-arrest na inisyu ni Parañaque City Regional Trial Court Judge Gloria B. Aglugub sa kasong paglabag sa Republic Act 7610 o Child Abuse ay nadakip si Tolentino.,Sinabi ni Modequillo na matagal nang pinaghahanap ang suspek at kamakalawa ng gabi ay natiyempuhan ito sa kanilang lugar at inihain ang nasabing warrant hanggang sa naaresto ito.,May inirekomenda namang piyansa ang korte ng halagang P200K para sa pansamantalang paglaya nito sa nasabing kaso.",,
Lolo na ‘tulak’ inaresto sa Cotabato,C,"Isang 65-anyos na senior citizen ang inaresto ng mga awtoridad dahil sa pagbebenta nito ng ipinagbabawal na pinatuyong dahon ng marijuana sa mga operatiba ng Philippine Drug Enforcement Agency (PDEA) South Cotabato.,Sa report ng PDEA Regional Office 12 (PDEA-RO12) nakilala ang suspek na si Eduardo Heraod ng  Sitio Canteen, Brgy. Laconon, T’boli, South Cotabato, na nadakip sa ilalim ng pamumuno ni Director Lyndon Aspacio, sa kanilang isinagawang buy-bust operation dakong alas-dos ng hapon.,Narekober sa suspek ang isa pang pakete ng pinatuyong dahon ng marijuana na nakabalot sa isang pahayagan na may timbang na mahigit sa 500 gramo at nagkakahalaga ng P1,750.",,
"Katawan ng pinugutang Canadian, natagpuan",C,"Natagpuan na kahapon ang pugot na katawan ng kidnap victim na Canadian national na si Robert Hall sa isang lugar sa Talipao, Sulu.,Dakong alas-11:35 ng umaga ng matagpuan ang halos naagnas ng pugot na bangkay ni Hall.,Matatandaang unang dinukot si Hall at mga kasama nito noong nakaraang taon ng bandidong grupo ng Abu Sayyaf at nitong Hunyo 13, 2016 ay pinugutan ng ulo si Hall kung saan unang nakita ang pugot na ulo nito sa isang lugar din sa Sulu.,Ayon sa tagapagsalita ng Western Mindanao Command na si Major Felimon Tan, nakatanggap sila ng intelligence report na mayroon natagpuan pugot na bangkay sa Talipao, Sulu, kung kaya’t agad nila itong pinuntahan.,Agad dinala ang bangkay ng isang sinasabing Caucasian sa kanilang Kampo at inihahanda na para dalhin sa Camp Crame sa Quezon City para isailalim sa DNA testing at para matiyak na ito na nga ang katawan ni Robert Hall at tuluyan narin maisama sa pugot na ulo nito.,Sinabi ni Major Tan na sandaling napatunayan sa DNA test na ito na ang katawan ni Hall ay dito nila ipapaalam sa Foreign Affairs para tuluyan madala na ang kumpletong bangkay ni Robert Hall sa Canadian Embassy.",,
2 pinagbabaril sa Quezon,C,"Patay ang dalawang lalaki sa magkasunod na insidente ng pamamaril sa bayan ng Tiaong at Candelaria sa Quezon kamakalawa.,Kinilala ang mga napatay na sina Jimmy Reformado, 36-anyos, at Ronald Arguelles, kapwa electrical appliances technician na umano’y sangkot sa droga.,Batay sa imbestigasyon, dakong alas-singko ng umaga ng madiskubre ang bangkay ni Reformado sa loob ng kanyang tahanan sa  Brgy. Lumingon sa Tiaong na tadtad ng tama ng bala ng kalibre .45 baril sa ulo at katawan.,Sa bayan naman ng Candelaria, patay rin ang television technician na si Arguelles, 40-anyos, matapos itong pagbabarilin sa harap ng bahay ng kanyang magulang sa Barangay Mangilag Sur.,Napag-alaman na si Arguelles ay kabilang din sa municipal watchlist ng mga  drug personalities sa Candelaria.",,
Meron kayong 48 oras para sumuko!,C,"“Gaya po ng ating Pangulo, may self-­imposed deadline rin po ako sa pagsupil sa mala­lang kriminalidad sa loob ng tatlo hanggang anim na buwan, na akin naman pong tutuparin.”,Pahayag ito ng bagong luklok na PNP chief Gen. Ronald ‘Bato’ dela Rosa sa seremonya ng ‘assumption of command’ sa Camp Crame.,Binigyan nito ng 48 oras ang mga pulis na sangkot sa ilegal na droga na sumuko na dahil walang puwang ang mga ‘salot’ sa hanay ng pambansang pulisya.,“We will be relentless in our cleansing efforts to eliminate scalawags in our ranks, mga nagkokotong, sindikato, at mga tamad na pulis, bilang na ang mga araw ninyo lalo na kayong mga pulis sa Metro Manila na kayo na nagyayabang na kayo ay ninja. I am giving you 48 hours to voluntarily surrender to me,” matigas na pahayag ni Dela Rosa.,“Otherwise, mag-AWOL (absence without leave) na lang kayo at mag-full time na drug lord kayo at makipaggiyera na lang kayo sa amin,” dagdag pa ni Dela Rosa.,Iginiit pa ng hepe na kailangang matigil at masawata na ang mga pulis sa pagkawili sa kanilang ‘evil life’.,“Kung hindi sila titigil, magiging November 2 na ang kanilang kaarawan,” babala ni Dela Rosa.,Pero bilang bagong ‘ama’ ng may 160,000 kasapi ng PNP, may inilalaan naman itong reward para sa mga ‘anak’ na gumagawa ng maayos na tungkulin pero ang mga anak na nakagagawa ng kasalanan ay may kaakibat na parusa.,“Kung gumawa ka ng maayos, magtrabaho ka ng matino, dapat lang na bigyan ka ng premyo pero kung puro mali ang gawa mo, may punishment talaga,” paliwanag pa ni Dela Rosa.,“In our fight against drugs, criminality and corruption, it is either you are with me or you are not with me. If you are with me, then let’s do it. If you are not with me, then you are finished,” dagdag pa ng bagong PNP chief.",,
768 drug suspects sumuko sa Rizal,C,"Tinatayang aabot sa 768 drug personalities kabilang ang mga gumagamit at nagtutulak, ang sumuko sa mga pulis sa probinsya ng Rizal, noong Biyernes.,Ayon kay Rizal Provincial Director Police Sr. Supt. Adriano Tablacion Enong Jr., pinanumpa pa nila ang mga ito na hindi na sila muling babalik sa kanilang bisyo at mga iligal na aktibidad.,Isasailalim naman sa mga kaukulang proseso ang mga sumukong drug suspek upang malaman kung anong istasyon ng pulis ang mag-aasikaso sa kanila.,Tutukuyin pa rin nila kung anong tulong ang maari nilang maibigay sa mga ito bukod sa rehabilitasyon.,Sa mahigit 700 na sumuko, 152 sa kanila ay pawang mga residente ng Antipolo.",,
"Tulak bulagta, 3 pa arestado sa Sorsogon",C,"Patay ang isang umano’y tulak ng ilegal na droga habang nadakip naman ang tatlo nitong kasamahan matapos ang isinagawang anti-illegal drug ope­ration ng pulisya kamakalawa sa ba­yan ng Irosin, Sorsogon.,Kinilala ang nasawing suspek na si Allan Grecia, no.7 drug watchlist personality ng nabatid na bayan, habang nadakip naman ang mga kasamahan nito na sina Ponciano Lim Lerma, 34, number 10 sa watchlist ng drug personality ng nasabing bayan; Quanito Emora, 51, at Ruben Trinidad Alarcon, 46, pawang mga residente ng Barangay Julian ng bayang ito.,Sa ulat ng Sorsogon Police Provincial Office (PPO), nagsagawa ng buy-bust operation ang awtoridad sa boundary ng Barangay Mapaso at Patag kamakalawa ng tanghali upang arestuhin sana ang mga suspek na sinasabing mga notoryus na mga tulak ng ilegal na droga sa lugar.,Subalit nang mamataan ng mga suspek ang pulisya, nanlaban umano si Grecia at pinaputukan ang mga papara­ting na mga pulis dahilan upang manlaban ang mga ito na ikinasawi nito.,Nakuha sa nasawing suspek ang isang kalibre .38 baril na ginamit nito sa pakikipagbarilan sa mga pulis habang ilang sachet naman ng shabu ang nakumpiska ng awtoridad sa mga nadakip na suspek.,Samantala, kusang loob na sumuko ang 29 na kalalakihang lulong sa ilegal na droga dahil sa takot na madakip o mapatay ng pinaigting na kampanya ng pulisya laban sa paglaban sa ilegal na droga sa utos na rin ni Pangulong Rodrigo Duterte.,Ayon sa Sorsogon Police Provincial Office (PPO), 27 sa mga sumukong drug personalities ay mula sa bayan ng Pilar habang ang dalawang iba pa ay mula sa Bulan, Sorsogon.",,
2 ginang tinodas sa onsehan sa droga,C,"Onsehan sa droga ang motibo sa pagpatay sa dalawang ginang at sa isang lalaking kasama nila na nasa kritikal na kondisyon ngayon nang pagbabarilin ng tatlong kalalakihan noong Huwebes ng gabi sa Parañaque City.,Sa pamamagitan ng nakuhang identification card nakilala ang dalawang nasawi na sina Anita Ramos, 45 at Mary Jane Bustrillo, 39, kapwa naninirahan sa no. 84 Acacia St., Dr. Santos Avenue, Brgy. San Dionisiso ng naturang lungsod na nagtamo ng tig-dalawang tama ng hindi pa mabatid na kalibre ng baril sa ulo.,Habang patuloy na nilalapatan ng lunas sa Ospital ng Parañaque ang kasamahan nilang si Julie Piloton alyas “Arkie”, 33, binata, ng Brgy. San Dionisio Parañaque City sanhi ng dalawang tama ng bala ng baril sa katawan.,Ayon kay Sr. Supt. Ariel Andrade, sa kanilang isinagawang pagsisiyasat, hindi umano nakapag-remit ng benta ng droga ang mga biktima kaya’t pinatay ang mga ito.,Sa kanilang nakalap na impormasyon, na ang mga biktima ay mga pawang pusher sa kanilang lugar.,Sa ngayon, isa sa tatlong suspek ay nakilala sa pangalang “Abdul” at pinaghahanap na ng mga awtoridad.,Lumalabas sa imbestigasyon noong Huwebes ng alas-11:40 nang gabi nang maganap ang pamamaril sa mga biktima sa kahabaan ng Dr. A. Santos Avenue, panulukan ng Irasan Creekside, Brgy San Dionisio ng naturang lungsod.,Magkakasama ang mga biktima at hinihintay nila si Abdul sa naturang lugar subalit pagkalipas ng ilang minuto ay dumating ito at habang naglalakad ang mga ito ay biglang sumulpot mula sa madilim na bahagi ang dalawa pang suspect.,Dito na naglabas ng baril ang mga suspek kasama si Abdul at pinagbabaril ang tatlong biktima.",,
"Radio host, anak inambus",C,"Isang radio anchorman at 12-anyos na anak nito ang sugatan nang tambangan ng riding in tandem gunmen sa Surigao City kamakalawa ng hapon.,Nagtamo ng tama ng punglo sa likurang bahagi ng katawan at paa ang biktimang si Saturnino Esta­nio Jr., 41, anchorman ng DxRS-RMN Surigao at ang anak nitong si JV, 12, na tinamaan sa braso na tumagos sa kilikili.,Sa imbestigasyon ng pulisya, sakay ng kanilang kotse habang nakahinto sa tapat ng kanilang bahay sa Sitio Bioborgan, Brgy. Rizal nang tambangan ng hindi nakikilalang gunmen na lulan ng motorsiklo.,Sa inisyal na salaysay ng biktimang anchorman kay PO3 Miole ng Surigao City Police Office, sinabi nito na posibleng may nasagasaan siyang mga tao sa kanyang programa sa radyo.,Si Estanio ay program host sa naturang himpilan na kalimitang bumabatikos sa mga iligal na pasugalan at iba pang iligal na gawin sa lungsod.",,
"Ex-Cavite VM, 4 guilty sa kasong kidnapping, murder",C,"Hinatulan ng Reclusion Perpetua ng Pasay Regional Trial Court ang dating vice mayor, opisyal ng Philippine National Police, Special Action Force (PNP-SAF) at tatlo pa matapos na mapatunayan sa kasong pagdukot at pagpatay sa isang negosyante at driver nito walong taon na ang nakakalipas.,Sa naging desisyon ni Judge Eugenio Dela Cruz, ng Branch 117, Pasay RTC, hinatulan nito ng Reclusion Perpetua ang mga akusadong sina dating Dasmariñas, Cavite Vice Mayor Victor Carungcong; PNP-SAF Training Batallion officer-in-charge Chief Inspector Exequiel Cautiver; asawa nitong si Chief Inspector Penelope Cautiver; Maria Spider De Leon at barangay tanod na si Alejandrito Entolizo Jr.,Samantala, pinawalang sala naman ng hukuman ang pedicab driver na si Gary Pateo dahil sa kawalan ng sapat na ebidensiya laban dito.,Bukod sa pagkakakulong ng minimum na 20-taon at 1-araw, inatasan din ng korte ang mga nahatulan na bigyan ng tig-P50,000 civil indemnity at P456,000 reimbursement ng burial expenses ang mga naulila ng mga biktimang si Demosthenes Canete, 67 at driver nitong si Allan Garay, 26.,Pinagbabayad din ang mga nahatulan ng P50,000 bilang moral damages at P30,000 exemplary damages.",,
"Wanted sa Tanauan, 1 pa tigok sa engkwentro",C,"Dalawang katao ang patay sa engkwentro sa Calamba City, Laguna kamakalawa ng tanghali.,Kinilala ni Calamba City Chief of Police Supt. Fernando Ortega ang mga nasawing suspek na si Rene Gonzales, no.4 Most Wanted sa Tanauan City at ang kasama nito na si Anel Dar.,Ayon kay Ortega, dakong ala-1:15, maghahain sana ng warrant of arrest ang Calamba City Police sa hideout ng mga suspek sa Sitio Sto. Niño, Brgy. Mayapa, Calamba City pero sila ay sinalubong ng putok.,Napilitang gumanti ang mga pulis at tumagal ng ilang minuto ang barilan na ikinasawi ng dalawang suspek.,Ayon kay Ortega, si Gonzales ay may warrant of arrest sa kasong murder na ipinalabas ni Judge Arcadio Manigbas ng RTC Br.6 ng Tanauan City bukod pa sa pending case na paglabag sa RA 9165 o possession of illegal drugs sa Tanauan City.",,
Bangkay bumulagta sa kalsada,C,"Isang lalaki na hinihinalang biktima ng summary execution ang natagpuang patay na may tama ng bala sa tenga sa Tondo, Maynila kahapon mg madaling-araw.,Inilarawan ang biktima na tinatayang may edad sa pagitan ng 25-30, may taas na 5’3”, nakasuot ng kulay pulang T-shirt, maong pants at kulay blue na sapatos.,Sa report ni Det. Dennis Turla ng Manila Police District (MPD)-homicide section, dakong alas-tres ng madaling-araw nang matagpuang patay ang biktima sa IBP Road malapit sa panulukan ng Road 10, Moriones, Tondo, Manila.,Sinasabing napuna ng ilang residenteng dumadaan sa lugar ang bangkay ng biktima dahilan upang ipagbigay-alam kay Barangay Tanod Francisco Gabon ng Bgy. 20 Zone 20 na siyang nag-report sa pulisya.,Sa inisyal na imbestigasyon ng pulisya, may tama ng bala ang biktima sa likurang bahagi ng kanyang ulo sa kanyang kaliwang tenga.,Maliban sa tama ng bala, pinatungan din ng isang cardboard ang katawan na may nakasulat na “Chinese Drug Lord Ako”.,Ayon pa kay Turla, habang isinasagawa ang imbestigasyon, isang Chairman Parce ang duma­ting sa crime scene at pumasok sa cordoned area.",,
CDO mayor inasunto ng graft,C,"Dahil sa umano’y iligal na kontratang pinasok, ipinag-utos ni Ombudsman Conchita Carpio Morales ang paghahain ng kasong may kinalaman sa graft laban kay Cagayan De Oro City Mayor Oscar Moreno at iba pang lokal na opis­yales.,Pinakakasuhan nang paglabag sa Section 3 (e) ng Anti-Graft and Corrupt Practices Act (Republic Act No. 3019) si Moreno gayundin sina City Budget Officer Percy Salazar at City Accountant Beda Joy Elot.,Nag-ugat ang reklamo sa lease contract na pinanghimasukan umano ni Moreno noong 2013 kaugnay sa “Sports Development Program for Professional and Amateur Boxing.”,Batay sa datos, umaabot umano sa P175, 000 ang hinugot sa pondo ng lokal na pamahalaan at ginamit na pambayad sa upa na hindi man lamang ipinaalam sa Sangguniang Pang­lungsod.,Inatasan na ng Ombudsman ang kalihim ng Department of the Interior and Local Government na ipatupad ang desisyon.,Samantala, nakitaan ng probable cause ng Ombudsman para kasuhan si San Sebastian, Samar Municipal Treasurer Virginia Uy.,Ito ay may kinalaman sa unliquidated cash advances na umaabot sa kabuuang  P12, 367, 986. 35  noong 2009 hanggang 2012.,Kasong paglabag sa Section 3 (e) ng Republic Act No. 3019 (Anti-Graft and Corrupt Practices Act) at Article 218 ng Revised Penal Code ang kakaharapin ng municipal treasurer.",,
"200 PA SA DROGA, SUMUKO SA PASAY POLICE",C,"Kulang-kulang sa 200 drug users at pushers kabilang ang isang barangay kagawad ang boluntaryong sumuko kahapon sa Pasay City Police.,Kasunod ito sa pa­nawagan ng pulisya na sa halip na sila’y tugisin pa ay mas nakakabuting sumuko na lamang.,Ayon kay Pasay City Chief S/Supt. Joel Doria, kabilang umano sa mga boluntaryong sumuko ay mula sa Barangays 191, 195, 197 at 198 ng natu­rang lungsod.,Sinabi ni Doria, isasailalim umano nila sa imbestigasyon ang mga sumuko para malaman kung may nakabinbing kaso ang mga ito.,Kung wala namang kaso ay kanila itong ieendorso sa Pasay City Anti-Drug Abuse Council para isailalim sa rehabilitas­yon partikular ang mga menor-de-edad na maaa­ring isinuko ng kanilang mga magulang dahil sa pagkalulong sa ipinagbabawal na gamot.,Sa mga positibo umanong nagtutulak ng droga ay nakatakdang umano nilang kunan ang mga ito ng karagdagang impormasyon upang ma­laman ang kanilang source o pinagkukunan ng droga na kanilang binebenta.,Naganap ang pagsuko sa Pasay Sports Complex.,Samantala, sa Taguig City ay umabot rin sa 400 drug users at pushers ang boluntaryong sumuko.,Bahagi pa rin ito ng inulunsad na proyekto ng Taguig Police na tinawag na ‘Project Tokhang’.,Ginanap ito sa Barangay Hall sa Lower Bicutan Taugig City.,Samantala, nakatakdang bumuo ng natio­nal task force laban sa illegal drugs ang National Bureau of Investigation (NBI) upang hulihin ang mga sindikatong nagpapakalat ng iligal na droga sa bansa.,Ito ang tiniyak ni NBI Director Dante Gierran kasunod nang pagtanggap nito sa bagong posis­yon mula kay outgoing Virgilio Mendez.",,
60 saksak sa ex-con,C,"Patay ang isang ex-convict makaraang burdahan ng 60 saksak sa iba’t ibang bahagi ng katawan sa Port Area, Manila.,Dead-on-arrival sa Gat Andres Bonifacio Hospital ang biktimang si Alfredo Dalora, 28, walang trabaho, miyembro ng Sigue-sigue Sputnik at taga-Block 15 Gasangan Baseco Compound Port Area.,Inaalam naman ng pulisya ang pagkakilanlan ng dalawang suspek na tumakas matapos ang insidente.,Sa report ni Det. Jorlan Taluban, ng Manila Police District (MPD)-Homicide Section, alas-6:15 ng umaga nang matagpuan ang katawan ng biktima sa Aplaya Gasangan Baseco Compound, Port Area ng mga barangay tanod ng Brgy. 649 Zone 68.,Nabatid pa na dati nang nakulong ang biktima sa kasong iligal na droga subalit nakakalaya ito kaya posibleng ito ang dahilan ng pagpatay dito.",,
"NAKIPAGRATRATAN SA PARAK, 2 TULAK BULAGTA",C,"Patay ang dalawang­ hinihinalang­ tulak ng droga makaraang maki­pagbarilan sa mga awtoridad sa isinagawang magkahiwalay buy-bust operation sa Antipolo at Taytay Rizal, kahapon ng madaling-araw.,Ang unang biktima na kinilala lamang sa alyas na ‘Puti’ ay naganap dakong alas-12:30 ng madaling-araw sa Siete Medya Circumferential Road, Barangay Dela Paz, Antipolo City.,Ayon sa report, nagkunwaring bibili ng droga ang isa sa mga tauhan Intelligence Section ng Antipolo Police ngunit nakatunog ang suspect na pulis ito kaya bumunot ng baril ngunit agad namang pinaputukan ng iba pang pulis na nakapalibot na sa lugar.,Nabawi sa suspect ang isang kalibre .38 baril na loaded ng bala, pitong plastic sachet ng droga at isang itim na Yamaha motor na may plakang NC-81826.,Ang ikalawang insidente ay naganap dakong ala-1:55 ng mada­ling-araw sa East Road Ext., Brgy. San Juan, Taytay Rizal kung saan ang napatay na suspect ay nakilala lamang sa pa­ngalang “Tata Karding”.,Ayon kay Supt. Samuel Delorino, hepe ng Taytay Police, nakatanggap siya ng impormasyon hinggil sa iligal na aktibidad na pagbebenta ng droga ng suspect kaya siya bumuo ng grupo.,Nagtungo sa lugar ang mga awtoridad ngunit agad silang pinaputukan ng suspect hanggang sa nagkaroon ng palitan ng putok na umabot ng limang minuto na nagresulta ng pagkamatay ng huli.,Nakuha ng pulisya ang isang karnap na motorsiklo na may plakang ND-30542, isang kalibre .45 baril at hindi pa madeterminang dami ng droga sa pinangyarihan ng insidente.",,
Tiwaling mga pulis may 48-oras para sumuko,C,"Binabaan ng 48-oras na ultimatum ni Philippine National Police (PNP) Director General Ronald “Bato” Dela Rosa ang mga pulis na sangkot sa iligal na droga upang sumuko ang mga ito.,Sinabi ito ni Dela Rosa sa isinagawang PNP turnover ceremony nitong Biyernes kunsaan nilinaw pa nito na may pagpipilian ang mga sangkot kung sila ay susuko o maging full time drug lords na lamang at maging kalaban ng kanilang ahensya.,“This has to stop right now or I will stop you from enjoying your evil life. I promise you change is really coming including your birthday, which will be changed to November 2,” babala pa ng bagong hepe ng PNP na ang tinutukoy na petsa ay All Soul’s Day. “We have to eliminate scalawags in our ranks. Kayong mga sindikato, tamad, bilang na ang araw ninyo.”,Sa naturang okasyon na binasbasan ni Pangulong Rodrigo Duterte, sinabi nito na alam niya ang operasyon ng mga tiwaling pulis partikular ang mga lider nito.,“Alam ko kung sino ‘yung mga generals who are tainted with corruption and drugs and you know, you better resign. You have no more future in the police,” giit ng Pangulo.,Nangako pa si Dela Rosa kay Duterte na pangunahan ang 160,000 na mga alagad ng PNP para ito ay kanyang mabantayan sa pagpapatupad ng tamang katungkulan.,“Itotodo ko na ito and I swear, I will not fail you Mr. President. All members of the PNP, from now on I’m your father,” ani Dela Rosa.,Si Dela Rosa ang ika-21 hepe ng PNP na humalili kay dating Director General Ricardo Marquez na bumaba sa puwesto nitong Martes.,Naging Davao City police chief si Dela Rosa mula Enero 2012 hanggang Oktubre 2013 sa panahon ng panunungkulan ni Duterte bilang alkalde ng lungsod at anak nitong si Sara.,Nagkakilala sina Duterte at Dela Rosa noong 1986 kunsaan ang huli ay batang tenyente ng binuwag na Philippine Constabulary sa Davao.,Nagsilbi si Dela Rosa kay Duterte na noo’y umaaktong bise alkalde ng lungsod.,Ang pagiging malapit ng dalawa ay humantong pa sa pagiging ninong ni Duterte sa kasal ni Dela Rosa.",,
"Mag-inang tulak, nalambat sa CamSur",C,"Kalaboso ang isang ginang at 16-anyos na la­laking anak nito sa isang drug buy-bust operation sa Sipocot, Camarines Sur.,Sa report na ipinara­ting sa Camp Crame ni Sipocot police station chief, Chief Insp. Jerome Regachuelo, bandang alas-11:40 ng umaga sa Brgy. South Centro, nang arestuhin ang 16-anyos na suspek matapos makuhanan ng shabu.,Nabatid na inutusan ng ina nitong si Joy Garcia ang Grade 6 pupil na anak na magdeliber ng shabu na nagkakahalaga ng P3,000 pero nalaman agad ng pulisya kaya nagsagawa ng buy-bust operation at nadakip ang suspek.,Ayon pa kay Regachuelo, modus talaga ng mga ito na gumamit ng bata sa pag-deliver ng kanilang mga ibinebentang ilegal na droga.,Matapos dakpin ang 16-anyos na bata, sinunod namang arestuhin ang ina nito.,Dito natuklasan na kabilang sa drug watchlist ng pulisya si Joy na matagal na ring pinaghahanap.",,
"Misis, bangkay na lumutang",C,"Palaisipan pa sa awtoridad ang ikinamatay ng isang ginang makaraang matagpuan itong palutang-lutang sa Meycauayan river at makuhanan ng ilang sachet ng shabu sa kanyang pitaka na nakaipit sa kanyang panty sa nasabing ilog sakop ng Barangay Bangcal, Meycauayan City, Bulacan kahapon ng madaling-araw.,Kinilala ng pulisya ang biktimang si Maria Theresa Jurado, nasa hustong gulang, may-asawa, ng Barangay Bangcal, Meycauayan City, na wala nang buhay nang marekober ng rescue team sa isang ilog sa nasabing siyudad kung saan nakuha sa kanyang pitaka ang tatlong hinihinalang pakete ng shabu na nakaipit sa underwear nito.,Nabatid na huling nakitang buhay ang biktimang si Jurado na nakikipagtalo sa dalawang lalaki sa kahabaan ng Barangay Bangcal ng nasabing lungsod kung saan hindi inaalis ang posibilidad na may kinalaman sa droga ang nasabing argumento, hanggang sa makitang lumulutang na sa ilog ang ginang.,Patuloy pa ring ina­alam ng awtoridad kung pagkalunod ang dahilan ng pagkamatay ni Jurado at sinisilip ng Meycauayan City PNP kung mayroong record sa pagkakasangkot sa droga sa nasabing lungsod matapos makitaan ng ilang pakete ng shabu habang patuloy pa rin ang im­bestigasyon sa nasabing kaso ng paglutang ng biktima sa maduming ilog.",,
‘Tulak’ bulagta sa habulan,C,"Dead on the spot ang wanted drug personality sa bayan ng Mendez, Cavite, matapos madiskaril ang ikinasang buy-bust operations at mauwi sa panlalaban ng suspek sa mga awtoridad sa nangyaring engkuwentro dakong alas-12:00 ng hatinggabi kamakalawa.,Kinilala ng Mendez Municipal Police Station ang nasawing suspek na si Ronnie Bacos, no.7 sa drug personality watchlist, matapos pagbabarilin ang mga humahabol na parak, habang angkas ito sa motorsiklo na minamaneho ng nakatakas at hindi nakilalang kasabwat nito.,Nabatid na plantsado na sana ang buy-bust sa Tagaytay-Mendez boundary road, ngunit nakaa­moy ang mga suspek at pinasibad ang kanilang single MC na get away vehicle, at umabot ng hanggang Silang, Cavite ang running gun battle.",,
"Embalsamador na tulak, ipinaaresto ng asawa",C,"Isang embalsamador na No. 1 illegal drugs priority target ng Bulakan Police ang nadakip makaraang isumbong ito ng kanyang sariling mi­sis sa awtoridad na kaagad nagsagawa ng operasyon matapos niyang makitang nagpapakete ito ng shabu sa loob ng kanilang bahay sa Bgy. Sta. Ines, Bulakan, Bulacan kamaka­lawa.,Kinilala ni P/Supt. Gerardo A. Andaya, Chief of Police ng Bulakan Police Station, ang naarestong si Rico Manzano y Corpuz, 43, may asawa ng No.70 Bgy. Sta. Ines, Bulakan na nakadetine ngayon at nakatakdang ipagharap ng kasong kriminal nang makumpiskahan ng ilang pakete ng shabu matapos salakayin ng awtoridad ang kanyang tinitirhan.,Nabatid na bandang alas-1:20 ng madaling-araw nang makatanggap ng impormasyon ang pulisya mula sa kanyang asawa hinggil sa iligal na aktibidades ng suspek na nakatakdang magpakete ng shabu kaya agad na nagsagawa ng operasyon ang Anti-illegal Drugs Special Operation Task Force ng Bulacan PNP.,Hindi na nakapalag si Manzano nang mahuli ito sa akto ng awtoridad habang nagbabalot ng shabu.",,
"Bala sa 2 utol, sinalo ni Kuya",C,"Patay ang isang 32-anyos na lalaki matapos depensahan at iharang ang sariling katawan sa dalawa pang kapatid nang pagtripan silang pagbabarilin ng dala­wang hindi pa kilalang lalaki na lulan ng motorsiklo kahapon ng madaling-araw sa Sorsogon City, Sorsogon.,Kinilala ang nasawing biktima na si Lester Descarga, 32, habang nakaligtas naman sa pamamaril ang da­lawa nitong nakababatang kapatid na sina Levie at Laurel, pawang residente ng Bgy. Sta. Cruz, Bacon District ng nasabing lungsod.,Samantala, patuloy naman ang ginagawang follow-up operation ng pulisya para sa posibleng pagkakakilanlan ng dalawang suspek na lulan ng kulay itim na motorsiklo na bumaril sa magkakapatid.,Sa ulat ng pulisya, naganap ang insidente pasado alas-12:00 ng madaling-araw habang naglalakad na ang magkakapatid sa kahabaan ng Bgy. Sta. Cruz pauwi na sana sa kanila, galing sa panonood ng piyesta sa kabayanan.,Bigla na lang umanong dumating ang motorsiklo lulan ang mga suspek at walang sabi-sabing pinagbabaril ang magkakapatid pagtapat sa kanila.,Nakuha namang iharang ni Lester ang kanyang sarili sa dalawang kapatid kaya sa katawan nito tumama ang lahat ng bala na mula sa mga suspek na agad namang tumakas ang mga ito.",,
Mag-ama niratrat sa Pangasinan,C," — Blangko pa rin ang mga awtoridad at mga kaanak hinggil sa motibo ng pagpaslang sa isang mag-ama na binaril ng mga hindi pa nakikilalang mga salarin kamakalawa dito.,Nakasakay umano ang mga biktimang sina Floro Velasco at kaniyang anak na si Jayson, nasa hustong gulang sa kanilang kuliglig at pauwi na sa kanilang bahay nang paulanan ng bala ng mga suspek sa madi­lim na bahagi ng kalsada.,Kaagad umanong namatay ang mag-ama dahil sa dami ng tama ng balang bumaon sa kanilang katawan.,Narecover sa pinangyarihan ng krimen ang a­nim na basyo ng bala mula sa kalibre .45 na baril at siyam na basyo ng bala mula sa 9mm.",,
Kritikal sa pambubugbog ng amo (Last Part),C,"Sa ngayon ay inaalam ng DFA at OWWA ang buong detalye hinggil sa kalagayan ng OFW at ipinaabot na rin sa Philippine Overseas Labor Office (POLO) sa embahada ng Pilipinas sa Saudi Arabia upang matulungan at masagip ang nasabing Pinay.,Ayon pa sa OWWA, naipaabot na rin nila sa foreign recruitment agency ng OFW ang insidente upang matulungan at maiuwi na sa Pilipinas si Sy.,Nauna nang inihayag ng pamilya Tubang ang dinanas ng kanilang anak matapos makapagpadala ng isang litrato nito na halos hindi na makilala ang Pinay DH na si Sy dahil sa mga sugat sa katawan, namamaga ang kanyang mukha at may mga black eye.,Hanggang sa nalaman na lamang nilang isinugod sa pagamutan at isina­ilalim sa operasyon itong nakaraang buwan dahil sa blood clot sa kanyang utak.,Nais ng pamilya Tubang at mga kaibigan ng OFW na sa lalong mada­ling panahon ay maiuwi si Analyn sa kanilang probinsiya sa Makato, Aklan upang doon na lamang magpagaling at maa­lagaan nila nang husto.,Nalaman din ng pamil­ya Tubang na naipakulong na ang employer ni Sy matapos isang concerned citizens na taga-Riyadh ang nagsumbong sa pulisya­ hinggil sa gina­wang pagmamaltrato sa biktima.",,
Mass ‘drug’ surrender pa more,C,"May 107 residente ng Brgy. Limpapa sa Zamboanga City ang kusang loob na sumuko matapos umamin sa pulisya na sangkot sila sa transaksyon ng iligal na droga sa lugar.,Sumuko rin sa pulisya ang may 45 katao sa Isabela City, Basilan.,Sa ulat ng Zamboanga City police station-10, sa mga sumuko sa Zamboanga City, kabilang ang ilang menor-de-edad kung saan ang pinakabata sa kanila ay 14-an­yos na nasangkot umano sa paggamit ng shabu dahil na rin sa impluwensya sa kanyang nakatatandang kakilala.,Napag-alaman mula sa mga opisyal ng Barangay Limpapa na mayroon silang 160 na mga residente na nasa listahan na hinihinalang sangkot sa iligal na droga.,Umaasa ang mga awtoridad na boluntaryo ring susuko ang mga natitira pang bilang at gugustuhin din nilang magbagong buhay na.",,
2 babaeng tulak dinakma sa Cavite,C,"Arestado ang dalawang babae nang matunugan ng mga opisyal ng barangay ang kanilang pagtatangkang ibiyahe ang mga iligal na droga kamakalawa ng gabi sa bayan ng Naic, Cavite.,Kinilala ng Naic Municipal Police Station (MPS) ang mga nasakoteng sina Jennelyn Mereño y Adonis @ Jen, 29-anyos at Edith Fabros y Bartolo @ Edith, 53-anyos, pawang mga residente ng Freedom Ville Subdivision, Bgy. Bucana Sasahan, Naic, Cavite.,Napag-alaman na isinilid ng suspek na si Jennelyn ang 10 plastic sachet ng shabu sa diaper mismo ng kanyang 10-buwang gulang na sanggol at nang kapkapan ng mga opisyal ng barangay ay nakunan pa ang kasama nitong si Edith ng tatlo pang piraso ng plastic sachet ng shabu.,Bunga nito’y agad dinala nina Bgy. Captain Charlie Scott at Bgy. Chief Tanod Florencio Bautista sa himpilan ng Naic MPS ang dalawang suspek at doo’y inasunto sa salang paglabag sa RA 9165 (Dangerous Drug Act).",,
"Ex-S. Cotabato mayor, tagilid sa graft",C,"Nakasipat ng probable cause ang Tanggapan ng Ombudsman para kasuhan si dating Norala, South Cotabato Mayor Romeo Januto dahilan sa pagkakadawit diumano sa P1.8M halaga ng fertili­zer fund scam noong 2005.,Damay din sa pinakakasuhan ng paglabag sa Section 3(e) ng Republic Act No. 3019 (Anti-Graft and Corrupt Practices Act) sina municipal accountant Grace Medina, municipal treasurer­ Carlos Bengil at Bids and Awards Committee (BAC) chairman Dominador Escucha, Jr. gayundin ang miyembro nito na si Victor Balayon.,Base sa findings ng Commission on Audit (COA), walang compe­titive public bidding na ginawa sa awarding ng kontrata sa RCS Trading na paglabag umano sa Republic Act No. 9184 (Government Procurement Reform Act).",,
Titser patay sa bundol,C,"Duguan at walang buhay na bumulagta ang isang binatang guro makaraang aksidenteng mabundol ng umano’y rumaragasang armored van habang ang biktima ay naglalakad sa sidewalk sa Quezon City, kamakalawa.,Sa imbestigasyon ng Quezon City Police District Traffic Sector-3, nakilala ang nasawi na si Emerlito Tigue y Castillo, 33, ng #7 Sampaguita St., Lourdes Subd., Brgy. Mambungan, Antipolo City.,Sinabi ni PO3 Renato Sunga, na nasa kustodiya na nila ang driver ng van na si Orlando Aguilando y De Guia, 38, may-asawa, driver/security guard at taga-71 Villa Anita, AFP Housing, Brgy. Silangan, San Mateo Rizal.,Sa report, nangyari ang insidente dakong alas-6:05 ng umaga sa sidewalk ng Aurora Blvd. malapit sa Postdam St., Brgy. Silangan, QC.,Naglalakad ang biktima malapit sa Technical Ins­titute of the Philippines nang biglang sumampa ang Matrix van (UKP- 486) na minamaneho ni Aguilando at nabundol ang biktima na umilalim pa sa gulong.",,
Abaya at iba pang DOTC execs kinasuhan ng graft,C,"Inireklamo ng graft ni dating Metro Rail Transit (MRT) general manager Al Vitangcol III nitong Miyerkules si outgoing Transportation and Communications Secretary Joseph Emilio Abaya at ilan pang opisyal ng DOTC dahil sa umano’y maanomalyang pagbili ng 48 train coaches mula sa isang Chinese company noong 2014.,Sa siyam na pahinang reklamo na inihain sa Tanggapan ng Ombudsman, sinabi ni Vitangcol at ni Leon Peralta, chairman ng grupong Liga ng Eksplosibong Pagbabago Inc. na si Abaya at lima pang matataas na opisyal ng DOTC ay dapat imbestigahan sa posibleng paglabag sa Sections 3(e) at 3(b) ng Republic Act (RA) 3019 o ang Anti-Graft and Corrupt Practices Act.,Idinagdag pa ng mga complainant na ang iba pang respondent ay dapat ding sumalang sa pagsisiyasat sa posib­leng paglabag sa Republic Act 6713 o ang Code of Conduct and Ethical Standard for Public Officials and Employees.",,
"2 drug personalities sa Batangas, bulagta",C,"Patay sa running gun battle ang dalawang suspek, kabilang ang isang kilabot na miyembro ng Bagro Drug Group matapos makipag transaksyon sa mga parak sa ikinasang buy-bust operation, dakong ala-una ng madaling-araw kahapon sa Bgy. Sta. Clara, Batangas City.,Nabatid na magkatuwang sa drug bust ang Provincial Intelligence Branch at Provincial Anti Illegal Drug Special Operation Task Group ng Batangas PPO, na naka engkuwentro ng mga napaslang na sina Erwin Bunquin y Garcia (mi­yembro ng drug group) at Dennis Atiena.,Lumalabas sa imbestigasyon na halos tapos na ang transaksyon ng mga suspek sa mga pulis at hawak na nila ang P20,000 marked money na ibinayad ng poseur buyer, ngunit nakahalata ang mga suspek at agad sumakay sa kanilang kulay gray na Mitsubishi Lan­cer (TTG 347) at naki­paghagaran sa mga ope­ratiba habang nakikipagpalitan ng putok.,Bunga nito’y tinamaan ang mga suspek, kung saan dead on the spot si Erwin, habang nasawi naman si Dennis sa Batangas Medical Center, narekober ang marked money at apat na big plastic sachet ng shabu na tumitimbang ng 20 gramo, bukod pa sa tig isang cal .45 at cal .38 ng mga suspek.",,
PNP naka-heightened alert,C,"Naka-heightened alert ngayon ang Philippine National Police (PNP) para sa pagbibigay seguridad sa nakatakdang panunumpa nina President-elect Rodrigo Duterte at Vice President-elect Leni Robredo.,Ayon kay PNP spokesperson C/Supt. Wilben Mayor, handang-handa ang Pambansang Pulisya sa binuong Task Force Panunumpa 2016 para sa makasaysayang hiwalay na inagurasyon nina Duterte at Robredo.,Pamumunuan umano ni C/Supt. Francisco Uyami ang nasabing Task Force kasama ng NCRPO na siyang magiging punong abala sa patrolya.,Samantala, aabot naman sa 500 tauhan ng Metropolitan Manila Development Authority (MMDA) ang ipinakalat ng ahensiya.,Ayon kay MMDA Traffic Discipline Office head Cris Saruca, kagabi ay ipinakalat na ang 500 nilang tauhan na tutulong sa pangangasiwa ng daloy ng trapiko mula paliparan hanggang Malacañang.,Ayon kay Saruca, kailangan umanong tutukan din ang paliparan dahil sa inaasahang pagdadati­ngan ng mga bisita.,Sinabi pa ni Saruca na ang ipapakalat nilang tauhan ay siya ring aalalay sa takbo ng trapiko sa pag-uwi ni Pangulong Benigno “Noynoy” Aquino sa bahay nito sa Quezon City.",,
SNATCHER TIMBOG SA STRIKE NO. 2,C,"Tuluyan nang nakulong ang isang 29-anyos na binata makaraang agawan ng cellphone sa ikalawang pagkakataon ang isang vendor sa Quezon City kahapon ng umaga.,Sa report ng Quezon City Police District (QCPD) Station-9, nakilala ang suspek na si Tristan Joseph Ungson y Bilino, 29, binata ng Tibursio Extension, Brgy. Krus na Ligas ng nasabing lungsod.,Ang suspek ay tulu­yan nang sinampahan ng kasong robbery ng biktimang si Ryan Nas­ser y Sultan, binata, vendor at residente ng Helerio St., Brgy. Old Capitol Site Quezon City na dala­wang ulit tinangkang agawan ng cellphone.,Ayon kay PO3 Rodolfo Ramos Jr., may hawak ng kaso, nangyari ang unang insidente dakong alas-kwatro ng madaling-araw habang naghahanda ang biktima ng kanyang mga paninda bilang vendor nang big­lang sumulpot ang suspek at hinablot ang cellphone ng biktima bago mabilis na nagtatakbo para tumakas patungo sa Anonas Road.,Aktong nagpapatrul­ya ang mga elemento ng QCPD Police Station-9 sa lugar kung kaya’t agad nadakip ang suspek. Subalit dahil nagmakaawa sa biktima kaya ito pinatawad.,Subalit pagkaraan ng halos dalawang oras matapos ang insidente, dakong alas-sais ng umaga habang nasa tindahan ang biktima ay bumalik ang suspek na may dalang patalim at hinoldap naman ang una, at sapilitang kinuha ulit ang  cellphone na unang hinablot ng suspek at isinama pa ang powerbank nito.,Sa puntong ito ay nanlaban ang biktima at dinamba nito ang patalim na hawak ng suspek hanggang sa mag-pambuno ang dalawa.,Tiyempo namang napadaan sa lugar sina PO1 Mario Sembrano at PO1 Wilford Cipriano at nakita ang insidente, kung kaya’t tuluyan inaresto ang suspek at narekober mula sa kanya ang cellphone at power bank ng biktima ganun din ang    patalim na ginamit ng suspek sa panghoholdap.,Dahil dito, hindi na nagdalawang-isip ang biktima at  tuluyan ng kinasuhan ang suspek na ngayon ay kasalukuyan nakakulong sa QCPD Police Station-9 Detention Cell.",,
2 pulis-Bacolod nagpositibo sa drug test,C,"Dalawang tauhan ng Bacolod City Police ang dinisarmahan matapos magpositibo sa isinagawang random drug testing.,Kahapon nang kumpirmahin ni Chief Insp. Diane Grace Catedral, ng Bacolod City Police Office (BCPO), na positibo sa paggamit ng illegal drugs ay dalawang pulis na may ranggong Police Officer 2 na nakata­laga sa field.Isinailalim na rin nga­yon ang dalawang pulis sa masusing interogasyon pero hindi muna pina­ngalanan.,Napag-alaman na nagsagawa ng random drug testing ang PRO-18 noong Hunyo 11 sa BCPO at sa apat na police stations sa Bacolod at batay sa resulta ay dalawa ang nagposi­tibo ngunit ito ay isailalim pa sa confirmatory test.",,
"3 wanted sa Bulacan, dinakma",C,"Tatlong katao kabilang ang isang businesswoman na may kasong 49 counts ng estafa at matagal nang hinahanting ang magkakasunod na nadakip ng awtoridad makaraang magsagawa ng Oplan Lambat Sibat ang pulisya sa magkakahiwalay na lugar sa bayan sa Bulacan kamakalawa.,Kinilala ng pulisya ang mga naarestong sina Lito Arena y Lorella, 27, binata, truck helper ng Bgy. San Roque, San Rafael; Norberta Ganna­ban y Arriola alias Mavic, 46, may-asawa, negosyante, tubong Lipa City, Batangas at residente ng Block 8,Lot 2,Bgy. Pinugay Baras,Rizal at Francis Michael Esteloga y Tomada, 24, binata, crane operator ng Francisco Homes III,Bgy. Muzon,San Jose del Monte City, Bulacan.,Ang suspek na si Arena ay Number 6 sa lista­han ng Lambat Sibat Prio­rity Target ng San Rafael Philippine National Police (PNP) dahil sa kasong Frustrated Homicide habang ang businesswo­man na si Gannaban ay nasakote sa kanyang tirahan dahil sa 49 counts of estafa habang huling nakorner si Esteloga dahil din sa kasong Frustrated Homicide.",,
Sundalo itinumba sa basketbolan sa Sorsogon,C,"Patay ang isang mi­yembro ng Philippine Army (PA) matapos itong malapitang pagbabarilin ng dalawang hindi pa kila­lang kabataang lalaki habang nanonood ng basketball kamakalawa ng hapon sa Matnog, Sorsogon.,Dead on the spot sanhi ng tinamong pitong tama ng bala ng kalibre .45 baril ang biktimang nakilalang si Tsgy. Jerry Genavia Gali­leo, 55, miyembro ng PA na nakadestino sa Radar station sa Barangay Pangi ng nabatid na bayan.,Samantala parang wa­lang anumang naglakad palayo ng lugar ng insidente ang dalawang lala­king suspek na tinata­yang nasa edad 18 hanggang 23-anyos matapos masigurong wala ng buhay ang biktima.,Sa ulat ng Sorsogon Police Provincial Office (PPO), naganap ang insidente dakong alas-singko ng hapon habang nasa kasarapan ng panonood ng laro ng basketball ang biktima sa basketball court sa Barangay Pangi ng lapitan ito ng mga suspek.",,
"41 patay, 239 sugatan sa Istanbul airport bombings",C,"Aabot sa 41-katao ang nasawi habang nasa 239 pa ang sugatan sa pamamaril at pagpapasabog ng teroristang grupo sa Ataturk international airport sa Istanbul, Turkey.,Sa ulat, kinumpirma ni Turkish Prime Minister Binali Yildirim na marami ang nasawi at nasugatan sa nasabing pag-atake ng hinihinalang miyembro ng Islamic State (IS).,Base sa inisyal na imbestigasyon, tatlong kalala­kihan na armado ng automatic rifle ang bigla na lamang namaril ng mga pa­sahero sa entrance gate ng nasabing paliparan kung saan marami ang agad na nasawi at nasugatan habang ang iba naman ay nagkanya-kanyang tago.,Ilang minuto ang lumipas ay mabilis na nagresponde ang mga pulis at nakipagpalitan ng putok sa mga suspek.,Ngunit lingid sa kaa­laman ng mga ito ay armado ang mga suspek ng bomba hanggang biglang pasabugin ng mga ito ang kanilang sarili.,Sa dalawang bombang sumabog, isa ang inilagay sa labas ng terminal habang ang isa ay sa security gate sa entrance ng paliparan kung saan dahil sa lakas ng impact ay bumagsak ang kisame ng nasabing paliparan.,Dahil sa insidente ay maraming mga flights ang naantala para matiyak ang seguridad ng mga pasahero.,“It became clear with this incident again that terrorism is a glo­bal threat. This attack, targeting innocent people is a vile, planned terro­rist act,” sabi ni Yildirim.,‘Agad naman kinondena ng Estados Unidos at European Union (EU) ang nasabing pag-atake kasabay ng pagsasabi ni US President Barack Obama na magpapatuloy ito sa pagtulong sa Turkey para labanan ang mga te­roristang grupo.,Walang Filipino ang sinasabing kabilang sa mga nadamay sa nangya­ring pamamaril at pagpapasabog sa isa sa pinakamalaking paliparan sa bansang Turkey.,‘Ito ang tiniyak ni Department of Foreign Affairs (DFA) spokesman Charles Jose at ng Overseas Workers Welfare Administration (OWWA), base sa pinakahuling impormasyon na ipinadala ni Philippine Ambassador to Turkey Ma. Rowena Sanchez, walang nasaktan na Filipino sa nasabing trahedya.,“Initial report from our Embassy in Ankara says there are no Filipinos among the casualties in Istanbul airport bom­bing. The embassy continues to monitor the situ­ation,” sa text message sa Abante ni Jose.,Sa data Philippine Embassy, tinatayang nasa 5,500 ang mga Filipino na nagtatrabaho sa Turkey.,Samantala, pinairal ang mahigpit na seguridad sa apat na Passenger terminal ng Ninoy Aquino International Airport (NAIA) matapos ang naganap na serye na pagpasabog at pamamaril sa Turkey.,Ayon kay PNP-Aviation Security Group (ASG) Director P/Chief Supt. Francisco Pablo Balagtas, may posibilidad na ang terrorists group na sumalakay sa Turkey ay makagagawa pa nang pani­bagong karahasan kaya’t dapat lamang na paigtingin ang dobleng seguridad sa NAIA terminals.",,
Kritikal sa pambubugbog ng amo (Part 1),C,"Hindi lang ang pamilya ng isang Pinay domestic helper (DH) ang humihingi ng tulong, maging ang mga kaibigan nito ay nanawagan sa tanggapan ng Department of Foreign Affairs (DFA) at Overseas Workers Welfare Administration (OWWA) na tulungan itong makauwi ng bansa dahil kasalukuyan itong nasa kritikal na kondisyon sa isang pagamutan sa Riyadh, Saudi Arabia dahil sa pananakit ng kanyang amo.,Ayon sa isang kaibigan, hindi na nagpabanggit ng pa­ngalan, nanatili pa rin sa Prince Mohammed Bin Abdulaziz Hospital ang kanyang kaibigan na si Analyn Tubang-Sy.,Nauna nang humingi ng tulong sa DFA at sa OWWA ang hipag ng OFW na si Lani Tubang na kung saan sinasabi nitong nasa kritikal na kondisyon si Analyn dahil halos mabasag ang ulo nito matapos paluin ng kanyang employer sa ulo.,Si Sy, residente ng Brgy. Calangcang, Makato, Aklan, ay may dalawang taong nang nagtatrabaho sa Riyadh, Saudi Arabia bilang domestic helper.,Base sa nakalap na impormasyon ng mga kaibigan ni Sy, ikinulong umano sa bodega, hinampas ng matigas na bagay at iniuntog pa ang ulo nito sa pader ng kanyang employer na naging dahilan upang magkaroon ng head trauma kaya’t hanggang sa ngayon ay nasa pagamutan pa ito. ",,
Mag-asawang negosyante natagpuang patay,C,"Tadtad ng saksak ang mag-asawang negosyante nang matagpuang patay sa loob ng kanilang sasakyan sa Bansalan, Davao del Sur.,Sa report na ipinara­ting sa Camp Crame, kinilala ni Insp. Flor Angga, ng Bansalan Municipal Police, ang mag-asawang sina Lino Borromeo, 54, at Maricel Borromeo, 53, kapwa  residente ng Andrade Subd., Brgy. San Isidro, Davao del Sur.,Nabatid sa imbestigasyon, bandang alas-siyete pa lamang ng umaga nang mapansin ng mga residente ng lugar na ang nakaparadang pick-up truck sa gilid ng kalsada sa Dolo, Bansalan, Davao del Sur pero ilang oras na ang nakalipas ay naroon pa rin kaya inusisa na nila ito at tumambad sa kanila ang mga bangkay ng mag-asawa.Ang bangkay ng lalaki na tadtad ng saksak ay nasa passenger’s seat ng sasakyan habang nasa likurang bahagi naman ang babae.Malaki ang teorya ng pulisya na pagnanakaw ang pakay ng mga salarin dahil nawawala ang gamit ng mga ito maliban sa naiwang passbook at tseke.Ang mag-asawa ay may-ari ng isang hardware sa nabanggit na bayan at marahil ay nanlaban ang mga ito kaya pinatay.Pa­tuloy ang imbestigasyon ng pulisya sa insidente upang matukoy ang mga responsable sa krimen.",,
2 carnapper tigok sa sagupaan sa Rizal,C,"Patay ang dala­wang hinihinalang carnapper makaraang mapaenkwentro ang mga ito sa mga pulis sa Manila East Road, Bgy Batingan, Binangonan, Rizal kahapon ng umaga.,Kinilala ang mga napatay na sina Ro­nald Marcos na sinasabing leader ng notorious na Marcos Carnapping Group na nag-ooperate sa Calabarzon at NCR area, at isang alyas Allan.,Narekober sa mga suspek ang dalawang baril at ang carnapped vehicle na isang Mitsubishi L300 FB.,Ayon kay Binangonan Police Chief Supt. Noel Versosa, agad nag­lagay ng checkpoint at nagsagawa ng Oplan Sita ang mga miyembro ng Binangonan Police, kasama ang Highway Patrol Team makaraang makatanggap ng impormasyon na ang L300 van na napaulat na kinarnap sa Angono ay namataan patungo sa direksyon ng Binangonan.,Nang dumaan ang sasakyan at sitahin ng mga otoridad nanlaban ang dalawang suspek na agad ikinasawi ng mga ito.",,
Tindahan ng pekeng paninda sinalakay,C,"Isa-isang sinalakay ng mga tauhan ng Northern Police District (NPD) ang hindi bababa sa anim na tindahan ng spare parts ng motorsiklo sa Caloocan dahil sa umano ay pagtitinda ng mga ito ng mga hinihinalang mga pekeng produkto kamakalawa ng hapon.,Sa ulat ng NPD-Special Operations Unit at Caloocan City Police, ganap alas-5:30 ng hapon nang salakayin ng mga awtoridad ang mga establisiyimento ng Roadbikers Shop, Motorbrute Trading, Lucky Sun Motorcycle Parts and Accessories Center, Motogi­zer Trading, Two Wheelers Motor Parts na pawang mga matatagpuan sa 10th Avenue, Gracepark at ang Proraze Motorcycle Parts Trading na matatagpuan naman sa Rizal Avenue Extension, Barangay 106 ng nasabi pa ring lungsod.,Nahaharap ngayon sa kasong paglabag sa Republic Act 8293 o Intellectual Property Rights Law ang mga may-ari ng mga nasabing establisi­yimento matapos na makumpiska sa mga ito ang nasa libu-libong mga pirasong ng hinihinalang mga pekeng motorcycle accessories.",,
"‘Sigue-sigue’ member inasinta sa ulo, patay",C,"Naliligo sa sariling dugo nang matagpuan ang isang miyembro ng Sigue-Sigue Sputnik Gang nang barilin ng hindi pa nakikilalang lalaki kamakalawa ng gabi sa Pasay City.,Isang tama ng hindi pa mabatid na kalibre ng baril ang tumama sa ulo ng biktimang si Renier Advincula, 33, resi­dente ng Mahogany St. Kusutan Area, Brgy. 146 Zone 16, Pasay City.,Batay sa inisyal na imbestigasyon ni PO3 Giovanni Arcinue ng Station Investigation and Detective Managament Branch ng Pasay City Police dakong alas-9:20 ng gabi nang maganap ang insidente sa Mahogany St. Kasutan Area Brgy. 146 Zone 16 nang nasabing lungsod.,Ayon sa report kasalukuyan nagla­lakad ang biktima nang barilin ng hindi pa nakikilalang salarin.,Agad naman ipinagbigay alam ng isang security guard ang insidente na kung saan agad naman nagresponde ang mga barangay tanod na kung saan nadatnan nilang nakahandusay na naliligo sa sariling dugo.,Ayon sa isang saksi, kilala umanong holdaper at nabatid na kalalaya lamang sa bilangguan ang biktima.",,
Pulis-Pangasinan wanted sa shooting,C," Subject ngayon ng manhunt operation ng mga pulis dito ang kanilang kabaro na namaril at nakapatay ng dalawang katao matapos magkainitan sa diumanoy pustahan sa basketball dito kamakalawa.,Namatay sa naturang insidente  si Robert Rosario, 53-anyos habang nada­la pa sa pinakamalapit na pagamutan dito ang kaniyang kapatid na si Roger, isang barangay kagawad  sa Barangay Camaley dito ngunit hindi naisalba  ng mga doktor ang kaniyang buhay.,Kinilala naman ni P/Supt. Monalisa Asis, Chief of Police ng Binmaley Police Station ang suspek na si PO2 Ro­ger Soriano, nakatalaga sa San Manuel Tarlac Police Station na agad tumakas matapos na mabaril ang mga biktima.,Base sa kwento ng anak ng isa sa mga biktima, pustahan sa larong basketball ang ugat ng pamamaril sa mga biktima kung saan nagka-pikunan umano ang dalawang grupong naglalaro ng basketball at naki-alam ang dalawang biktima at suspek na pulis sa away ng dalawang grupo na nauwi sa pamamaril nito sa magkapatid.,Aabot sa labing apat na basyo ng bala at isang slug mula sa kalibre .9mm na baril ang natagpuan sa pinangyarihan ng krimen.",,
12-ANYOS ‘WARRIORS’ HINUHUBOG NG SAYYAF,C,"Inihayag kahapon ni incoming peace adviser Jesus Dureza na gumagamit ng 12-an­yos na kabataang lalaki ang mga bandidong Abu Sayyaf Group (ASG) para bantayan ang kanilang mga bihag at mga kasapi nila sa mga lugar sa Min­danao para sa kanilang proteksyon.,Sinabi ni Dureza, nalaman niya ito matapos makapanayam si Maritess Flor, ang Pinay na bihag ng mga bandido na pinalaya kamakailan lamang, at sinabing binabayaran ang mga kabataang lalaki para magbantay.,Sabi ni Maritess, “Sir, may mga bata pa ru’n na gumagwardya sa amin na may mga baril, 12 years old. Tapos kinakausap niya eh they have no o­ther life they know, they don’t have schools there, they don’t have facilities, they’re just poor, nakikibahagi sila kung may kita ‘yung mga kidnappers,” sabi pa ni Dureza.,Matatandaang kamakailan lamang ay pinalaya na ng kanyang abductors si Flor at ito ay unang nasa pangangalaga ni Sulu Gov. Abdusakur Tan.,Si Flor ay kabilang sa apat na dayuhang sina Norwegian national Kjartan Sekkingstad; dala­wang Canadian nationals na sina Robert Hall at John Ridsdel na dinukot noong Setyembre 2015 sa isang resort sa Samal Island, Davao del Norte.,Bago palayain si Flor, pinugutan ng ulo ng mga bandido ang dalawang Canadian nationals na sina Hall at Ridsdel matapos hindi makapagbayad ng hinihi­nging P300K ransom.",,
"‘Wag lang tulak, adik… Habulin din ang rapists!",C,"Hinamon ng grupo ng mga kababaihan sa Kamara si incoming Philippine National Police (PNP) Director General Ronald ‘Bato’ dela Rosa, na tugisin din ang mga rapist sa hanay ng PNP, Armed Forces of the Philippines (AFP) at mga sibilyang sex offenders.,“Not just drugs, run after rapists, abusers in uniform, too,” ani Gabriela partylist Rep. Emmi de Jesus upang mabigyan ng katarungan ang mga kababaihan na ginahasa umano ng mga pulis at militar.,Ayon sa lady solon, mayroong mga rape cases na kinasasangkutan ng pulis at military simula noong 2012 kabilang na rito ang kaso ng 13-anyos na batang babae na ginahasa umano ng isang police sa Valenzuela City noong nakarang linggo lamang.,“Napakaraming mga kaso ng pang-aabuso kung saan inabswelto ang mga pulis at sundalo lalo na nang ipatupad ng gobyernong Aquino ang Oplan Bayanihan. May mga kabataan at kababaihan ding nahuhuli sa kasong bagansya at paglabag sa curfew na madalas nabibiktima ng kapulisan,” ani De Jesus.",,
DUGO DUMALOY  SA HOSTAGE DRAMA,C,"Dead-on-the-spot ang isang holdaper makaraang makipagbarilan sa mga pulis nang holdapin at i-hostage nito ang da­lawang kababaihan kahapon sa Muntinlupa City.,Hindi pa matukoy ang pagkakilanlan ng biktima na nagtamo ng bala sa dibdib. Samantala, nakilala naman ang hinoldap at hinostage nitong sina  April Depasu­cat, 26, dalaga, taga Parañaque City at Rodelisa Villanueva, 42, ng Santa Rosa City, Laguna.,Sa report mula sa tanggapan ni Muntinlupa City Police Sr./Supt. Nicolas Salvador, naganap ang insidente alas-8:55 ng umaga sa East Service Road, Brgy. Cupang, Muntinlupa.,Sinasabing habang nagpapatrulya ang mga pulis sa naturang lugar, isang concerned ci­tizen ang nagbigay-impormasyon ukol sa nagaganap na holdapan sa  lugar.,Agad namang rumes­ponde ang mga pulis at nalamang hinoldap si Depasucat. Nang mamataang papatakas ang suspek sakay ng isang tricycle ay agad itong hinabol.,Nang malaman ng suspect na hinahabol siya ng mobile patrol, tu­malon ito mula sa sinasakyang tricycle at biglang suma­kay sa isang pampasaherong jeep. Dito ay hinostage ang pasaherong si Villa­nueva bilang human shield.,Pinakiusapan ito ng mga pulis na palayain si Villanueva ngunit lalo nitong tinutukan ng baril sa leeg. Kalaunan ay pinakawalan din nito ngunit muli itong tumakas kaya patuloy itong hinabol ng mga pulis. Gayunma’y pinaputukan nito ang mga tumutugis sa kanya.,Dito na nagkaroon ng palitan ng putok at sa kasamaang palad ay tinamaan ang suspek na ikinamatay nito.,­",,
‘Joint task force’ kasado kontra Abu Sayyaf,C,"Sa pagdukot ng Abu Sayyaf sa pitong manlalayag na Indonesian nationals, ikinasa ang ‘Joint Task Force Tawi-tawi” upang harangan ang nabigasyon patungong Indonesia at Malaysia at maging puspusan din ang opensiba laban sa bandidong grupo.,Ayon sa spokesperson ng Western Mindanao Command (Wesmincom) na si Major Filemon Tan Jr., tinutugunan nila ang isyung ito.,“Mayroon po tayong ilang mga constrain sa mga kailangang pagtuunan ng pansin na atin namang nakilusan bago pa man nangyari ang pangingidnap. Nag-request na po tayo sa higher headquarters na dagdagan ang sea trap para patrolyahan ang area na iyan,” pahayag ni Tan sa panayam sa kanya sa radyo nitong Martes.,Kakulangan umano sa logistics kung bakit muling nakapamihag ang naturang bandido.,“Na-commit na natin kung anong pwersa ang mayroon tayo. Sadyang we have limitations also kung alin mang mako-cover nating area… Ikumpara na lang po natin sa mga patrol car ng pulis. Kung halimbawa iko-cover mo ay buong Maynila pero if you had only a certain number of patrol cars then with limits ang operation,” paliwanag pa ni Tan. “Ini-commit na natin kung anong pwersa ang mayroon tayo. Iyun nga lang, sa laki ng area talagang hindi po natin mako-cover ang lahat. Pero hindi natin iyan pinababayaan sapagkat gumawa na rin tayo ng hakbangin bago mangyari itong another kidnapping na ito.”,Patungong Cagayan de Oro ang mga bihag nang dukutin ng Abu Sayyaf, ayon sa report ng Wesmincom. Tinatayang P230 milyon ang hinihingi kapalit ng kanilang kalayaan.",,
"17-anyos, minolestiya ng among Intsik",C," Isang Chinese national ang inaresto ng pulisya matapos itong ireklamo ng isang 17-anyos na babae ng pangmomolestiya sa bayan ng Sindangan sa Zamboanga del Norte.,Kinumpirma ito kahapon ng pulisya at kinilala ang akusado na si Yanhuang Zhang Xie, 23, na dinakip nitong Hunyo 26 sa Brgy. Datu Tangkilan na kung saan ay nagtangka pa itong tumakas.,Ayon sa reklamo ng biktima, nilamas umano ni Yanhuang, mula sa Xiamen, China, ang dibdib at puwitan ng babae.,Sa sumbong ng babae, namamasukan umano ito sa tindahan ni Yanhuang at isinama siya sa bahay ng suspek upang paglinisin ng kuwarto at nagulat na lamang ito nang big­lang nilamas ng dayuhan ang kanyang suso at puwet kung kaya’t agad itong humingi ng saklolo sa tiyahin at agad nagsumbong sa pulisya.,Hindi naman mabatid kung naabisuhan ba ng Department of Foreign Affairs (DFA) ang Chinese embassy.",,
Estudyante kritikal sa pamamaril sa Calamba City,C,"Kritikal ang isang 20-anyos na estudyante makaraang pagbabarlin ito ng ‘di nakilalang suspek sa Barangay Uno, Calamba City, Laguna kamakalawa ng gabi.,Kinilala ni Supt. Fernando Ortega, hepe ng Calamba Police, ang biktima na si Ridge Allan, 2nd year HRM student ng STI Calamba College, at residente ng Sta. Rosa City.,Batay sa imbestigasyon ng Calamba police, dakong alas-7:50 ng gabi, katatawid lang ng biktima sa kalsada kasama ng kanyang mga kaklase nang pagdating sa kabilang side ay binaril ito ng suspek.,Mabilis na tumakas ang suspek matapos ang pamamaril na sumakay sa isang naghihintay na motorsiklo.,Agad namang isinugod sa ospital ang biktima na ngayon ay nasa kritikal na kondisyon sa ospital.,Motibong love triangle at alitan sa part time job nito bilang receptionist sa isang Language School ang tinitingnan motibo ng pulisya sa krimen.",,
Kilu-kilong shabu ibiniyahe sa bus,C,"Sa halip na bomba,  kilu-kilong pinaniniwalang shabu ang nadiskubre sa loob ng isang pampasaherong bus sa Pasay City kamakalawa ng hapon.,Sa impormasyon mula kay Pasay City Chief Sr./Supt. Joel Doria, pasado alas-4:40 ng hapon nang may tumawag sa kanilang tanggapan ukol sa umano’y bomb threat sa may terminal ng Grand Courier Davao Bus sa may EDSA Malibay, Pasay City dahilan upang rumes­ponde ang mga awto­ridad.,Sa pagresponde, sa halip na bomba ang hanapin, kilu-kilong shabu ang nakita ng mga ito mula sa isang itim na bag na iniwan sa loob ng bus na may plakang MVM-991 na sinasabing iniwan umano ng isang hindi pa matukoy na lalaki. Tinatayang anim na kilong shabu ang nakuha sa loob ng bag na nagkakahala­ga ng P30M.,Paniwala pa ni Doria, maaring iniwan na lamang ang bag nang nagdala nito nang makitang maraming  pulis ang dumating na rumes­ponde sa sinasabing bomb threat ito’y dahil sa  takot na siya ay mahuli sa kanyang dala-dalang droga.,Patuloy pang nagsasagawa ng follow-up investigation ang pulisya ukol dito partikular ang pagkakilanlan ng nag-iwan ng naturang bag na naglalaman ng kontrabando.",,
"Bahay ni Bise, binomba",C," Dalawang katao ang sugatan matapos pasabugan ng dalawang beses ng mga di-kilalang salarin ang bahay ni Tabuan Lasa Vice Mayor Samir Manisan sa Basilan province sa Muslim autonomous region sa Mindanao.,Wala sa kanyang bahay si Manisan nang maganap ang pagsabog nitong Lunes ng gabi ngunit nadale naman ang dalawang menor-de- edad sa atake. Nabawi rin ng pulisya ang dalawang safety lever at pin ng MK2 grenade sa nasabing lugar.,Hindi pa mabatid kung ano ang motibo sa atake o kung ito ba ay may kinalaman sa pulitika o clan war. Walang umako sa atake ngunit naka-alerto ngayon sa Basilan – na kilalang kuta ng Abu Sayyaf – dahil sa naturang pagsabog.,Dalawang lalaki umano na nakasakay sa isang motorsiklo ang nakitang humaharurot mula sa labas ng bahay ni Manisan bago ang pagsabog.,Hindi naman nagbigay ng pahayag si Manisan sa naganap.",,
43 patay sa Yemen bombings,C,"Umakyat na sa 43-katao ang nasasawi dahil sa naganap na magkakasunod na pagpapasabog sa bansang Yemen.,Ayon sa ulat, ang magkakahiwalay pero planadong pagsabog ay inako ng Islamic State (IS) sa tatlong lugar sa southern port sa lungsod ng Mukalla.,Maliban sa mga nasawi ay 15-katao ang nasuga­tan dahil sa pagsabog kung saan isinabay sa paghahanda ng mga sundalo at security personnel para sa isang araw na fasting dahil sa Ramadan.,Isinagawa ng militanteng grupo ang pag-amin sa pamamagitan ng kanilang website.,Base sa ulat, dalawang suicide bombers at isang militante ang pag-atake sa Mukalla kung saan tinarget ng IS ang mga intelligence offices, army barracks at checkpoints ng mga sundalo.,Isang bomba ang itinago sa kahon ng pagkain na dinala sa mga sundalong nakatalaga sa checkpoint matapos ang Ramadan fasting habang ang isa pang IS ay ina­take ang isang istasyon ng pulisya.",,
Batangas bank nilimas,C,"Tila mga anay na gumapang sa drainage system ang mga kawatan, bago binutas ang flooring ng Mount Carmel Rural Bank Inc. sa President Jose P. Laurel St., National Highway sa bayan ng Malvar Batangas at tuluyang nilimas ang mga pera at kagamitan ng bangko.,Napag-alaman sa ibinigay na pahayag ng mga empleyadong sina Danilo Naparan at Venancio Isabedra sa Malvar Municipal Police St ation, mag-a-alas-otso ng umaga kahapon nang buksan nila ang bangko, at laking gulat nila ng makita ang butas na flooring nito.,Nabatid na niransak ng hindi bababa sa tatlong suspek ang security device ng bangko at puwersahan ding binuksan ang mga tellers drawer at cash vault, kung saan nakulimbat ang humigit kumulang sa 300,000 at iba pang mahahalagang gamit.,Inamin naman ni Gemma Yapbuan-Kalaw, Bank Branch Manager, na may ‘technical problem’ ang mga nakakabit na security device sa paligid ng bangko kahit bago pa man ito sinira ng mga suspek.",,
NCRPO cops reresbak sa pulis-Bulacan,C,"Magsasampa ng kasong kriminal at administratibo ang National Ca­pital Region Police Office (NCRPO) anumang araw ngayong linggong ito laban sa ilang kagawad ng Regional Police Office 3 (RPO 3) partikular ang nakabase sa Bulacan makaraang mabulilyaso ang kanilang pag-aresto umano sa dalawang bigtime drug pusher bunga ng police checkpoint sa DRT Highway, Brgy. Tarcan, Baliwag, Bulacan kamakailan.,Sa impormasyong nakalap ng Abante, sasampahan ng NCRPO ng sandamakmak na kaso ang kapulisan na nakabase sa Central Luzon dahil na­bigo ang NCRPO Regional Anti-Illegal Drug-Special Operation Task Group (RAID-SOTG) na madakip ang dalawang shabu pusher na lulan ng isang behikulo nang makalagpas ito sa inilatag na police checkpoint ng Baliwag Police sa DRT Highway Barangay Tarcan, ­Baliwag habang ­hinarang ang silver Mitsubishi Montero Sports na sasak­yan ng mga police asset.,Bukod pa rito ay na­bigo ring ibalik ng opera­tiba ng PRO 3, partikular ng Regional Special Ope­ration Group (RSOG) at Regional Police ­Public Safety Company (PPSC) ang milyong pisong marked money, mobile phones, mga alahas at personal na kagamitan ng NCRPO cops at kanilang police assets na nasa loob ng kanilang mga sasak­yan matapos padapain at posasan ang mga ito.,Nauna ng nagsampa ng kasong Obstruction of Justice ang kapulisan sa Central Luzon sa Bulacan Prosecutors Office-Malolos City noong Biyernes laban sa 12 NCRPO cops.",,
Holdaper ‘di umubra sa mag-inang bibiktimahin,C," — ­Kalaboso ang isang 31-anyos na tricycle driver makaraang maigupo ng mag-inang pinagtangkaang holdapin nito noong Linggo ng gabi sa may ­Purok Riverside sakop ng Brgy. Bago sa bayang ito.,Sa ulat na ­nakarating sa tanggapan ni P/Sr. Supt. Manuel Cornel, Nueva Ecija police director, nakilala ang ­naaresto na si Cezario Diaz Madrid, residente ng Brgy. Gulod, sa bayang ito.,Lumitaw sa pagsisiyasat ni SPO2 Michael Cruz Sarangaya na dakong alas-10:00 ng gabi habang ­abala sa pag-uurong si Anna Marie Langcay ­Guilas, 42, negosyante, ay biglang pumasok ang salarin na armado ng itak.,Sinakal pa umano ang ginang at pinipilit ng salarin na ilabas nito ang napagbentahan sa kanilang tindahan.,Nang marinig ang ka­guluhan ay sumaklolo ang anak na si Rozel, 13-anyos, at nakipagbunong agawin ang itak.,Hanggang nakatiyem­po ang ginang na naka­kuha ng basyong bote ng softdrink at ipinukpok sa ulo ni Madrid at ipinaaresto ito sa mga bantay ba­yan.",,
"2 todas, 6 arestado sa pot session",C,"Todas ang ­dalawang katao habang arestado ang anim pang kasamahan ng mga ito, maka­raang makaengkuwentro ng mga intel operatives ng Bacoor Component Police Station sa Cavite, kamakalawa ng gabi.,Sa ipinadalang ulat ni Cavite Police Director S/Supt. Eliseo DC Cruz, nabatid na nasawi sa ­palitan ng putok ang isang @ Totoy at isang @ ­Onyok, habang dinakip naman ang mga ka-pot session nilang sina Saturnino Majeco y Tidoy @ ­Bebot, 55; Remigio Antillon Jr. y Brosas, 48; ­Joshua Miguel y Mammuad, 22; Miguelito Señadan y Qoite, 28; Robert Rabang y Bagusan, 32; at Charlie Villegas y Ulito, 33.,Napag-alaman na ikinasa ang buy bust operation dakong alas-10:00 ng gabi sa Camella Springville Molino 3, kung saan nakabili ang poseur buyer ng P700 halaga ng shabu. Dito na nagkabulagaan nang makilala ng isa sa mga suspek ang asset ng parak at nagsimulang uma­lingawngaw ang putukan.,Bulagta sina @ Totoy at @ Onyok na armado ng cal. 45 at cal. 38 na kargado ng mga bala. Narekober din ang 5 plastic sachet ng shabu na tina­tayang may timbang na 5.6 gramo at samu’t ­saring drug parapher­nalia.",,
400 drug user swak sa ‘Oplan Pagbabago’,C,"Tagumpay ang paglu­lunsad ng ‘Oplan Pegsambi’, na sa salitang Tagalog ay ‘Oplan Pagbabago’ na ipinatutupad sa Sultan Kudarat sa Maguinda­nao, kasunod ng patuloy na pagtaas ng bilang ng mga sumusukong drug dependents dito.,Base sa talaan ng Maguindanao Police, sa Ezperanza Police pa lamang ay umabot na sa mahigit 400 na mga positibo sa iligal na droga ang sumuko sa loob lamang ng dalawang araw.,Ayon kay Insp. Ian Makatangay, deputy chief of police ng Esperanza halos kalahati sa mga sumuko sa kanilang himpilan ay mga menor de edad na pawang gumagamit ng iligal na droga.,“Natutuwa naman kami dahil suportado kami ng mga magulang. Sinama­han pa nga ng kani-kanilang mga magulang ang mga menor de edad na sumuko sa aming himpilan,” wika ni Makatangay.,Samantala, sa bayan naman ng Isulan, Sultan Kudarat, umabot sa 195 ang sumukong drug dependents.",,
Patay sa bugbog ng taumbayan,C,"Matinding bugbog, taga at tama ng punglo sa katawan ang tinamo ng isang umano’y serial rapist matapos pagtulungan ng taumbayan sa Madalag, Aklan.,Hindi na umabot pa nang buhay sa Aklan Provincial Hospital si Abonjo Ninofranco, 46, ng Sitio Nailong, Brgy. Mamba, sa nasabing bayan.,Sa imbestigasyon ng Madalag Police, habang pinaghahanap ng mamamayan ang suspek mula sa tatlong magkakatabing bayan, namataan nila ito na nakatambay.,Dito na sumiklab ang galit ng taumbayan at kinu­yog si Ninofranco, pinagtulungang bugbugin at hindi pa nakuntento ay pinagtataga at pinagbabaril pa hanggang sa mamatay.,Batay sa rekord ng pulisya, halos apat na estu­dyanteng kababaihan sa lugar ang sinasabing ginahasa ng suspek na kanyang hinaharang habang dumadaan sa kagubatan.,Nalaman din sa rekord na ilan pa sa mga kasong kinakaharap nito ay attempted parricide at arson na isinampa ng kanyang misis matapos na sunugin ang kanilang bahay.",,
DI patraidor na pinatay sa Albay,C,"Patay ang isang dance instructor (DI) matapos itong saksakin sa likurang bahagi ng ulo ng isang 57-anyos na lalaki sa isang gimikan sa Barangay Culiat sa ba­yan ng Daraga, Albay kahapon ng madaling-araw.,Sa kasalukuyan ay ina­alam pa ng pulisya ang motibo ng pamamaslang sa biktimang nakilalang si Jesus Londonio, 43, isang dance instructor at residente ng P-3 Barangay Maroroy ng nabatid na bayan.,Samantala, ­nadakip naman sa ­isinagawang hot pursuit operation ng pulisya ang suspek na nakilalang si Eugenio Toralde Jr., residente ng relocation site Barangay Culiat ng bayang ito.,Sa inisyal na ulat ng Daraga PNP, naganap ang insidente dakong alas-12:40 ng madaling-araw sa beer plaza habang nakaupo ang biktima nang lapitan ito ng suspek mula sa likurang bahagi at saksakin ito sa ibabang bahagi ng tainga.,Matapos ang pana­nak­sak ay mabilis na tumakas ang suspek subalit dahil sa nakilala ito ng ilang nakasaksi ay agad itong nadakip.",,
Tulak sa Quezon pinatahimik,C,"Isang 32-anyos na la­laki na umano’y sangkot sa illegal drug trade ang pinagbabaril at napatay ng ‘di nakilalang suspek sa Brgy. Malabanban Sur, Candelaria, Quezon kamakalawa ng gabi.,Batay sa report ng Candelaria Police, dakong alas-siyete ng gabi, nakatayo sa harap ng bakery ang biktimang si Argel Hombre, tubong Metro Manila at residente ng Sitio Tondo, Brgy. Sta. Catalina Norte, nang dumating ang suspek at malapitang pagbabarilin ito gamit ang .9mm na baril.,Nagtamo ng mga tama sa iba’t ibang baha­gi ng katawan ang biktima at namatay noon din.,Mabilis na tumakas ang suspek na sumakay sa isang naghihintay na motor­siklo na minama­neho ng kasabwat nito.,Ayon sa pulisya at sa mga kabarangay ng biktima, naaresto na ito dati sa pagtutulak ng droga noong August ng nakaraang taon, subalit nitong makalaya ay ipinagpatuloy ang ilegal na gawain.",,
"Pulis, 68 pa timbog sa drug bust",C,"Apat na katao kabilang ang isang pulis na nakatalaga sa Bulacan ang naaresto ng Manila Police District-Police Station 2 (MPD-PS2) sa isang buy-bust operation sa Tondo, Maynila.,Ang mga naaresto ay kinilalang sina PO1 Mark John Azarcon, 33, walang asawa, PNCO at nakata­laga sa Drug Enforcement Unit ng Obando Bulacan, Police Station  at residente ng 1018-B Hermosa St., Tondo, Maynila; Percy Tiatco, 19-anyos; Reynaldo Discipulo, 33, kapwa nakatira sa Yakal St., Tondo, Maynila at Fidelito Doctolero, alyas Tonton ,35, residente ng 1217.,Nakumpiska sa mga suspek ang limang pi­rasong plastic sachet na hinihinalang shabu na may street value na P30K; P24K cash, buy- bust money na P1,000 at iba’t ibang drug pa­raphernalias.,Samantala, 64 katao pa ang naaresto ng MPD sa isinasagawa nitong One Time Big Time Operation kontra iligal na droga.,Ipinaliwanag naman ni MPD District Director PC/Supt. Rolando Nana na ang mas pina­lawak na kampanya laban sa mga nagbebenta ng iligal na droga ay bahagi ng direktiba ni Manila Ma­yor Joseph Estrada.",,
"Notoryosong kriminal, napatay sa Zambo",C," — Patay ang isang notoryosong drug pusher at kriminal matapos itong makipagbarilan sa mga parak sa Zam­boanga City na tumutugis sa kanya dahil sa pagpaslang nito sa isang sibilyan.,Nakilala ang kriminal na si Herbert Toralba, at napatay ito noong Sabado ng umaga sa Barangay Ayala na kilalang lungga ng mga drug addict at pushers sa Zamboanga.,Sinabi ng pulisya na pinatay ni Toralba si Ronnie Baylon, sa naturang lugar kung kaya’t tinugis ito ng grupo ni Sr. Insp. Karib Muharram kasama ang mga opisyal ng barangay sa pa­ngunguna ni Kagawad Alex Macapili.",,
29M drug addict — UN,C,"Iniulat ng United Nations (UN) na aabot na sa mahigit sa 29 milyon katao ang mga nalululong sa ipinagbabawal na gamot sa buong mundo.,Sa inilabas na datos ng UN Office on Drugs and Crime (UNODC), kasabay ng International Day Against Drug Abuse and Illicit Trafficking, kabilang sa mga ipinagbabawal na gamot na inaabuso ay ang opiates­, cocaine, cannabis, amphetamine-type stimulants (ATS) at ang bagong psychoactive substances (NPS).,Nakasaad din sa nasabing ulat, na aabot sa 250 milyon katao na nasa edad 15-anyos at 64-anyos ang gumagamit ng anumang uri ng droga noong 2014.,Ngunit sa kasalukuyang taon ay naitala na ang 29 milyong katao ang nakakaranas ng drug use disorders na mas mataas sa 27 milyon na naitala sa nakalipas na taon.",,
CRIMINOLOGY GRAD NAGBARIL SA SARILI,C,"Dahil sa umano’y hindi matanggap na kabiguan matapos na makipag-break ang kanyang girlfriend, kung kaya’t nagawang wakasan ng isang binatang Criminology gra­duate ang buhay nito sa pamamagitan nang pagbaril sa kanyang sarili sa bahay ng kanyang kaibigan sa Novaliches, Quezon City, kahapon ng umaga.,Dead on the spot sanhi ng tinamong tama ng shotgun sa kanyang dibdib ang biktima na kinilala ni PO3 Julius Raz, ng Criminal Investigation Detection Unit (CIDU) ng Quezon City police District (QCPD) na si Jhun Opiniano y Velasco, 24, tubong Pangasinan at kasalukuyan nakatira sa No. 12-Trinidad St. San Antonio Subdivision, Brgy. Nagkaisang Nayon, Novaliches ng nasabing lungsod.,Ayon kay PO3 Raz, dakong alas-siyete ng umaga nang magpakamatay ang biktima sa bahay ng kanyang kaibigan na nagngangalang Diosdado Ocampo, sa Block 1 , Lot 2, Molave, Ribesco Road, Brgy. Nagkaisang Nayon, Novaliches.,Base sa naging pahayag ni Ocampo kay PO3 Raz, bago ang insidente ay dumating ang kanyang kaibigan sa kanila dakong alas-sais ng umaga para lang umano magpalipas ng oras at kasabay nito ay pinagsabihan si Ocampo na huwag nang sabihin sa kanyang pamil­ya na pumunta siya sa kanila.,Dahil dito ay sanda­ling lumabas ng kanilang bahay si Ocampo habang nasa loob ang biktima subalit ilang sandali pa ay umalingawngaw ang isang malakas na putok ng baril na nagmumula sa loob ng bahay.,Mabilis naman pumasok si Ocampo para tingnan at halos hindi ito makapaniwala ng makitang nakabulagta na ang duguan biktima.,Nakita rin sa pagitan ng mga hita ng biktima ang ginamit nitong improvised shotgun.,Lumilitaw din sa imbestigasyon ni P03 Raz, base sa naging pahayag ng kapatid ng biktima na si Jocelyn na una na rin umanong nagtangkang magpakamatay si Opinia­no dahil sa dinaranas nitong depression mula nang makipaghiwalay ang umano’y girlfriend ng biktima.",,
7-anyos sapul ng ligaw na bala,C,"Nasawi ang isang 7-anyos na batang babae makaraang atakehin ng grupo ng mga komunistang bandido ang isang barangay sa Bacuag, Surigao del Norte noong Hunyo 23, base sa ipinarating na ulat sa Camp Aguinaldo kahapon.,Base sa report ni Lt. Col. Rico Amaro, commander ng 30th Infantry (PYTHON) Batta­lion ng Philippine Army (PA), natutulog sa loob ng kanilang bahay ang biktimang si Cristel Mae Aguilar, 7, nang tamaan ng bala sa katawan mula sa pagpapaputok ng baril ng mga lumusob na grupo ng mga bandido sa Barangay Payapag, Bacuag.,Nagkataon naman positibo sa lugar ang mga tauhan ng Peace and Development Team (PDT) ng 30th Infantry (PYTHON) Battalion na nagsasagawa ng peace and development activities, kaya naipaglaban ng mga ito ang mga residente sa lugar hanggang umatras sa tuluyang paghahasik ng gulo ng mga bandido.,Dinatnan ng militar ang magulang ng nasa­wing bata na umiiyak habang hawak ang anak na tinamaan ng pung­lo sa pagpapaputok ng mga bandido na labis din nilang ikinalungkot.",,
Maguindanao politicians sabit sa droga?,C," –– Isa sa mga staunch supporter at campaigner ng natalong presidential candidate na si Esmael Mangudadatu, ang gobernador ng Maguin­danao, ay nag-sumite umano kay President-elect Rodrigo Duterte ng lista­han ng mga pulitikong may kaugnayan sa droga sa kanyang lalawigan.,Inilahad ito ni Mangudadatu, na miyembro ng Liberal Party, sa kanyang oath-taking kahapon sa bayan ng Buluan.,Ngunit tumanggi naman si Mangudadatu na pangalanan ang mga pinagbibintangan niya sa kanyang listahan.,Hindi naman sinabi ni Mangudadatu kung paano niya papatunayan ang mga bintang o kung kasama ba sa talaan ang mga kalaban nito sa pulitiko, partikular ang angkan ng Ampatuan, na kasalukuyang may mga posisyon sa Maguindanao.,Isa ang Maguindanao sa sinasabing pinagmumulan ng iligal na droga sa Mindanao, partikular ang shabu, at malaki ang hinala na may laboratoryo doon.,Hindi rin sinabi ni Mangudadatu kung paano niya naibigay kay Duterte ang listahan. Marami sa mga campaigners ni Roxas ang ngayon ay bumabalim­bing na at lumipat na sa kampo ni Duterte.,Naunang nagbanta si Duterte sa mga drug lords na lilipulin sila kung hindi titigil sa pagkakalat ng droga.",,
ANAK NI DAWN MUNTIK SA KIDNAP,C,"Muntik umanong madukot ang anak na babae ng aktres na si Dawn Zulueta at Davao del Norte Rep. Antonio Lagdameo, subalit, napigilan ito ng mga kasama ng bata dahilan para kuma­ripas ng takbo ang suspek.,Ayon kay Rudolf Jurado, abogado ng mga Lagdameo, ang tangkang pagdukot ay naganap nitong Miyerkules sa labas ng paaralan ng bata sa Makati City.,“Mabuti na lang may kasama ‘yung bata. Hindi naman security detail wala namang security details, kasama lang ng bata. Naunahan lang, nahawi ‘yung lalaki tsaka tumakbo na ‘yung lalaki,” ani Jurado.,Bunsod nito, nagpa­saklolo sa National Bureau of Investigation (NBI) ang mag-asawang Lagdameo dahil umano sa nangyari sa kanilang anak kasunod umano sa mga natatanggap nilang banta sa kanilang pamil­ya.,Sa pamamagitan ni Jurado ay humingi ng tulong sa NBI ang mag-asawa para maimbestigahan ang mga natatanggap na pagbabanta sa mambabatas sa pamamagitan ng text messages.,Una umanong binalewala ng mag-asawa ang mga text na iyon dahil nangyari ito noong panahon ng eleksyon, at inaasa­han nila na kapag natapos na ang halalan, titigil na rin ang mga banta pero patuloy pa rin ang pagtanggap nila ng pagbabanta.,Nalaman na nakita rin ang ilang lalaki  na sakay ng isang Toyota Innova na kinukunan ng litrato ang isa sa mga anak nina Zulueta, habang apat na lalaking sakay ng da­lawang motorsiklo naman ang nagtanong sa schedule ng aktres habang nasa shooting ito ng pelikula sa Laguna.,Aalamin ng NBI kung konektado ang mga bantang natanggap ni Lagdameo sa tangkang pag-dukot sa kanilang anak, pati na sa mga sasakyang madalas na tumitiktik sa kanilang tahanan.",,
Lemery encounter:  Carnapper timbuwang,C,"Nauwi sa pagka­ma­tay ng isa sa dala­wang karnaper na nakaeng­ku­­wentro ng mga ele­mento ng Lemery Muni­cipal Police Station sa Batangas, ang dapat sa­na’y entrapment ope­ration kamakalawa ng gabi, kung saan tuluyan namang nakatakas ang isa pang suspek.,Nabatid ng Abante sa ipinadalang ulat ng Batangas Police Pro­vin­cial Office, da­kong 9:45 ng gabi nang masabat ng mga awtoridad sa Brgy. Malinis ang dalawang hindi pa na­ki­kilalang kar­­naper, bun­­sod ng mga natanggap nilang impormasyon hing­gil sa laganap na insidente ng motornapping.,Sakay ng kinarnap na Yamaha MIO (8925 WW) at isa pang single motorcycle na walang plaka ang dala­wang suspek nang maki­pag­barilan sa mga pulis, bunga nito’y bumulagta ang suspek na sakay ng karnap na motor, habang nakasibad naman ang isa pang karnaper.,Narekober sa en­counter scene ang cal .45 na kargado ng tatlong live ammo at ang karnap na motor, deklarado namang dead-on-arrival sa Batangas Pro­vincial Hospital ang bu­mulagtang suspek.",,
"Gapan robbery…4 na establishments, 1-gabing tinuhog",C," — Apat na establisimiyento ang sunud-sunod na nina­kawan makaraang gami­tan ng bolt cutter noong Biyernes ng gabi sa may ground floor ng Divina Pastora Building, E. Ja­cinto St., Brgy. San Lo­renzo sa lungsod na ito.,Sa ulat ni P/Supt. Peter Madria kay City Mayor-elect Emerson Pascual, kabilang sa mga nanakawan ang Cafe La Tea, pag-aari ni Lawrence Manalaysay Danao, 36 ng Brgy. Sole­dad, Sta Rosa, Nueva Ecija; House of Sizzling na pag-aari ni Jocelyn Trinidad Simon, 34, residente ng Brgy. San Lorenzo; R and R Bistro Café na pag-aari ni Renelyn Padilla Maniquiz, 42, residente ng Brgy. Las Piñas, Peñaranda, Nueva Ecija at ang Netabites Internet Café na pag-aari ni Mercedes De Guzman Leonardo, 68, residente ng Del Corro Street, Brgy. San Lorenzo., Pawang putol ang mga padlock ng mga roll-up door ng mga puwesto noong matuklasan ang nakawan.,Aabot sa Php31, 800.00 ang natangay sa Caffe La Tea; Php 3,500.00 cash sa House of Sizzling; Php300.00 cash sa R and R Bistro Café at Php600.00 cash at dalawang Samsung tablet na may halagang Php 5,000.00 ang natangay sa Netabites Internet Café.,Sa imbestigasyon ni PO3 Edmer Portillo may mga latent prints ang nakuha at isinumite sa Nueva Ecija Provincial Crime Laboratory Office (NEPCLO) sa Caba­na­tuan City para masuri.",,
"Robbery/drug pusher suspect, bumulagta sa Calamba",C,"Patay ang isang wanted sa batas matapos makipagbarilan sa mga pulis sa Calamba City kamakalawa ng gabi.,Kinilala ni Calamba City Chief of Police Sr/Supt. Fernando Ortega ang suspect na si Jonas Alcaraz.,Ayon kay Ortega, dakong alas-11:00 ng gabi ay maghahain sana ng warrant-of-arrest ang mga pulis sa hideout ng suspect sa Brgy. Lingga, Calamba City pero pina­putukan nito ang mga alagad ng batas.,Napilitan ang mga pulis na gumanti ng putok na ikinasawi ng suspect.,Ayon pa kay Ortega, ang suspect ay may standing warrant na ipi­na­labas ni Judge Cesar Buenagua of RTC Br 37 dahil sa kasong robbery.,Narecover mula sa suspect ang isang Colt .45 pistola at dalawang sachet ng shabu.",,
3 mag-uutol sapul sa ambus,C," — Dalawa ang nasawi sa tatlong magkakapatid na tinambangan ng mga hindi nakikila­lang salarin noong Huwebes ng umaga sa kahabaan ng Cabanatuan-Carmen Road sakop ng Brgy. San Juan sa bayang ito, na ipinapalagay na may kaugnayan sa droga.,Sa ulat na nakalap sa tanggapan ni P/Sr. Supt. Manuel Cornel, Nueva Ecija police director, nakilala ang mga nasawi na si Armando Marcos Villaviza at kapatid na si Arnold at ang tanging nabuhay na si Vergel Marcos Villaviza na nagtamo ng tama ng baril sa braso.,Lumitaw sa pagsisiyasat na dakong alas-10:28 ng umaga sakay ang tatlo ng kotse galing umano sa hearing sa Regional Trial Court Branch 25 sa Cabanatuan sa kasong may kaugnayan sa droga na kinakaharap ni Arnold na nakatalang number one sa ‘Lambat Sibat Priority Target List’ sa Nueva Ecija.,Bigla umanong hinarang ng mga hindi nakilalang riding-in-tandem ang mga biktima at pinaulanan ng putok saka mabilis na nagsitakas.,Umabot sa 31 basyo ng bala para sa cal. 5.56 ang narekober ng SOCO team sa lugar ng pinag­tambangan.,Una nang nagsagawa ng raid ang mga pulis sa tahanan ng mga biktima na humantong sa pagkamatay ng isa nilang kasama habang nakatakas naman si Arnold.",,
Istasyon ng pulis binato ng granada,C,"Nabulabog at naalarma ang mga awtoridad at ma­ging ang mga kalapit na residente matapos na hagisan umano ng granada ang isang police station sa Korona­dal City, South Cotabato, kamakalawa ng gabi.,Ayon sa report  dakong alas-11:50 ng gabi na magulantang ng isang malakas na pagsabog ang tagi­liran ng Tampakan Police Station sa nasabing lalawigan, subalit masuwerte umanong hindi  bumagsak  ang nasabing granada sa mismong loob ng nasabing police station kung kaya’t  nasuwerte rin walang nasugatan sa mga pulis na naka-duty.,Base sa report sa Camp Crame, ang nasabing insidente ay kinumpirma mismo ni P/Insp. Gerardo Dela Rosa, Officer-In-Charge (OIC) ng Tampakan PNP at sinabi nitong isang M79 grenade launcher  ang inihagis ng hindi pa kilalang mga suspek.,Patuloy na iniimbestigahan ang na sabing insidente at inaalam ng mga awtoridad kung sino ang  posibleng nasa likod ng paghahagis ng nasabing Granada at kung ano ang tunay  na motibo nang pagpapa­sabog.",,
"Pagkakasangkot ng pulis, brgy. officials at media sa droga, kakalkalin",C,"Mismong sa bibig umano ng nagsisukong sangkot sa droga lumabas ang mga impormasyon tungkol sa operasyon ng droga sa kani-kanilang mga barangay kung saan itinuturong pro­tector ang ilang pulis, barangay officials at maging ilang taga-media.,Sa ngayon, ayon kay Quezon City Police District Deputy Director for Operation P/S Supt. Joselito Esquivel na bina-validate ng QCPD ang mga nabanggit na impormasyon na ‘ikinanta’ umano nang nagsisukong drug pushers at users.,Napakalaki umano ng naitulong ng papasok na administrasyong Duterte sa kampanya ng droga.,Aniya, noon ay napakailap ng mga suspek sa droga, at malayo pa ang mga pulis sa isang area ay nagpupulasan na ang mga ito.,“Dahil na rin sa direksyon ng ating incoming President Rodrigo Duterte na all out war laban sa droga, ngayon po ay marami ang bo­luntaryong sumusuko at nagbibigay ng impormasyon hindi gaya noon,” ayon pa kay Esquivel.,Inaasahan nito na da­dagsa pa ang mga taong sangkot sa droga na bo­luntaryong susuko at darating sa kanilang himpilan.,Sa ngayon, may bilang na mahigit isang libo na ang mga nagsisuko sa kanilang tanggapan.",,
Tserman patay sa tandem,C,"Isang barangay chairman naman ang patay matapos na pagbabarilin ng dalawang kalalakihang lulan ng iisang motorsiklo habang sakay ang una ng kanyang minamanehong sports utility vehicle (SUV) kahapon ng umaga sa Lungsod ng Quezon.,Sa ulat ng Quezon City Police District (QCPD) Station V partikular na ni PSupt. Alex Alberto ay ganap umanong alas-7:15 ng umaga nang maganap ang insidente sa bahagi ng Quirino Highway na malapit sa Gate I ng La Mesa Dam, Brgy. Greater Lagro sa nasabing lungsod.,Sakay umano ng kanyang Toyota Fortuner na mag-isa ang biktimang si Edris Dumato, 56-an­yos, barangay chairman ng Barangay 188, Lungsod ng Caloocan nang big­la na lamang na paula­nan ng bala ng mga suspek.,Ayon sa mga nakasaksi sa insidente, bago pa man umano makarating sa nasabing lugar ay sinusundan na umano talaga ng mga suspek ang biktima at nang makakita nang pagkakataon ay doon na nila ito inover-take-an saka pinaulanan ng bala hanggang sa mapuruhan nila ito saka mabilis na nagsitakas.,Ayon naman sa anak ng biktimang si Edson Dumato ay wala naman umano silang nalalamang nakakaalitan o kaaway ang ama, hindi rin umano nila alam kung saan papunta ang ama ng umagang iyon na umalis ito ng bahay.,Samantala ay napag­alaman din mismo kay PS/Supt. Bartolome Bustamante na siyang hepe ng Caloocan City Police na kilala umanong big time drug lord sa Lungsod ng Caloocan si Dumato na nasa ilalim ng surveillance dahil na rin sa mga serye ng mga isinagawang raid sa mga drug dens sa tinaguriang Kalye Droga sa Tala, North Caloocan.,At karamihan umano ng mga nahuhuli doon ay itinuturong supplier nila si Dumato ngunit wala pang matibay na ebidensya na makakapagugnay dito kaya’t hindi ito basta-basta maaresto ng pulisya.",,
6 sa 13 dinukot na Indon sailors pinawalan,C,"Pitong Indonesian sailors na lamang ang bihag ng ilang armadong kalalakihan sa karagatang sakop ng Sulu Sea matapos palayain ang anim sa kabuuang labintatlong dinukot ng mga ito.,Ito ang kinumpirma ni Indonesian Foreign Mi­nister Retno Marsudi kung saan dalawang armadong grupo na sakay ng bangka sa sinasakyang tugboat na may kargang coal sakay ang 13 Indonesian crews ang napaulat na unang dinukot. “We got confirmation (yesterday) of an incident of kidnapping involving Indonesian crew of a ship,” sabi ni Marsudi.,Sinasabing anim sa 13 crew ang pinalaya at pa­balik na sa Indonesia habang pito ang ginawang hostage ng ‘di nakilalang armadong grupo.",,
Agri exec kinasuhan ng graft,C,"Labintatlong kaso ang itinambak ng Office of the Ombudsman laban sa isang opisyal ng Department of Agriculture (DA) dahil sa pamemeke ng dokumento.,Ang sinampahan ng patung-patong na kaso ay kinilalang si DA acting Director III Jose Balatucan Jr.,Umaabot sa 13 kaso ng falsification of public documents ang kinakaharap nito sa Sandiganba­yan matapos umanong palsi­pikahin ang 13 trip tickets gamit ang sasakyan ng gobyerno noong 2012.,“He (Balatucan) falsely stated in the trip tickets that he was the Regional Technical Director (RTD) for Research and Development. At one time, Balatucan and his wife used the vehicle without authority to go to the Davao International Airport,” ayon sa impormasyon ng Ombudsman.",,
"Erpat ng 3 kinulong na anak, lumantad",C,"Lumutang na ang ama ng tatlong batang ikinandado sa bahay at inabandona ng tatlong araw.,May ilang beses ding nagtangka ni Jose Medina, ama ng mga bata, na pasukin ang kanilang ta­hanan pero hinarang ito ng kapitbahay.,Walang tigil sa kaka­hagulgol si Medina, sa kanyang naging paglutang at pagharap sa kinauukulan upang ipaliwanag kung bakit kinandado ang magkakapatid sa kanilang bahay. Nagmamakaawa si Medina na mabawi ang mga anak lalo’t tumatanda na siya.,Paliwanag ni Medina, umalis siya ng bahay para maghanap ng trabaho. Ngunit hindi aniya nito alam na iiwan ng misis ang mga anak na mag-isa sa bahay.,Gayunman, nanindigan ang social service department ng Quezon City na hindi puwedeng ibalik ang mga bata at sa halip ay posibleng kasuhan ang mag-asawa.,Matatandaang ang tatlong batang tatlong-anyos, isang-anyos at walong-buwan ay tatlong araw na hindi kumain matapos iwan ng kanilang mga magulang sa nakakandadong bahay.",,
Maskarado namaril sa sinehan,C,"Nabulabog ang ilang nanonood ng pelikula sa isang sinehan makaraang isang armadong la­laki ang walang habas na nagpaputok ng baril sa isang cinema complex sa bansang Germany.,Sa ulat, nangyari ang insidente dakong alas-tres ng hapon kung saan mahigit sa 20 ang sugatan sa nasabing insidente habang napatay naman ang hindi nakilalang suspek na tinatayang nasa 18-an­yos hanggang 25-anyos at may taas na 5’6”.,Ayon sa report, big­la na lang pumasok ang suspek na nakasuot ng maskara at pinagbabaril ang mga nasa loob ng Kinopolis complex sa Viernheim.,Ayon kay Interior Minister Peter Beuth, namatay na ang suspek sa pag-atake matapos barilin ng mga pulis.,Hindi pa matukoy ang ginamit na armas ng suspek sa pag-atake sa sinehan.",,
"12 ‘arbor shabu’ cops, 2 pa inasunto",C,"Nakahandang kasuhan ng Bulacan Police Provincial Office(BPPO)-Malolos City ang labin­dalawang tauhan ng Regional Anti-Illegal Drug Special Operation Task Group-National­Capital Region­Police Office (RAID­SOTG-NCRPO) at kanilang dalawang police asset na nakorner sa police checkpoint na may dalang sampung kilo ng shabu na nagkakahalaga ng P50 mil­yon makaraang masabat sa DRT Highway, Barangay Tarcan, Baliwag, Bulacan kamakailan.,Ayon kay P/Senior Supt. Romeo M. Caramat Jr., acting Bulacan police director, kakasuhan nila ang 12 pulis-NCRPO at limang sibilyan kabilang ang dalawang NCRPO police assets na nahulihan ng 10 kilo ng shabu na nakalagay sa isang malaking bag at nasa loob ng silver na Mitsubishi Montero Sports na may plakang WIM-122 kahit iginigiit na isang lehitimong drug operation ang isinagawa ng RAIDSOTG-NCRPO sa bayan ng San Rafael at Baliwag, kapwa sa Bulacan.,Napag-alamang nag­sa­gawa ng imbestigasyon ang Fact Finding Team ng Regional Police Office 3 (RPO 3) sa ilalim ng pamumuno ni P/Chief Supt. Aaron Aquino, Regional Police Director sa insidenteng naganap noong Martes ng gabi at lumilitaw na mayroong sapat na ebidensya upang kasuhan ang mga personalidad na sangkot sa ‘drug operation’ ng RAIDSOTG-NCRPO dahil mayroong mga nadakip at nakum­pis­kang bultong droga na P50 milyon ang halaga.,Magugunitang naganap ang insidente dakong alas-9:15 noong Martes ng gabi nang maglatag ng police checkpoint ang awtoridad sa ilalim ng pamumuno ni P/Supt. Froilan Uy, Baliwag police chief, sa DRT Highway, Barangay Tarcan matapos makakuha ng impormasyon sa Regional Intelligence Division ng RPO 3 na mayroong bigtime shabu pusher na dadaan sa lugar at nasabat ang Montero Sports na minamaneho ng isang Michael Lim at iginiit na isa siyang police asset ng NCRPO at may dalang shabu.,Habang bineberipika ng Bulacan PNP ang sasakyang may dalang sampung kilo ng shabu ay dumating ang iba pang sasakyan na kinalulula­nan ng mga operatiba ng RAIDSOTG-NCRPO at ipinaliwanag na mayroon silang follow-up operation matapos ang buy-bust operation sa isang resort sa bayan ng San Rafael at ipinakita ang kanilang coordination form para mag-operate sa Bulacan ngunit nabistong hindi kasama ang sasakyang Montero Sports na may dalang droga.,Dito nagkaroon ng argumento hanggang posasan at padapain ng Bulacan PNP ang mga police-NCRPO ngunit pinaka­walan din ang mga ito ki­na­bukasan matapos dal­hin sa Camp Gen. Alejo S. Santos-Malolos City at matapos ang resulta ng fact-finding team, may­roong ebidensya para kasuhan ang mga pulis ng NCRPO gayundin ang limang sibilyan at dala­wang sinasabing police assets na siyang mayroong dala ng sampung kilo ng droga.",,
Pangasinan ambush: Parak binulagta,C," — Bumulagta ang isang miyembro ng pulis rito matapos pagbabarilin ng mga hindi pa nakikilalang salarin habang pabalik ang biktima sa kanyang opisina mula sa pagpapatrolya.,Pabalik na sana ang biktima na nakilalang si PO3 Norman Dela Cruz sa Police Community Precinct (PCP) sa Barangay Nancayasan matapos ang pagpapatrolya kamakalawa ng gabi nang tambangan ng mga hindi nakikilalang suspek na nakasakay ng isang kotse at pinagbabaril ang una.,Naitakbo pa sa pinakamalapit na pagamutan ang biktima ngunit hindi na naisalba ng mga doktor ang buhay dahil sa tama ng bala ng baril sa iba’t ibang bahagi ng katawan.,Samantala, kinumpirma ni P/Supt. Jeff Fanged, Chief of Police ng Urdaneta City Police Station na may kinalaman sa kanyang trabaho bilang pulis ang pag-ambush sa biktima.,Ayon sa opisyal, pinag-aaralan na nila ang mga nahawakang kaso ni PO3 Dela Cruz bilang dating Intelligence Officer nito kaugnay sa operasyon ng ilegal na droga upang matukoy kung sino ang posibleng responsable sa pananambang sa biktima.",,
Drug pusher-snatcher napatay sa Bulacan,C,"Isang notorious drug pusher na sangkot din sa serye ng snatching at robbery ang napatay makaraang manlaban at maki­pagbarilan sa awtoridad at makumpiskahan ng tat­lumpu’t walong pakete ng shabu habang isinasailalim ang isang buy-bust operation sa Barangay Bangkal, Meycauayan City, Bulacan kahapon.,Sa report ni P/Supt. Lailene Amparo, Meycauayan City police chief, nakilala ang suspek na si Rodelio dela Cruz alias Kulot, nasa hustong gulang, ng Barangay Bangkal, ng nasabing siyudad na namatay sa loob mismo ng kanyang tinitirhan bunga ng tama ng bala sa katawan at makumpiskahan ng isang kargadong kalibre 38 rebolber, 38 pakete ng shabu at paraphernalia.,Bandang alas-dos ng madaling-araw nang ipasailalim sa buy-bust operation ang notorious pusher na si Dela Cruz matapos ang week-long surveillance operation dahil sa pagtutulak ng droga kung saan isang pulis ang nagpanggap na bibili ng shabu sa mismong bahay ng suspek sa Brgy. Bangkal, Meycaua­yan City.",,
Tanod minartilyo ni lolo,C,"Inoobserbahan sa Tondo Medical Center ang isang 36-anyos na barangay tanod matapos martilyuhin sa ulo ng isang 64-anyos na lolo kamakalawa ng hapon sa Tondo, Maynila.,Arestado naman ni Brgy. Ex-O Emil Salamat, ang suspek na si Jesus Sambajon, taga-2939 Orani St., Tondo, Maynila.,Sa imbestigasyon ni PO3 Ryan Chris Noriega, ng Manila Police District-Police Station 7 (MPD-DPS 7), naganap umano ang insidente dakong ala-1:15 ng hapon habang natutulog ang biktimang si Joseph de Ocampo, residente ng 2943 Orani St. Tondo, Maynila.,Natutulog umano sa labas ng kanilang bahay sa isang bangko ang biktima nang lapitan ng suspek at saka minartilyo ang ulo. Kaagad namang naisugod ang biktima sa pagamutan habang naaresto naman ng grupo ni Salamat ang suspek na nakadetine ngayon sa MPD-PS 7 at nahaharap sa kasong “frustrated murder”.,Nalaman na matagal nang may galit ang suspek sa biktima.",,
Lalaki itinumba sa onsehan sa droga,C," — Onsehan sa transak­syon sa iligal na droga ang nakikitang motibo ng mga awtoridad hinggil sa pagkakabaril hanggang sa mapatay ang isang lalaki na nakitang nakahandusay sa gilid ng kalsada sa Zone 2 ng bayang ito kamakalawa.,Kinilala ni P/Insp. Edmund Artates, Chief of Police ng Bantay Police Station ang biktima na si Romeo Cortez, nasa hustong gulang, residente ng barangay Paing at isa sa mga nasa listahan ng mga drug personalities sa lugar.,Ayon sa opisyal, binaril ng hindi nakilalang suspek si Cortez sa iba’t ibang bahagi ng katawan na sanhi ng kanyang agarang kamatayan.,Dagdag pa ni Artates na posibleng mga kasama­han din ni Cortez ang may kagagawan ng kanyang pagkakabaril dahil sa umano‘y sa dami ng mga nagbebenta ng iligal na droga sa lugar ay nag-aagawan na ang mga ito ng mga customer.,Kamakailan lamang ay nai-deport umano si Cortez mula sa ibang bansa dahil pa rin sa kaso ng may kaugnayan sa iligal na droga.",,
21 nalambat sa cybersex den,C,"Dalawampu’t isang katao ang dinakip ng opera­tiba ng Philippine National Police-Anti Cyber Crime Group (PNP-ACCG) makaraang salakayin ang isang pinaghihinalaang cybersex den na pawang mga dayuhang customer ang kanilang binibiktima sa malalaswang website sa San Martin, Barangay Sapang Palay, San Jose del Monte City, Bulacan kamakalawa.,Sa report na nakalap sa Camp. Gen. Alejo S. Santos – Malolos City, arestado ang 21 katao na hindi pina­ngalanan at pawang empleyado ng Jaya Online Marketing Services Inc. na matatagpuan sa Barangay Sapang Palay, ng nasabing lungsod na nahaharap ngayon sa kasong paglabag sa RA 10145 o Anti cyber crime provision Act of  2012.,Kinumpiska rin ng awtoridad ang mga computers, mga CCTV camera, mga dokumento at iba pang devi­ces ng nasabing Online services na nakasaad sa search warrant na inihain ng PNP-ACCG nang kanilang sa­lakayin ang sinasabing cybersex den at tahasang lu­malabag sa RA 10145 o Anti-cybercrime provision Act.,Pasado alas-12:00 ng hating gabi nang surpresang sa­lakayin ng awtoridad ang nasabing gusali ng cybersex den at nagkaroon ng kaunting komosyon bago napasok ang opisina at mahuli ang karamihan sa mga suspek na nakikipag-chat sa kanilang banyagang target ng operas­yon.",,
Illegal recruiters may ‘patong na sa ulo’,C,"Naglawit ng ‘pabuya’ si incoming Labor Sec. Silvestre Bello III para sa sinumang magngu­nguso at tetestigo laban sa mga illegal recruiters at mga galamay ng human trafficking syndicate sa bansa.,“Mayroon din akong plano, ito siguro ang una kong ilalabas na mayroon kaming ibibigay na reward ng mga organisasyon o indibidwal na magbibigay ng impormasyon tungkol sa mga illegal recruiter,” ayon kay Bello.,Huhugutin aniya para sa reward mula sa kontribusyon ng industriya ng pag-eempleyo sa abroad.,“Nakipanayam ako sa overseas employment industry, handa silang mag-contribute para sa reward money,”ani Bello.,Umaasa ang inco­ming Department of Labor and Employment (DOLE) secretary na sa pamamagitan nito ay matitigil na ang kabalbalan ng mga illegal recruiter.,“Talagang mahihinto na ‘yan at dapat sa kanila ikulong na,” pagtatapos ni Bello.",,
2 Zambo cops natakasan ng 2 Sayyaf,C,"Nasa balag ng ala­nganin ngayon ang da­lawang pulis-Zamboanga makaraang matakasan ng dalawang akusadong kasapi ng kidnap-for-ransom group at miyembro rin ng bandidong Abu Sayyaf Group (ASG).,Sa ipinarating na ulat sa Camp Crame, sinabi ni Sr. Insp. Helen Galvez, tagapagsalita ng Zamboanga City Police, na pansa­mantalang sinibak sa puwesto at pinagpapaliwanag sina SPO4 Montasil Amirul at SPO1 Mario Lafuente.,Sina Amirul at Lafuente ay nahaharap nga­yon sa kasong administratibo matapos matakasan kamakalawa ng tanghali ng mga akusadong sina Alhnur Usup alyas Arab, 28, sina­sabing kasapi ng KFR group at ASG; at Jamal Labuan.,Napag-alaman na bandang alas-12:30 ng tang­hali habang pabalik na mula sa pagdalo sa pagdinig sa korte, pinagtulungan nina Usup at Labuan ang nag-iisang bantay na pulis sa loob ng L300 van hanggang sa makatakas ang mga ito.,Si Usup ay may warrant of arrest para sa kasong murder dahil sa pagkakasangkot nito sa Talipao massacre noong 2014 at nahuli nitong Hunyo 1 kasama si Labuan.",,
Pinay DH hinalay sa disyerto,C,"Pinaghahanap ng Kuwaiti police ang isang lalaki na pinaghihinalaang humalay sa isang Pinay household worker sa isang disyerto.,Sa ulat ng Al-Anba daily, humingi ng tulong at naghain ng reklamo sa Adan Police Station ang 31-anyos na Pinay DH laban sa employer nito na empleyado ng Ministry of Interior.,Sa pahayag ng biktima dinala ito ng kanyang employer sa isang kaibigan nito kung saan dito ay dinala naman ito ng huli sa isang disyerto at dito nangyari ang panghahalay.,Nang sumailalim sa interogasyon ang employer ng Pinay inamin nito na inilagay nito sa isang advertisement sa social media na nag-aalok ito ng serbisyo ng isang housemaid.,Subalit sa halip na dalhin sa bahay ay dinala ang biktima sa isang ilang na lugar malapit sa isang disyerto kung saan dito naganap ang panghahalay.",,
"Bagong ‘van rape’ victim, lumutang",C,"Isa pang biktima ng driver ng UV van na si Wilfredo Lorenzo, na sinasabing nanggahasa ang lumutang sa Quezon City Police District (QCPD) kahapon.,Ayon kay Supt. Rodel Marcelo, hepe ng Quezon City Police District Crime Investigation and Detection Unit (CIDU), personal na nagsadya sa kanilang tanggapan ang isang ginang nitong Martes ng madaling-araw upang ireklamo rin ng panggagahasa at pagnanakaw ang suspek na si Lorenzo para magbigay umano ng salaysay kaugnay sa nangyari sa biktima noong Abril 2016.,Sinabi ni Supt. Marcelo, na base umano sa salaysay ng ginang, taksi at hindi van ang pinamamasada umano noon ng suspek na si Lorenzo, at  mayroon din umano itong  ka­sabwat na isa pang lalaki.,Ayon sa biktima sumakay umano siya sa sasakyan ng suspek sa ba­hagi ng Makati noong Abril 5, 2016 at hindi pa nakakalayo ay bigla itong nagdeklara ng holdap.,Sinabi pa umano ng biktima kay Supt. Marcelo, na matapos magdeklara ng suspek na si Lorenzo ng holdap ay sumigaw ito ng “lumabas ka na dyan” kasabay nito ay biglang lumabas ang isang matandang la­laki mula sa likurang bahagi ng sasakyan na nagtago sa trunk. Nagsilbing dri­ver umano ang kasabwat na lalaki habang iginapos ng kadena ni Lorenzo ang ginang at pinagnakawan hanggang sa tuluyang nila itong gahasain.,Sinabi pa ni Supt. Marcelo na posibo umanong itinuro ng biktima nang ipakita ang suspek na si Lorenzo.,Kaugnay nito ay sinabi pa ni Supt. Marcelo na naaresto na rin umano ng QCPD-CIDU ang tinutukoy na kasabwat ni Lorenzo na kinilala nitong si Rey Diaz, 48.",,
"13 Indon sailors, dinukot ng Sayyaf",C," — Dinukot diumano ng mga hinihinalang Abu Sayyaf Group (ASG) ang 13 Indonesian tugboat crew members sa karagatan di-kalayuan sa lalawigan ng Tawi-Tawi at naganap ito halos isang linggo bago bumaba sa kanyang puwesto si Pangulong Benigno ‘Noynoy ‘Aquino III.,Ito rin ang inulat ng Indonesian media na nagsabing tumawag sa cellphone ang kapitan ng tugboat Charles 00 sa kanyang asawa upang ipabatid na sila’y naharang at binihag ng ASG nitong Miyerkules habang pabalik sa Samarinda sa East Kalimantan mula sa Pilipinas.,Humihingi ng P20 million ringgits ang mga rebelde kapalit ng kanilang bihag.",,
"4 airport cops, 2 pa abswelto sa ‘laglag-bala’",C,"Ibinasura ng Department of Justice (DOJ) dahil sa kawalan ng sapat na ebidensya ang kasong kriminal na isinampa laban sa apat na aviation police officers at dalawang kawani ng airport kaugnay sa ‘laglag-bala’ scheme sa Ninoy Aquino Internatio­nal Airport (NAIA).,Ayon kay Associate Prosecution Atty. Honey Rose Delgado, walang nakitang probable cause para kasuhan ng robbery extortion at graft ang mga Office of Transportation Security employees na sina Maria Elma Cena at Marvin Garcia gayundin ang mga airport police na sina Chief Insp. Adriano Junio, SPO2 Rolando Clarin, SPO4 Ramon Bernardo at SPO2 Romy Navarro.,Ang kaso ay may kaugnayan sa reklamo ng mag-inang sina Eloisa Zoleta at anak na American missionary na si Lane Michael White matapos  makumpiskahan si White ng bala sa kanyang bagahe habang nagreklamo naman ng pangingikil ng P30,000 hanggang P80,000 ang ina nito laban sa mga airport police.,“We believe complainant that the .22 ca­liber ammunition found inside his luggage is not his… However, we cannot say with certainty that it was respondents Cena and Garcia who inserted or placed the ammunition inside complainant’s luggage,” nakasaad sa re­solusyon ng DOJ.",,
8 tulak na-‘Duterte’,C,"Walo-katao na pa­wang mga kilalang drug personality ang bumulagta sa magkakahiwalay na oras at lugar sa mga lalawigan ng Cavite at Camarines Sur, makaraang makipagpalitan ng pu­tok sa mga operatiba ng Cavite PAIDSOTG, Gen Trias CPS, Bacoor CPS, Rosario MPS at San Jose, Camarines Sur.,‘Na-Duterte’, ito ang naging reaksyon ng mga residente ng Brgy. Telegrafo sa bayan ng San Jose, Camarines Sur matapos na mabaril at mapatay nang manlaban umano sa pulisya ang pinaghihinalaang tulak ng droga na si Roy Sarcilla Abangan, 38, residente ng Gawad Kali­nga ng nasabing lugar.,Sa nakalap namang ulat mula sa tanggapan ni Cavite Police Director Eliseo DC Cruz, u­nang nasawi sa engkuwentro ang isang Orly’ sa Tulip St., Villa Esperanza, Brgy. Molino 2, Bacoor City, Cavite, dakong alas-10:30 ng gabi kamakalawa.,Halos panabayang oras ding bumulagta sa Brgy. Muzon 1, Rosario, Cavite si Jerry Abundo, 34-anyos, nang man­laban ito sa ikinasang buy-bust, narekober sa suspek ang isang cal .38 revolver at 9 na plastic sachet ng shabu, bukod pa sa mga drug paraphernalia.,Sa Tanza, Cavite ay inabandona ang bangkay ng hindi pa nakikilalang babae, na may karatula pa sa dibdib at nakasulat ang katagang ‘pusher ako’, pasado alas-12:00 ng umaga kahapon, sa A. Soriano Highway Brgy. Sahud Ulan, may taas na 5’2’ at may isang tama ng bala sa ulo.,Pasado alas-12:00 rin ng umaga kahapon nang mapatay sa engkuwentro ang tatlong katao sa Brgy. San Francisco, Gen. Trias, Cavite, sa nakatakda sanang paghahain ng SW laban sa suspek na si E­van Sevilla, ngunit bago pa man makalapit ang mga operatiba sa bahay nito ay nagpaulan na nang putok ang suspek kasama ang dalawang ka-pot session nito.",,
25 patay sa pagsabog,C,"Aabot sa 25-katao ang nasawi habang nasa 30 pa ang sugatan sa nangyaring pagsabog sa loob ng isang ammunition store sa Libya.,Sa ulat ng Aljazeera, nangyari ang pagsabog ‘di kalayuan sa Libyan capital ng Tripoli kung saan nagpang-abot ang ilang militanteng grupo at local groups nang biglang magtalo sa loob ng tindahan sa lungsod ng Misrata.,Posibleng madagdagan pa umano ang bilang ng mga nasawi dahil sa ilan sa mga sugatan ay maselan ang tinamong sugat.,Sa inisyal na imbestigasyon, nag-ugat ang insidente matapos na tumangging magbayad ang isang miyembro ng armed group sa kinuhang paninda.,Napag-alamang pinasok ng isang residente ng Garabulli ang depot pero hindi pa maliwanag kung ito ang dahilan kung bakit naganap ang pagsabog.",,
Bayaw sinaksak sa leeg ng hipag,C,"Isang 30-anyos na lalaki ang tuluyang nasawi nang saksakin ng kanyang `hipag’ matapos magkasagutan kamakalawa ng gabi sa loob ng kanilang tinitirhang bahay sa Area B, Parola Compound, Binondo, Maynila.,Una nang inobserbahan sa Gat Andres Bonifacio Memorial Medical Center (GABMMC) ang biktimang si George dela Pena, taga-Gate 46 Area B Parola Compound, Binondo, Maynila dahil sa tama ng saksak sa kanang leeg.,Naaresto naman ang suspek na si Grace Duaves, 29, kinakasama ng kapatid ng biktimang si Buboy.,Alas-10:00 ng umaga nang ideklarang patay ang biktima sa nabanggit na pagamutan.,Nangyari ang insidente kamakalawa, alas-dos ng hapon sa tinitirhang kuwarto ng biktima at suspek matapos na magkasagutan ang dalawa.,Nalaman na nagsimula ang away ng dalawa nang pumisan sa kanilang bahay ang biktima.,Sa pag-aaway ng dalawa, tinangka umanong hampasin ng biktima ng silyang bakal ang suspek pero naunahan nitong saksakin sa leeg ang biktima.,Nang makita ni Buboy ang nangyari sa kapatid ay kaagad itong isinugod sa pagamutan habang inaresto naman si Duaves.",,
"JV Ejercito, 14 iba pa pinaaaresto",C,"Pinaaaresto ng Sandiganbayan Sixth Division si Senator Joseph Victor “JV” Ejercito sa kasong technical malversation kaugnay ng umano’y maanomalyang pagbili sa matataas na uri ng armas noong 2008.,Kabilang pa sa sinampahan ng kaso ay sina outgoing San Juan City Mayor Francisco Zamora, dating city councilors Angelino Mendoza, Rolando Bernardo, Andoni Carballo, Vincent Pacheco, Dante Santiago, Grace Pardines, Domingo Sese, Francis Peralta, Edgardo Soriano, Jannah Ejercito-Surla, Ramon Nakpil at Joseph Christopher.,Inihayag ang pag-uutos noong Hunyo 20, at ang kopya ay inilabas sa media nitong Miyerkules kunsaan nakasaad na matibay ang dahilan sa pag-aresto sa Senador, at 14 iba pang sangkot sa naturang kaso.,“After going over the Information (of the case) and evaluating the Resolution of the Office of the Ombudsman, the evidence in support thereof and the records of the preliminary investigation attached thereto, the Court finds probable cause for the issuance of a warrant of arrest against the accused,” ayon sa resolusyon.,Kaugnay nito, nagpiyansa rin si Ejercito nitong Miyerkules ng hapon habang umaga naman nang maglagak ng piyansa sina Mendoza at Bernardo sa halagang P6,000 bawat isa sa kanila kapalit ng pansamantalang kalayaan.,Kasama ni Ejercito ang kanyang abogado at staff nang magpiyansa ito sa Sandiganbayan Sixth Division’s Office of the Clerk of Court.,Samantala, habang sinusulat ang balitang ito wala pang piyansang naibibigay ang iba pang akusado.",,
"Petiks na mayor, suspendido",C,"Sinuspinde ng Tanggapan ng Ombudsman ang Bacolod mayor dahil sa mabagal na paglalabas ng kapasyahan at pagpapatupad nito.,Ipinag-utos ng Ombudsman na isailalim sa suspensyon si Bacolod City Mayor Monico Puentevella bunsod ng naantalang implementasyon ng administrative decision patungkol sa dala­wang city building officials.,Sa inilabas na desisyon, napatunayan ng Ombudsman na guilty si Puentebella sa Simple Misconduct at naglabas ng kautusan na isailalim ito sa suspensyon sa loob ng isang buwan at isang araw.,Nabatid na noong Hulyo 2014 ay naglabas ng kapasyahan ang Ombudsman para suspen­dihin ang Building Official na si Isidro Sun, Jr. at Building Inspector na si Jose Maria Makilan makaraang mapatunayang guilty sa Conduct Prejudicial to the Best Interest of the Service.,Noong Disyembre 9, 2015 ay natanggap ni Fuentebella ang direktiba mula sa Ombudsman para ipatupad ang suspension order.,Bilang tugon ay nagpadala ng liham si Puentebella at nakasaad sa sagot nito ang mga sumusunod na kataga “in the spirit of Christmas, the effectivity of the Order is set on January 1, 2015.”,“The Ombudsman Act of 1989 [Republic Act No. 6770] plainly states that decisions of the Office of the Ombudsman are immediately effective and executory … there is nothing vague or ambiguous with this wording.”",,
"Ex-mayor,9 pa tinuluyan sa fertilizer scam",C,"Sinampahan ng mga kaukulang kaso ng Tanggapan ng Ombudsman sa Sandi­ganbayan ang ilang lokal na opisyales ng Talisay, Camarines Norte dahilan sa pagkakadawit ng mga ito sa P3 milyon fertilizer fund scam.,Kabilang sa mga inihabla sina da­ting Talisay Mayor Rodolfo Gache; Cecilio Noora Jr.; Mirian Hernandez; Ireneo Zabala; Romeo Maranan; Felicisima Velasco; Raul Rayos; at Adela Adlawan.,Nahaharap ang mga akusado sa (two counts) kasong paglabag sa Section 3(e) ng Anti-Graft and Corrupt Practices Act (Republic Act No. 3019) at Malversation of Public Funds bunsod ng pagkakasangkot ng mga ito sa fertilizer fund scam.,Damay din sa asunto sina Hexaphil Agriventures President Alex Rivera at Victoria Ajero.,Batay sa datos, taong 2004 nang tumanggap ng halos P3M ang munisipalidad ng Talisay bilang benepisyaryo ng Farm Inputs and Farm Implements Program (FIFIP) ng Department of Agriculture.,Sa implementasyon ng proyekto ay binili ng grupo ni Gache ang 4,285 bilang ng mga bote ng Hexaplus liquid fertilizer na nagkakahalaga ng P700 (kada bote) mula sa Hexaphil.,Nadiskubre naman kalaunan sa isina­gawang imbestigasyon na walang ginawang public bidding na ginawa umano ang local officials.,Base sa 12-pahinang order, pinagtibay ng Ombudsman ang findings na nagawang manipulahin diumano ng respondents ang proseso ng procurement at dala umano ng kapabayaan ay nabigyan ng permiso ang Hexaphil na kuhanin ang halagang P1,914,545.46 at P1,039,959.10.",,
Graft vs LGU officials dahil sa fertilizer scam,C,"May probable cause ayon sa Ombudsman para kasuhan ng graft ang mga lokal na opisyales ng Libertad, Misamis Oriental dahil sa pagkakaladkad sa fertilizer fund scam.,Nakasipat ng matibay na ebidensya ang Ombudsman para ipagharap ng (two counts) sa paglabag sa Section 3(e) ng Republic Act No. 3019 (Anti-Graft and Corrupt Practices Act) si Libertad, Misamis Oriental Mayor Alberto Acain bunsod ng diumano’y ‘highly irre­gular procurement’ ng fertilizers noong 2004.,Kasama rin sa mga pinakakasuhan ang mga miyembro ng Bids and Awards ­­­­Committee (BAC); na sina Lucia Almeñe, Oscar Benlot, Isidro Gervacio, Elizabeth Pagalan at Sergio Jacalan, Jr.; gayundin ang mga kinatawan ng Green’s International Enterprises (GIE) na sina Ricardo Mendoza, Jr. at Ma. Lourdes Mendoza.,Ang kaso ay base sa findings ng Commission on Audit (COA) na direktang kinontrata diumano nina Acain sa halip na idaan sa public bidding ang procurement ng da­lawang batch ng supply ng fertilizers na nagkakahalaga ng P4.99M.,Samantala, sabit din sa fertilizer fund scam ang dating mayor ng Buenavista, Agusan del Norte na si Percianita Rancho bunsod nang pa­g­­­­­­­labag sa Government Procurement Reform Act.",,
"Nag-viral na holdapan sa dyip, drawing lang",C,"Nanawagan ang Olongapo City Police Office (OCPO) na huwag ga­wing biro ang pagkakalat ng tsismis o post sa facebook ang mga maseselang krimen katulad na lamang ng holdapan na na­ging viral sa group page na “Kami ang Batang Gapo” kung saan ay isang pampasaherong dyip  na puno ng pasahero ang  umanoy hinoldap.,Nakasaad sa naturang post sa “Kami ang Batang Gapo” ng isang hindi nagpakilalang facebook user na nabiktima umano ang kanyang mister at lahat ng pasaherong sakay ng dyip na biyaheng Magsaysay – Balic Balic noong Linggo bandang alas-otso ng gabi.,Pagsapit umano sa isang madilim na lugar ay nagdeklara ng holdap ang tatlong kalalakihan at isa isang nilimas ang cellphone at pera ng pasa­hero bago tumakas.,Subalit nang beripikahin ng pulisya sa pangunguna ni SPO4 Norberto Ventura ng Police Station 6 ay walang ganung insidente.",,
"10 kriminal sa Las Piñas, nadakma",C,"Laglag sa kamay ng awtoridad ang nasa listahan ng Ten Most Wanted Criminals sa Taguig City.,Batay ito sa accomplishment report na isinumite sa tanggapan ni Taguig Mayor Lani Cayetano at ni Taguig Police Chief Senior Superintendent Ramil Ramirez.,Ayon sa report, mula Enero hanggang Mayo ng taong kasalukuyan, naaresto ng Taguig Police ang a­pat sa listahan ng wanted person at anim na nasa top ten drug personalities.,Ang mga nadakip na kriminal ay sina  Luisito Pestaño na may kasong carnapping; Gordon Verra, robbery; Jefferson Zabala, robbery/carnapping/ direct assault upon an agent of authority; at  Pablito Naig na may kasong murder.,Habang ang naarestong drug personalities ay sina Edwin Santos, Felix Cornillez, Edna Dela Paz, Rod Calibo, Cherry Sapitula Gemzon, at Jesus Coral.,Nakasaad sa report na sa unang limang buwan ng taon, bumaba ng  23.52 porsiyento ang crime volume sa lungsod kumpara sa nakaraang taon ng kahalintulad  na panahon.,Tiniyak naman ni Ramirez na higit pa nilang paiigtingin ang kampanya kontra krimen at droga sa lungsod.",,
8 sugatan sa grenade attack,C," ­Anim na parak at dala­wang sibilyan ang kumpirmadong sugatan matapos silang pasabugan ng granada sa labas lamang ng himpilan ng pulisya sa ba­yan ng Maasim sa Sarangani province sa Mindanao.,Ayon sa ulat, naganap ang pag atake noong Lunes ng gabi sa bisperas ng kapistahan ng naturang bayan, ngunit hindi pa mabatid kung sino ang nasa likod ng pagsabog.,Walang naaresto ang kapulisan matapos ang atake, subalit isang masusing imbestigasyon ang isinasagawa ng mga awtoridad sa kasalukuyan upang mabatid kung may kinalaman sa pagsabog ang mga rebelde at jiha­dist groups sa Sarangani.,Walang umako sa pag atake, ngunit nakilala naman ang mga sugatan na sina Leonardo dela Peña at Jetphonie Navales, pawang mga sibilyan at ang mga pulis na sina Inspector Danilo Abayata, ang deputy station commander, at mga tauhang PO2 Mark Victor Naya, PO2 Rowel Sobretodo, PO2 Rommel Bedua, PO1 Almasir Tingkasan at PO1 Sukran Sugod. Naisugod sa pagamutan ang mga ito matapos ng pagsabog, subalit hindi agad mabatid ang kanilang kondisyon.,Naganap ang atake kasabay ng patuloy na military operations laban sa jihadist group ni Abdullah Maute at komunistang New People’s Army rebels. May mga rebeldeng Moro Islamic Liberation Front din sa Sarangani.",,
7 BUMULAGTA SA DRUG OPTN SA RIZAL,C,"Pitong hinihinalang drug pushers at drug users ang napatay sa magkakahiwalay na anti -illegal drug operation sa lalawigan ng Rizal kamakalawa.,Sa Cainta, napatay ang isang  Mark Angelo Rocero na sinasabi na isa sa mga pinakaprominenteng drug personality sa nasabing bayan matapos makipagbarilan sa mga pulis sa Bgy. San Andres.,Pito pa sa mga kasamahan nito ang naaresto.,Sa Angono, dakong alas-2:45 ng madaling araw, isang alays Unyok ang tumimbuwang makaraang makipagbarilan din sa mga pulis.,Sa Brgy Rizal, sa bayan ng Baras isang di pa rin nakikilalang suspek ang napatay sa buy bust operation dakong alas-4:45 ng umaga.,Sa Morong, isang di pa rin nakikilalang suspek ang napatay matapos makipagbarilan sa mga pulis bandang alas-10:00 ng gabi sa Paseo Road, Sitio Putol, Brgy Maybancal habang naakatakas naman ang kasama nito.,Sa bayan ng San Mateo, tatlo ang napatay sa buy bust operation na nauwi rin sa bakbakan sa Ciudad Licel Subd., Brgy. Banaba dakong alas-10:20 ng gabi.,Kabilang sa napatay ang isang Joel Parungao na kasama sa top 10 ng lambat sibat ng San Mateo PNP at dalawang di pa nakikilalang kasama nito.,Apat din ang naaresto sa nasabing operasyon.",,
2 sundalo patay sa aksidente,C,"Patay ang dalawang sundalo sa magkahiwalay na aksidente sa La Union at Cavite.,Unang nasawi ang isang Air Force personnel nang bumulusok sa bangin habang nagbibisikleta matapos makibahagi sa isang tree planting activity kamakailan sa Barangay Puspus, San Fernando, La Union.,Nakilala ang biktima na si Technical Sergeant Israel Romano, 42-an­yos, may-asawa, taga-Brgy. San Vicente Zaragoza, Nueva Ecija.,Nangyari umano ang insidente noong nakaraang Biyernes, nang magsagawa ang grupo ng 580th Aircraft Control & Warning Group ng tree planting and outreach program sa bulubunduking bahagi ng lungsod bilang bahagi ng kanilang 69th PAF Foundation Anniversary.,Samantala, kinilala naman ang ika­lawang nasawi na si Eugene Caesar Cunanan Falle, 22-anyos, aktibong miyembro ng Philippine Navy at naninirahan sa Lakeshore Subd., Muntinlupa City, makaraang maaksidente sa motorsiklo kahapon ng madaling-araw sa kahabaan ng Pasong Santol Bridge, Daang Hari Rd. Brgy. Anabu 2-D, Imus City, Cavite.,Tumama umano sa gutter ng kalsada ang unahang gulong ng sinasakyang Kawasaki Rouser ng biktima at tuluy-tuloy na sumadsad ang motorsiklo kung saan tumilapon ang biktima na ikinasawi nito.",,
"Gang war sa lamay, 2 patay",C,"Patay ang dalawang pinaghihinalaang mga holdaper habang apat na iba pa ang sugatan matapos na magbarilan ang dalawang armadong grupo sa isang lamay ng patay sa bayan ng Balud, Masbate base sa ulat ng pulisya kahapon.,Kinilala ang nasawi na sina Joel Catalan, 27, at Darie Dalinog, pawang residente ng nabatid na bayan at mayroong mga standing warrant of arrest sa kasong robbery at theft.,Samantala, sugatan naman at kasalukuyang ginagamot sa Masbate Provincial Hospital dahil sa mga tama ng bala ng baril ang apat na iba pa na nakilalang sina Jesus Catalan, 24, nakababatang kapatid na isa sa napatay; Jassie Astorias; Aser Villalobos; at Nilo Delfin, pawang mga nasa hustong gulang.,Sa ulat na nakarating kahapon sa Police Regional Office (PRO) 5 sa Camp Simeon Ola kahapon, naganap ang insidente dakong alas-nuwebe ng gabi nitong linggo sa isang lamay ng patay sa Sitio Tambobo sa Barangay San Andres ng nasabing bayan.,Napag-alaman na kasalukuyang nasa burol ang grupo ni Catalan ng dumating naman ang grupo ni Dalinog na walang sabi-sabing naglabas ng mahahabang kalibre ng baril at pinaulanan ng bala ang kalabang grupo.,Nakuha namang maka­ganti ng putok ng kalabang grupo na tumagal pa ng may limang minuto ang palitan ng putok ng dalawang grupo.,Matapos ang kaguluhan at dead on the spot ang dalawang lider ng grupo na sina Catalan at Dalinog habang sugatan naman ang mga tauhan nito.",,
Jeepney driver  na  ‘exhibitionist’ arestado,C,"Arestado ang isang jeepney driver na nagpakita ng kabastusan sa kanyang pasahero sa Pasay City.,Ang jeepney driver na nakilalang si Jesse Veron Sewell, 41, driver ng  jeep na pag-aari nang San Dionisio Tenant Service Cooperative Inc. ay inireklamo ng  21-anyos na  si Carissa Narcida.,Sa reklamo ng biktima sa pulisya,  sinabi nitong habang nakasakay siya sa jeep na minamaneho nito at binabagtas ang kahabaan ng Aurora Boulevard sa  Pasay City ay biglang binuksan umano ng suspek ang zipper ng pantalon nito at ipinakita ang kanyang ari.,Dahilan na rin upang kuhanan niya umano ng vi­deo ang driver. Nangyari umano ang insidente noong Hunyo 17. Dahil sa reklamo, nadakip ang suspek ng mga tauhan ng Pasay City Police.",,
Drug operations pa more…,C,"Walang puknat ang drug operations na isinasagawa ng pulisya sa kasalukuyan matapos mapasuko ang may 100 drug addict at pushers sa South Cotabato at makaaresto pa ng mga sangkot sa bentahan ng ipinagbabawal na gamot sa Misamis Oriental.,Sa pinakahuling ulat ni Insp. Berdito Delco Jr. ng Sto. Nino Police, South Cotabato na karamihan sa mga sumuko ay pawang mga drug pushers mula sa mga barangay ng Ambalgan, Teresita at Katipunan.,Kasabay nito, sinabi ni Delco na tinatawagan na nila ang mga  gumagamit ng iligal na droga na sumuko na bago pa sumapit ang Hunyo 24 na itinakdang petsa upang tanggapin ang mga nais sumuko kung saan lalagda sila ng affidavit of undertaking at palalayain.,Umaasa pa kami na madaragdagan pa ang mga susuko dahil hindi pa nangangalahati ang bilang ng mga sangkot sa illegal drugs na nasa watchlist ng PNP,” pahayag ni Delco.,Samantala, umaabot sa 12 sachet ng shabu ang nakumpiska ng mga tauhan ng CIDG Misamis Oriental sa isinagawang pagdakip sa tinaguriang drug pusher at walong iba pa kamakalawa ng gabi sa El Salvador City, Misamis Oriental.,Sa bisa ng search warrant, sinalakay ng mga awtoridad ang tinaguriang drug haven na nagresulta sa pag-aresto kay Rico Jangao, ng Ipil Village Alo, Poblacion, El Salvador City., Naaresto rin sa raid ang mga drug users na sina Jacob Gil; Joseph Batu­tay; Dante Ragmac; Marlou Pates; Chester Oliveros; Nolan Tapsasan; Jason Bahoy at Vincente Fernandez.",,
"PASAHERO, TINANGAY, GINAHASA NG TAXI DRIVER",C,"Kalaboso ang isang taxi driver makaraang ireklamo nang panghahalay at pagnanakaw ng isa nitong pasahero sa Taguig City kamakalawa.,Si Ramil Marco Ne­ric, may asawa, driver ng Rei-Rette Taxi na may plakang UVR-922 ay nakakulong ngayon sa Ta­guig City Police.,Inireklamo ang suspek ng 20-anyos na dalaga na naging biktima nito na itinago sa pangalang Allysa.,Positibong itinuro ng biktima ang suspek na siya umanong nanghalay at nagnakaw sa kanya nang sumakay umano siya at dalawang kaibigan sa taxi na minamaneho nito kamakalawa upang magpahatid sa kanilang tinutuluyang apartment.,Galing umano sila sa isang bar at nag-happy-happy.,Ayon pa sa salaysay ng biktima sa pulisya, ilang minuto pa lang ang kanilang biyahe ay nakaramdam ng tawag ng kalikasan ang kanyang mga kaibigan kaya’t hiniling nito sa suspek na ihinto sa isang gasolinahan upang sila ay makapag-CR.,Naiwan umano siya sa loob ng taxi dahil nakatu­log dahil sa kalasingan.,Nagulat na lamang ang mga kaibigan nito dahil paglabas nila sa CR ay wala na ang taxi kasama ang biktima.,Ayon sa biktima, nagi­sing na lamang umano siya na nasa loob na sila ng isang motel sa Pasig kasama ang suspek.,Dagdag nito, ginahasa umano siya ng suspek bukod sa tinangay pa nito ang kanyang cash at ilang mahahalagang kagamitan bago siya inihatid nito sa kaniyang tinutuluyang apartment.,Matapos ipagbigay alam ng biktima sa kanyang mga kaibigan ang insidente ay agad nila itong ini-report sa himpilan ng pulisya na nagresulta sa pagkakaaresto sa suspek.",,
3 patay sa Cavite shooting,C,"Tatlong katao ang nasawi sa isinagawang pamamaril ng tatlong armadong kalalakihan sa Sitio Dabilan, Barangay Lantic, Carmona Cavite.,Ang mga napatay ay ang magsasakang mag-asawang sina Leopoldo at Lilian Marasigan, 55 at 57 ayon sa pagkakasunod at si Alberto Maralit, 64, isang land agent, habang sugatan naman si Jona Miranda, apo ng huli.,Napag-alaman ng Abante mula sa ulat na nakalap sa Cavite Police Provincial Office, dakong alas-11:30 ng gabi kamakalawa nang pasukin ng mga suspek na armado ng maigsi at mahabang kalibre ng baril ang bahay ng mag-asawang Marasigan at walang-awang pinagbabaril at namatay on the spot.,Sunod na pinasok ng mga suspek ang katabing bahay na pag-aari ni Maralit, kung saan kasama nito sa bahay ang apong si Miranda, 18-anyos, at walang habas na pinagbabaril din ng mga suspek, bago nagsitakas sakay ng kotseng Sedan na hindi na nakuhanan ng plaka.,Mabilis namang isi­nugod ang mag-lolo sa Asian Medical Hospital sa Paliparan, Dasmariñas City, Cavite, ngunit binawian din ng buhay habang ginagamot si Mara­lit.,Awayan sa lupa ang isa sa mga tinitingnang anggulo ng pulisya kaugnay sa nangyaring pamamaslang.",,
"Babaeng nagpapautang, binoga sa ulo",C,"Isang babae ang patay matapos na tambangan at barilin sa ulo ng dalawang kalalakihang lulan ng isang motorsiklo sa labas ng isang convenience store sa Caloocan kamakalawa ng gabi.,Sa ulat ng Caloocan City Police – North Extension Office, alas-otso pasado ng gabi nang maganap ang insidente sa labas mismo ng 7-Eleven convenience store sa St. Joseph, Phase V-A, Package II, Block 15, Bagong Silang ng nasabing lungsod.,Kasalukuyan noong nakaupo sa labas ng nasabing tindahan ang biktimang si Lorna Deparo, 44-anyos, nang dumating ang mga suspek na lulang magkaangkas ng isang motorsiklo at binaril sa ulo ang biktima.",,
Misis silat sa P1.2M droga,C,"Inaresto ng pulisya ang isang ginang matapos makumpiskahan ng may P1.2 milyong halaga ng droga sa isang buy-bust operation sa Opon, Lapu-Lapu City, Cebu kamakalawa ng gabi.,Ayon kay Sr. Insp. Ruel Burlat, nakapiit na ngayon sa Lapu-lapu City Police detention cell ang suspek na si Maritess Ponce Naparate, 38.,Nakumpiska mula kay Naparate ang isang plastic bag na narcotics drug at P2,000 marked money.,Samantala, itinanggi ni Naparate na siya ay sangkot o nagpapatakbo ng local drug ring sa lugar bagkus ay sinabi nitong sumusunod lamang sa utos na mag-deliver ng droga sa kliyente ng kanyang amo na kilala lamang nito sa alyas Che-che.",,
3 dinukot sa Batangas,C,"Tatlo-katao ang naiulat na kinidnap sa magkahiwalay na lugar at oras sa lalawigan ng Batangas kamakalawa, kung saan hinihinalang mga miyem­bro ng “makakaliwang grupo” ang responsable sa nasabing mga insidente.,Unang naiulat ang pagharang ng isang orange na SUV at kulay puting van sa tricycle na sinasakyan ng mag-live in partner na sina Joelson Magboo y De Chavez, 29, at Gemmaline Gozos y Almero, 23, sa Barangay Don Luis, San Jose Batangas, dakong alas-11:30 ng umaga.,Kasama ng mga biktima sa tricycle ang kanilang 1-taong gulang na anak, ngunit inabandona ito ng mga armadong suspek nang tangayin nila ang dalawa.,Pansamantalang nasa kustodya ng San Jose Municipal Police Station ang bata habang inaalam kung sino at saan posibleng dinala ng mga suspek ang mga biktima.,Mag-aala-sais ng gabi naman nang tangayin din ng mga armadong suspek si Brgy. Captain Lorenzo ‘Larry’ Romarate ng Brgy. Wawa, Nasugbu, Batangas, sa harap ng Nasugbu Parish Church.,Napag-alaman mula sa Nasugbu Municipal Police Station na hinarang ng dalawang sasakyan sa harap at likurang bahagi ang minamanehong Toyota Hilux (ZAW 837) ng biktima, saka kinumander ng tatlong armadong suspek patungo sa hindi nabatid na direksyon.",,
Dalaga dinonselya ni insan,C," — Isang 20-anyos na lalaki ang dinakip ng pulisya matapos umano nitong halayin ang sariling pinsan sa loob ng kanilang bahay sa bayan ng Jose Dalman sa Zamboanga del Norte province.,Mismong si Bara­ngay Chairwoman Richell Gongob ang tumawag sa pulisya upang isumbong ang naganap sa 18-anyos na biktima.,Sa salaysay ng dalaga, nagising umano ito matapos na makaramdam ng sakit sa kanyang ari at laking gulat na lamang nito nang makita si Daren Bagutao na siya ay pini-finger.,Naganap ang kahalayan kamakalawa, ayon sa pulisya at mabilis din umanong nadakip ang lalaki dahil na rin sa agarang tawag ni Gongob matapos na magsumbong ang pamilya ng babae.,“The victim was sleeping inside her bedroom while suspect Daren Lontayao Bagutao crawled towards the victim’s bedroom and then inserted his finger into the victim’s vagina. Victim was awake­ned and she felt pain on her vagina,” ani pa ng ulat ng pulisya.",,
"1 pang biktima, lumutang…NABUNTIS NG ‘VAN-RAPIST’",C,"Isa na namang bagong complainant ang lumitaw sa himpilan ng pulisya kahapon ng umaga laban sa suspek van-rape, na ayon sa kanya ay isa rin umano siya sa mga nabiktima ni Wilfredo Lorenzo ng panggagahasa, ang masaklap ay nabuntis pa umano siya nito at naanakan.,Umaga kahapon nang magtungo sa tanggapan ng Quezon City Police Department (QCPD) ang biktimang itinago sa pa­ngalang Chesmay upang magsampa ng kaukulang kaso laban sa nauna nang naarestong si Wilfredo Lorenzo, na sangkot sa robbery-rape case sa dalawang babaeng naging pasahero nila sa kolorum na UV express nitong ika-10 ng Hunyo.,Nakilala umano niya si Lorenzo sa telebisyon na siyang lumapastangan sa kanya noon pang taong 2004.,Ang pagkakakilala umano niya dito ay Bong Lorenzo ang pangalan at nang makita nga niya sa telebisyon ang kalunos-lunos na ginawa nito sa dalawang pinakahuling mga biktima ay agad niyang kinumpirma ang pagkakakilanlan nito.,Nang matiyak na siya nanghalay sa kanya ay agad siyang umaksyon at dumulog sa nasabing himpilan.,Ayon sa kanya, sa nasabing taon ay naging regular customer umano nila sa kanyang pinagtatrabahuang cafeteria si Lorenzo na noon ay isa pang taxi driver.,Isang araw umano ay nagka­yayaan silang magkakatrabaho na mag-inuman at naprisinta umano ang suspek na sa kanyang boarding house na lamang sa Barangay Tatalon ng nasabing lungsod ito ganapin.,Napapayag naman ang mga magkakatrabaho ngunit malasing ay doon na umano siya nito pinagsamantalahan ng suspek.,Matapos umano ang insidente ay nagawa pa umano siyang ikulong ng suspek ng nasa mahigit isang buwan at ginawang sex slave. Pinagbabantaan umano siya nitong papatayin kung hindi papayag na makipagtalik sa kanya.,Nagbunga umano ang kahayupang ginawa sa kanya ni Lorenzo at nabuntis siya nito. Wala siyang magawa at wala ring mapagsumbungan dahil sa labis na takot sa suspek hanggang sa malaman na lamang niya na naaresto na pala ito sa kasong panghoholdap at panggagahasa kasama ang kasabwat na suspek na si Alfie Turado Alyas ‘Buddy’ na nasawi matapos umanong magtangkang mang-agaw ng baril sa pulis habang ibinibiyahe patungo sa bahay kung nasaan umano ang mga bagay na ninakaw nila ni Lorenzo sa mga huling biktima.",,
Bigtime pusher sa Cebu bumulagta,C,"Bangkay na itinanghal ang isang kilabot na tulak ng droga sa Visayas Region at ang driver nito matapos makipagbarilan sa mga awtoridad sa Las Piñas City kamakalawa ng gabi.,Kinilala ni Sr. Supt. Jemar Modequillo, hepe ng Las Piñas City Police ang nasawing suspek na si Jeffrey Diaz ‘alias Jaguar’, nasa hustong gulang.,Patuloy pang inaalam ang pagkakakilanlan ng driver nito na kasamang nasawi.,Nagtamo ang mga suspek ng ilang tama ng bala sa ibat-ibang bahagi ng kanilang katawan na naging sanhi ng kanilang agarang pagkamatay.,Kaugnay nito ay nakatakas naman ang isang kasamahan na si Alvaro Alvaro ‘alias Barok’, na itinuring na ‘number one drug persona­lity’ sa Cebu City.,Nakumpiska sa mga suspek ang  kalahating kilong pinaniniwalaang shabu na nagkakahalagang P1.2 million, isang M16 Rifle, kalibre .45 pistol Armscor, mga bala, cash na nagkakahalagang P10,000.00 at mga IDs ni Diaz na may ibat-ibang pangalan.,Ayon kay Modequillo, naganap ang insidente dakong alas-10:40 ng gabi sa panulukan ng Narra St. at Gem Road, Pilar Village, Brgy. Almanza 1, Las Piñas City.,Napag-alaman na magsisilbi umano ng warrant of arrest ang pinagsanib na puwersa ng Region 2, PRO 7 at Las Piñas City Police sa pamumuno ni Supt. Rex Derilo laban sa akusadong si Alvaro sa drug case nito subalit naging malapalos umano sa dulas ang pakay nilang si Alvaro at tanging si Diaz at ang hindi kilalang driver nito ang nakasagupa ng mga awtoridad.",,
3 drug dealers  tumimbuwang,C," — Tatlong hinihinalang drug dealer ang napatay sa pakikipag-engkuwentro sa mga pulis na nagmamanman sa checkpoint sa Brgy. Palestina sa lunsod na ito noong Biyernes ng madaling-araw.,Sa ulat ni P/Supt. Reynaldo de la Cruz sa tanggapan ni P/Sr. Supt. Manuel Cornel, Nueva Ecija police director, nakilala ang mga napaslang na sina Salman Mamoncan Macapundag, 19, taga-Brgy. Baclaran, Parañaque City; Ariel Samonte Sambrano, 51, ng Junji St. Rolling Haus, Novaliches, Quezon City at isang Fernando Padilla Alyas Pandong, tubong Santiago City, Isabela.,Nabatid na gabi ng Huwebes ay nakatanggap ng impormasyon sina De la Cruz ukol sa paparating na kulay puting kotse na may plakang TBB-733 na galing Metro Manila at nakatakdang mag-deliver ng illegal na shabu.,Agarang nag-set up ng police checkpoint at madaling-araw noong mapadaan ang target na kotse na nagtangkang umiwas kaya nagkaroon ng habulan at shootout kontra sa mga pulis na tumagal ng may 5-minuto.,Hanggang mapatay ang mga suspek sa Sityo Tumana, Zone 1-A sa Brgy. Palestina at mula sa kotse ay narekober ang tatlong baril na caliber 45, caliber 38 at caliber 22 at dalawang supot ng hinihinalang shabu na nagkakahalagang P500,000.,Nakakuha rin ang SOCO team ng 8 basyo ng bala para sa cal. 5.56, 3 basyo para sa cal. 9MM, at 9 na basyo ng bala para sa cal. 45 sa lugar.,Ayon kay Cornel ina­alam pa kung sino ang kontak ng grupo sa North Nueva Ecija hanggang Nueva Vizcaya area.",,
Militar isinabit sa Sayyaf ,C,"DAVAO CITY — Inakusahan ni Jolo Mayor Hussin Amin ang ilan sa militar na umano’y kasabwat ng Abu Sayyaf at maging sa hatian ng ransom sa mga pinalayang bihag ay nakihati diumano.,Ito ang tahasang pag-amin ng pulitiko at sinabing ilan sa mga opisyal ay ginagamit ang mga miyembro ng Abu Sayyaf bilang ‘asset’ o spy sa lalawigan ng Sulu.,Nanawagan naman si Amin sa pamahalaan na imbestigahan ang mga tiwaling opisyal at sa Armed Forces of the Philippines (AFP) na mag-conduct ng loyalty check sa hanay nito.,“Mga scalawags, eh dapat nga huwag na lang patago, kung meron, imbestigahan, oo na andoon na ang ransom, pero imbestigahan kung sino ba ito? Sino ba ang kumikita sa ransom? Hindi naman Abu Sayyaf.,Iyan ang mga grupo na sabi iisa lang, ngayon dumadami na dahil may mga andiyan, ay ginagawang asset doon, sinasabing hindi nila asset, alam naman ng military yan,” ani Amin sa television giant ABS-CBN.,Sinabi pa ni Amin, na dating judge sa Jolo, bago ito naging pulitiko, na posibleng kumukuha rin ng impormasyon sa militar ang Abu Sayyaf.,Ayaw naman patulan ng Malacañang ang alegasyon.,“Kailangan siguro unawain muna natin ‘yung konteksto kasi hindi naman magaan na mapakinggan lang ‘yung mga ganyang salita ano.,Medyo mabigat yata ‘yung paratang na nakapaloob diyan,” pahayag ni Communications Secretary Sonny Coloma.",,
2 pulis positive sa drugs,C,"Nagsagawa ng surprise drug testing sa Tagum City Davao Del Norte kamakailan sa lahat ng kapulisan upang masiguro na walang nauugnay sa iligal na droga.,Ngunit ayon kay Police Chief Insp. Carl Omar Fiel, dalawa umano ang nagpositibo sa paggamit ng iligal na droga.,Hindi pa nito pinangalanan ang mga nabanggit ngunit sa kasalukuyan ay nasa kostodiya na ito ng kapulisan ng Tagum City habang patuloy pang nagsasagawa ng masusing imbestigasyon.,Nahaharap sa kasong administratibo ang dalawang pulis na posibleng magresulta sa pagkakatanggal nila sa trabaho.,Kaugnay nito, magkakaroon pa ng mga sorpresang drug test sa iba’t ibang lokasyon ng pulisya sa lalawigan ng Davao del Norte sa mga susunod na linggo.",,
1 pang bangkay isinilid sa drum,C,"Isa na namang hinihinalang biktima ng summary execution ang natagpuang wala nang buhay at nakasilid sa isang plastic na drum na basta na lamang itinapon sa isang bakanteng lote sa Lungsod ng Malabon kahapon umaga.,Sa ulat ng Malabon City Police partikular na ni PSSupt. John Chua, ganap umanong alas-10:00 ng umaga nang matagpuan ng mangangalakal ng basura na si Melvin Orolfo ang mga labi ng biktimang inilarawan lamang na nasa 35-40-anyos, may taas 5’6 at nakasuot ng lilak na T-Shirt at maong na short.,Nakasilid sa loob ng drum ang biktima na ayon sa mga awtoridad ay wala pa umanong isang araw na patay dahil sa sariwa pa ang bangkay nito.,Nakitaan din ng malala­king sugat sa kanyang ulo at mga bakas sa kanyang leeg na binigti ito at pinahirapan ng husto bago tuluyang pinatay.,Sa pagsisiyasat ng Scene Of the Crime Operatives (SOCO) ay isang papel na nakasabit sa beywang ng biktima ang kanilang nakita na nakasulat ang mga katagang ‘Magnanakaw! Huwag tutularan.’,Lumalabas din sa pagsisiyasat na maaaring sa ibang lugar pinatay ang biktima at itinapon lang sa lugar dahil wala man lang kahit anong bakas ng dugo sa loob at maging sa labas ng kanyang kinalalagyang drum.",,
Ex-Mindoro congressman  nakalusot sa aresto,C,"Nakaiwas na maaresto ang isang dating congressman at dating gobernador ng Oriental Mindoro matapos makapagpiyansa ilang oras matapos maglabas ng arrest warrant sa kanyang mga kasong may kinalaman sa pork barrel.,Dahil dito, pansamantalang nakakalaya sa tatlong counts ng malversation case at 3 counts ng Anti-Graft and Corrupt Practices Act ang akusadong si Rodolfo Valencia na kabilang sa second batch ng mga mambabatas na kinasuhan sa pork barrel scam.,Ang bawat counts ng malversation ay may katumbas na P40,000 habang P30,000 naman ang bawat counts ng kasong katiwalian kaya tinatayang P210,000 ang inilagak na piyansa ni Valencia sa 7th Division ng Sandiganbayan.,Si Valenzuela ay u­nang kinasuhan ng Office of the Ombudsman matapos ipadaan umano sa non-government organization (NGOs) ni Janet Lim-Napoles ang kanyang pork barrel na nagkakahalaga ng P7 million mula 2007 hanggang 2009.",,
VAN RAPE SUSPECT PATAY SA PULIS,C,"Bagama’t naaresto na ay bangkay namang itinanghal ang isa pang suspek na sangkot sa pang­hoholdap at panggagahasa sa dalawang babaeng biktima na sakay ng colorum na UV makaraang agawan nito ng baril ang isang miyembro ng Quezon City Police District (QCPD) na escort ng suspek habang patungo sa East Avenue Medical Center (EAMC) para ipa-medical kahapon ng madaling-araw.,Sa ulat ng QCPD- Criminal ­Investigation and Detection Unit (CIDU), ­nakilala ang nasawing ­suspek na si Alfie Turado y Palang alyas ‘Buddy’ ng M.Aquino St., Banlat, Brgy. Pasong Tamo, Quezon City.,Ayon kay Supt. Rodel Marcelo, hepe ng CIDU, si Buddy ay isa sa mga kasama ni Wilfredo Lorenzo, na ­nauna nang naaresto ng mga awtoridad na panguna­hing suspek sa panggagahasa at panghoholdap sa dala­wang biktimang babaeng kawani ng isang fast food chain nitong Hunyo 10, 2016.,Si Lorenzo ay unang naaresto nitong Lunes Hunyo 13, habang ang suspek na si Buddy ay nakakalaya pa kung kaya’t nag patuloy ang follow up operation  ng QCPD hanggang maaresto ito subalit tinangka nitong agawan ng baril si PO2 Randy Gantingco.,Sa imbestigasyon ng CIDU, naganap ang insi­dente nang pang-aagaw dakong alas-tres ng madaling-araw sa kahabaan ng Tandang Sora Avenue kanto ng Visayas Avenue, Quezon City.,Subalit bago pa ma­ganap ang pang-agaw ng baril dakong alas-dos ng madaling-araw ay nakatanggap ng impormasyon ang tropa ni Supt. Marcelo mula sa Brgy. Kapitan ng Obrero na si Chairman Jose Segundo kaugnay sa presensya ng suspek na si ‘Buddy’ sa kanilang barangay.,Agad sinuyod ng mga awtoridad ang pinagtataguan ni Buddy, sa isang apartment kung saan ti­nangka pa nitong tuma­kas sa pamamagitan ng pagtalon sa bintana na nauwi sa habulan.,Sa tulong ng mga resi­dente ng Brgy. Obrero ay nakorner ang suspek at kinuyog ng galit na galit na taumbayan bago pa ito itinurn-over sa mga awtoridad.,Sa imbestigasyon, ­inamin ni Buddy, na nagpakalbo, sa harap ng mga media ang partisipasyon sa nasabing krimen.,Kaugnay nito, hiniling umano ng suspek sa mga awtoridad na eskortan siya papunta sa kanyang bahay sa Brgy. Pasong Tamo para kunin umano ang mga gamit ng dalawang babaeng na kanilang naging biktima.,Siya ay ­sinamahan ng mga operatiba ng CIDU na ­kinabibila­ngan nina SPO2 Jonathan Caranza, PO3 Eldin Dino, PO2 Basilio Buce at PO2 ­Randy Gantingco at habang sakay umano ng QCPD vehicle, ­bigla umanong tinangka ng suspek na agawin ang baril ni PO2 ­Gantingco na nakasukbit sa ­bewang nito na naging dahilan para  magpangbuno ang mga ito hanggang sa pu­mutok ang baril at tinamaan ng bala si Turado sa leeg at dibdib na naging sanhi ng agarang kamatayan nito.,Kaugnay nito ay sinabi naman ni Supt. ­Marcelo, na ikinokonsidera na nilang sarado o case closed ang kaso dahil sa pagkakadakip sa suspek na Lorenzo at ang nasa­wing suspek na si ­Turado.,Samantala, bukod sa dalawang kawani ng fast food na biktima ng pang­hoholdap at panggagahasa ay lumutang din sa CIDU ang dalawa pang babae na naging biktima din umano ng mga suspek noong Marso 19, 2016 sa  Roosevelt ­Avenue, kanto ng EDSA, Brgy. Veterans Village sa Quezon City.",,
"16 user, pusher nalambat",C,"Labing-anim na drug pushers at users ang natimbog ng Sta. Rosa PNP sa buy bust operation na nauwi sa drug raid sa Sitio Kawad, Brgy. Sto. Domingo, Sta. Rosa City, Laguna kamakalawa ng hapon.,Ayon kay Sta. Rosa Police Chief, Supt. Reynaldo Maclang, bandang alas-4:30 ng hapon, unang tinarget ng mga operatiba ng Sta. Rosa Police sa buy-bust operation ang mga suspek na sina Andrew Briones, Junnesto Llovia, Jessie Dela Cruz, Rolando Ofre at Antonio Mindaro.,Matapos maaresto ang lima, pinasok na ng mga pulis ang ibang bahay na pinaghihinalaang drug den kung saan tumambad ang 11 pang mga adik na naaktuhang nagsasagawa ng pot sesssion.,Nakumpiska sa mga suspek ang may 25 gramo ng shabu na tinatayang may street value na Php125,000. Nadiskub­re rin sa bahay ang isang homemade shotgun.,Sasampahan ng kasong paglabag sa Section 5 at Section 11 ng Article 2 of RA 9165 o Comprehensive Dangerous Drugs Act of 2002 at paglabag sa RA 10591 o Comprehensive Firearms and Explosive Act ang mga suspek.",,
"Food crisis sa Venezuela,  5 patay sa looting",C,"Maraming negos­yo sa ilang lungsod sa Vene­­zuela ang nagsara dahil sa madugong looting sanhi ng nararanasang food crisis sa bansa.,Nabatid na lima ang nasawi sa kaguluhan matapos magkasagupa ang mga awtoridad at looters habang daan-daang katao ang ina­resto.,Nabatid sa ilang negosyante sa lungsod ng Cumana, hindi lang ang paninda nila ang sapilitang kinukuha ng mga looters kundi maging ang kanilang mga gamit ay sinisira.,Sinasaktan din ng mga looters maging ang drivers ng trucks na nagde-deliver ng supply.,Nalaman na duma­ranas ng matinding economic crisis ngayon sa Venezuela kung saan kinukulang ng supply ng pagkain at basic commodities.,Samantala, idineklara naman sa Rio de Janeiro sa Brazil ang state of financial emergency dahil sa kakulangan ng pondo para sa gagana­ping Olympic Games sa darating na Agosto.,Nabatid na hiniling ng gobernador ng Rio de Janeiro sa federal government ng Brazil na bigyan ito ng karagdagang pondo para sa Olympic Games at kinakailangan umano ang emergency measures upang maiwasang mag-collapse ang mga pa­ngunahing sektor.",,
"Tumanggi sa kasal, pinaliguan ng asido",C,"Dinakip ng mga awtoridad ang isang babae matapos na buhusan nito ng asido ang kanyang kasintahan na tumangging pakasalan ito sa bansang Pakistan.,Sa ulat, kinilala ang dinakip na babae na si Momel Mai habang ang kasintahan nito ay kinilalang si Sadaqat Ali na nagtamo ng second degree burn sa halos kalahati ng katawan nito.,Sa pahayag ng biktima, lubos na ikinagalit ng kanyang kasintahan ang kanyang pagtanggi sa alok nitong kasal hanggang sa magkaroon ng pagtatalo.,Makalipas ang ilang minuto ay nagpasyang maligo ang biktima kung saan dito ay kumuha ng asido ang suspek at walang sabi-sabing sinabuyan ang kasintahan nito.,Giit naman ng suspek na ipinagtanggol lamang nito ang sarili dahil sa inatake ito ng biktima.,Sa imbestigasyon, kapwa may-asawa ang biktima at suspek subalit nagkaroon ng relasyon ang mga ito kung saan inaayos pa umano ng huli ang papeles nito para sa diborsyo sa asawa nito at pakasalan ang una.",,
"Drug den  sinalakay,  14 dinakma",C,"Arestado ang 14 na katao, kabilang ang babae na target ng operasyon sa isinagawang pagsalakay sa itinuturong drug den, kamakalawa ng gabi sa may Cabildo St. Intramuros,Maynila.,Kabilang sa mga naa­resto ng mga tauhan ng Manila Police District-Police (MPD) Station 5 sa pangunguna ni ­PInsp.Dave Garcia,ang mga suspek na sina Rosie Luban, a.k.a. Neneng, 37; Norman Kanapia,43; Reynaldo Palti, 32; ­Eduardo Mendoza,47; Joselito Ferrer, 25; Jonathan Ocenar, 24, pawang taga-452 Cabildo St.Intramuros, Maynila at 8 iba pa na hindi muna ibinulgar ang mga pa­ngalan.,Nakakumpiska rin ang mga awtoridad ng may 20 heat sealed transparent plastic na naglala­man ng shabu,drugs paraphernalias,jungle bolo at knuckles sa isina­gawang pagsalakay dakong alas-10:00 ng gabi sa nasabing lugar.,Nalaman na target ng operasyon si Luban pero sa isinagawang pagsala­kay naaktuhan nila na gumagamit ng shabu ang ilang parokyano sa bahay kaya kasama silang binitbit sa presinto.",,
"Mag-asawang caretaker  sa Batangas, pinatay",C,"Pagnanakaw ang isa sa pangunahing anggulo na nasisilip ng Tuy Municipal Police Station sa Batangas, kung bakit pinagbabaril hanggang sa mapatay ang mag-asawang stay-in caretaker ng isang poultry farm sa Barangay Bolboc sa bayan ng Tuy, Batangas kamakalawa ng umaga.,Kinilala ang mga nasa­wing biktima na si Ricardo Comia y Cabral, 51-anyos, at misis nitong si  Lourdez Comia y Lubrino, 42-an­yos, residente ng Barangay Malibu, at pawang nagtamo ng mga tama ng bala sa katawan, mula sa mga hindi pa nakikilalang suspek.,Nadiskubre ang bangkay ni Ricardo na naka­handusay sa folding bed sa labas ng kanilang kwarto, habang nakahiga naman sa kama sa loob ng kwarto ang biktimang si Lourdez.,Batay sa panayam ng Abante kay SPO2 Victor Creus, nakatakda sanang magpasweldo ang mag-asawa sa mga trabahador ng BEAB Farms, ngunit naantala ito dahil wala pa sa kanila ang pera ng payroll.,Posible umanong naisip ng mga salarin na hawak na ng mag-asawa ang pera kaya’t tinangkang pagnakawan ang mga ito.",,
"Tulak kumasa sa parak, tigok",C,"Isa na namang  drug pusher ang patay matapos makipagbarilan sa mga pulis sa isang operasyon sa Luisiana, Laguna kamakalawa ng gabi.,Ayon kay Laguna Prov. Director Senior Superintendent Ronnie Montejo, bandang alas-10:00 ng gabi,  nang magsagawa ng buy-bust operation ang mga pulis laban kay Edwin Chavez sa Barangay San Antonio.,Subalit  matapos ang bilihan ay natunugan ng suspek  na pulis ang kanyang ka-deal kaya agad itong bumunot ng baril at pinaputukan ang pulis na umaktong poseur-buyer.,Agad namang dumipensa ang iba pang back-up na mga pulis at pinaputukan ang suspek na agad nitong ikinasawi.,Na-recover mula sa suspect ang isang kalibre 38 revolver.,Si Chavez ay itinuturing na Number 4 sa drug watch list ng Luisiana Police.",,
Pinay sa Kuwait hinalay ng sponsor,C,"Inaresto ng mga awtoridad ang isang Kuwait national makaraang akusahang nanghalay sa isang Filipina domestic worker sa nasabing bansa.,Sa ulat, dinakip ng security men ang hindi pinangalanang suspek sa loob ng tahanan nito at dinala sa General Department for Criminal Evidences para sampahan ng kaukulang kaso.,Sinasabing inakusa­han ng biktima ang sponsor nito na makailang ulit na hinalay sa loob ng pi­nag­lilingkuran nitong bahay sa Rumaithiya district.,Dito ay humingi ng tulong ang biktima sa Rumaithiya Police Station kasama ang tauhan ng Philippine Embassy Kuwait upang ireklamo ang sinapit nito sa kamay ng employer nito.,Sa pahayag ng nasabing Pinay, makailang ulit na hinalay ito ng sponsor sa loob ng kuwarto nito kung saan tinakot umano ito ng huli kung magsusumbong hanggang sa hindi na matiis ng una kung kaya’t nagsumbong na sa embahada.",,
Mag-utol na ‘pusher’ patay sa encounter,C,"Bulagta ang magkapatid na umano’y kapwa tulak ng droga makaraang makipagbarilan sa operatiba ng San Miguel Police habang isa pa ang nadakip at isang tulak pa ang nakatakas sa isinagawang buy-bust operation ng awtoridad sa Sitio Daang-Bakal,Barangay San Juan, San Miguel, Bulacan kahapon.,Kinilala ni P/Supt. Joel S. Estaris, San Miguel Police chief, ang napaslang na mag-utol na sina Joseph Sarmiento at Christian Sarmiento, kapwa nasa hustong gulang, at parehong nakatira sa Sitio Daang Bakal, Barangay San Juan, San Miguel makaraang manlaban sa awtoridad gamit ang dalawang kalibre .38 rebolber.,Nadakip naman ang isa pang suspek na si Alex Carpio na nagtatago sa isang kubo habang nakatakas ang isa pang umano’y tulak na si Zaldy Libunao na siyang tumanggap ng marked money. Nakuha pa sa kanilang pag-iingat, bukod sa  baril ang ilang pakete ng shabu at mga drug paraphernalia.",,
"Militar inakusahan ng rape, torture",C," — Inakusahan kahapon ng Natio­nal Democratic Front (NDF), ang political arm ng rebeldeng New People’s Army, ang mga sundalo ng mi­litar ng pangagahasa, torture at pagpatay sa 3 mga mi­yembro nito na nadakip matapos ng sagupaan sa Davao City sa Mindanao.,Kasalukuyang nakikipag-usap ng kapayapaan ang NDF sa pamahalaang Duterte para sa resumption ng peace talks at sinabi nitong sinasabotahe ng militar ang naturang pag-uusap matapos na isabit ang 72nd Infantry Battalion at pro-government militias mula sa notoryosong Alamara forces ang nasa likod ng krimen.,Sinabi ni Rubi del Mundo, ang tagapagsalita ng NDF sa Southern Mindanao, na nadakip umano ng mga sundalo sina Mary Jane Quimbo, Will Biliran at Elenita Garing sa isang laban sa Barangay Lumiad sa Paquibato district noon June 9 at ginahasa ang mga ito bago pinahirapan at saka pinatay. Itinapon ang kanilang mga bangkay sa isang kanal.",,
Negosyante sa Baguio patay sa holdap,C," Tinutugis na  ng mga awtoridad ang dalawang lalaki na pumatay sa isang negosyante at tumangay ng halos tatlong milyong pisong pera nito sa Purok 5, Bakakeng Norte.,Namatay  sa nasabing robbery incident si Larry Oliva Haya Sr., 65-anyos, isang money changer, habang sugatan naman ang kapatid nito na si Randolph Oliva Haya Sr., 67-anyos, na nagtangkang tumulong sa una.,Ayon kay P/SInsp. Jeff Fontanilla, Station Commander ng Baguio City Police Office Station 10, pinaigting na nila ang operasyon para sa ikadarakip  ng dalawang suspek kasabay ng pagsasampa ng robbery with homicide at frustrated homicide laban sa mga ito.,Matatandaang pauwi na  ang biktima sa kanilang bahay at pagbaba nito ng jeep ay sinalubong  ng mga suspek kasabay ng pag-agaw ng bag na naglalaman ng iba’t ibang currencies na nagkakahalaga ng halos tatlong mil­yong piso ngunit nanlaban dahilan para barilin ng mga  salarin.",,
Babae binistay sa kalye,C,"Natagpuang nakabulagta at duguan  at may tama ng bala sa noo ang isang hindi nakikilalang babae kahapon ng umaga sa may Paco Park, Padre Faura, Paco, Maynila.,Inilarawan ni SPO 2 Charles John Duran ng Manila Police District-homicide ang biktimang nasa edad 23-28, may taas 4’9-5’1, mahaba ang buhok na blonde, may katabaan, kayumanggi, may brace ang ngipin, nakasuot ng kulay pula at puting striped na sando, kulay brown na short pants at naka tsinelas.,Sa imbestigasyon, nabatid na dakong alas 5:15 ng umaga nang makita ni George Tayaco, 28, sidecar boy ang nakabulagtang bangkay ng babae sa lugar.,Gayunman, sinabi ni Duran na malambot pa ang bangkay at ipinalalagay na kamamatay pa lamang ng biktima.,Dinala ang bangkay sa St. Rich Funeral para sa awtopsiya at safekeeping.",,
"Van na sangkot sa rape, ‘di UV — LTFRB",C,"Nilinaw ng Land Transportattion Franchising and Regulatory Board (LTFRB) na hindi puwedeng tawagin na UV express ang van na nasangkot sa rape at holdapan kamakailan.,Ayon kay LTFRB Chairman Atty. Winston Ginez , mali aniya ang kaisipan na kapag sinakyan ang isang van ay UV express na agad ito. “The misconception is in the news. It’s always said that it’s a UV Express, but actually it’s not. It’s a colorum vehicle that was involved in that incident”. “Wala nga siyang markings. It’s really unmarked private vehicle that was engaged in ferrying passengers illegally, unauthorized,” sabi ni Ginez.,Kasabay nito, sinabi ng LTFRB na pursigido ang kanilang ahensya sa mga kolorum at mahigpit ang kanilang programa ukol dito, subalit hindi aniya maiwasan ang mga commuters na sumakay sa mga kolorum dahil sa kakulangan ng mga lehitimong UV Express sa lansangan.,Dahil dito, sinabi ni Ginez na irerekomenda niya sa incoming LTFRB Chief Martin Delgra na ipagpatuloy ang paglaban sa kolorum at mag-isyu ng moratorium sa panibagong mga franchise ng bagong linya upang matugunan ang malaking pangangailangan sa UV Express.",, 25 naaksidente
Laoag City treasurer sabit sa P85M scam,C," — Hinaha­nap ngayon ang Laoag City treasurer kasunod nang pagkakabuking na nawawala ang may P85 milyong pondo ng nasabing siyudad.,Kinilala ni Laoag City Mayor Cheville Farinas ang naturang city treasurer na si Ms. Elena Asuncion na pinaniniwalaang tumakas na sa bansa makaraang malaman niyang nabisto na ang kanyang iregula­ridad kaugnay sa hindi nito pagdedeposito ng pera sa bangko at pinaniniwalaang nasa Estados Unidos na.,Batay sa record ng Bureau of Immigration Office sa Ilocos Norte, uma­lis ng bansa si Asuncion nitong June 14 sakay ng Philippine Airlines patungong Hawaii.,Si Asuncion ay hu­ling nakita noong June 12 nang dumalo ito sa Independence Day celebration subalit bigla itong umalis bago pa man maglabas ng suspension order si Mayor Farinas kaugnay sa pagkakatuklas sa nawawalang pondo ng siyudad.,Ayon kay Farinas, nabisto umano nila na ang nakokolektang pondo ng City Treasurer’s Office sa loob ng 10 taon ay hindi idineposito ng suspek sa savings account ng city government sa iba’t ibang bangko.,Patuloy ang isinasa­gawang imbestigasyon ng Commission on Audit (COA) at Bureau of Local Government Finance sa nasabing kaso.,Samantala, sinabi naman ni Atty. Marlon Ma­nuel, City Legal Officer na sasampahan nila ng kasong malversation of public funds at graft and corruption si Asunsion sa Ombudsman matapos malikom ang lahat ng ebidensia.",,
"2 kinidnap na estudyante, pinalaya",C," — Pinalaya ng mga kidnappers kahapon ang 2 estudyante matapos ng halos dalawang linggong pagkakabihag sa kanila sa Lanao del Norte province.,Iniharap naman ng National Bureau of Investigation (NBI) at pulisya ang dalawa na sina Berzon Rey Paeste at Cid Rick Jamias na parehong estud­yante ng Mindanao State University-Iligan Institute of Technology.,Nabawi umano sila ng mga awtoridad, ngunit limitado naman ang impormasyon ukol sa grupong dumukot sa dalawa noong June 4. Kasama sila sa 6 na hinila ng mga armado sa bayan ng Linamon sa Lanao del Norte.,Naunang pinalaya noong June 6 sina Eloisa Lacson, Hannah Yurong, Juhary Gubat at Kevin Limpin, subali’t naiwan ang dalawa sa hindi malamang kadahilan. Patungo sana sa bayan ng Lala sa Lanao at Pagadian City sa Zamboanga del Sur ang mga estudyante sakay ng kanilang van ng sila ay maharang sa highway.,Piniringan diumano ang kanilang mga mata habang tinatanong ng mga armado kung ano ang trabaho ng kanilang mga magulang habang bumabaybay at sa bayan ng Bacolod at Munai sila itinago.,Nabatid na binigyan pa ng pamahasahe ng mga kidnappers ang 4 estu­dyanteng pinalaya. Hindi naman sinabi ng mga awtoridad kung nagbayad ng ransom ang mga magulang ng 6 biktima. Walang umako sa kidnapping, ngunit lugar umano ng Moro Islamic Liberation Front ang nasabing lalawigan.",,
4 Malaysian dinukot sa Sabah?,C," — Inaalam kahapon ng Malaysia ang balitang apat na mga nationals nito ang napaulat na dinukot sa Sabah na kalapit lamang ng Tawi-Tawi, isa sa 5 lalawigan ng magulong Autonomous Region in Muslim Mindanao (ARMM).,Sinabi ni Malaysian Police Inspecor-General Tan Sri Khalid Abu Bakar na wala pa silang kumpirmasyon sa naganap, ngunit patuloy naman ang pagsisikap nito na makakuha ng impormasyon sa panibagong problema.,Posibleng Abu Sayyaf ang may gawa nito, ayon sa mga ulat, subali’t maging si Sabah Police Commissioner Datuk Rashid Harun ay nagsabing wala silang ulat ukol dito.,Ayon sa balita, dinala sa Tawi-Tawi ang mga biktima at saka inilipat sa Sulu.,Isinara na ng Sabah ang border nito sa Pilipinas dahil sa sunod-sunod na kidnappings ng Abu Sayyaf doon. Ipinagbawal na rin ng Malaysia ang lahat ng trading activities sa Sabah at Tawi-Tawi.,Pumutok ang balita halos 3 araw matapos na pugutan ng ulo ng Abu Sayyaf si Canadian Robert Hall sa lalawigan ng Sulu. Wala naman kumpirmasyon ang Western Mindanao Command sa pangyayari at nagpapaimbestiga na rin ito. Wala rin pahayag ang pulisya sa ARMM.",,
"Punerarya sa maling bangkay, kinasuhan",C,"Patung-patong na kaso ang isinampa ng pamilya ng isang overseas Filipino worker (OFW) na nasawi laban sa isang punerarya sa bansang Israel dahil sa maling bangkay na naiuwi sa Pilipinas kamakailan.,Sa panayam ng Abante kay June Peralta, 44-anyos ng Jalung Porac Pampanga, bunsong kapatid ng nasawing overseas Filipino worker (OFW) na si Fernando Peralta na naipadala na nila ang pormal na reklamo sa embahada ng Pilipinas sa Israel laban sa Menuha Laad LTD at sa manager nito na si Shaika Kariv sa Tel-Viv ng nasabing bansa.,Base sa reklamo ng pamilya Peralta, nahaharap sa kasong sibil (moral damage negligence, double pain emotion, actual damage expenses) ang nasabing punerarya.,Ayon kay Peralta, noong Hunyo 7 pa nila naipadala ang kanilang reklamo sa isang consul na tumutulong sa kanila na si Bryan Jess Baguio, ng embahada ng Pilipinas sa Israel.,Mga danyos perwisyo ang lahat nang isinampang kaso po namin dahil sa abala at sakit na nangyari sa aming pamilya nang ito’y maling bangkay na naiuwi sa amin,” ani ni Peralta.,Sa pamamagitan ni Consul Bryan ay umaasa ang pamilya Perlta na magkakaroon ng kataru­ngan ang nangyaring sakit sa kanilang pamilya.,Bukod pa dito aniya maging ang JPS Punzalan Funeral Homes ay hihingi rin ng danyos sa Menuha Laad LTD dahil sa ginawa nilang serbisyo sa maling bangkay.,Ayon kay Joy Punzalan, may-ari ng JPS Funeral, tatlong araw din sa kanila ang maling bangkay na nakilalang si Shang Jun Yao, isang Chinese national na kung saan ito ay inilagay sa freezer bago ito naibalik sa Tel Aviv Israel.,Nabatid na aabot umano sa 3,000 dollar ang danyos na hinihingi ng JPS funeral hinggil sa serbisyong ibinigay nila sa maling bangkay na naidala sa kanila. ",,
"Punerarya sa maling bangkay, kinasuhan (Last Part)",C,"“Masakit ito para sa pamilya Peralta ang nangyari, ito po ay first time nangyari sa punerarya ko tapos ang layo pa nang pinanggalingan ng bangkay” dagdag pa ng may ari ng punerarya.,Samantala hinihintay na lamang ng pamilya Peralta ang ibibigay na tulong o benepisyo ng Overseas Welfare Worker Administration (OWWA) hinggil sa pagkamatay ni Fernando.,Ayon kay June, habang nakaburol pa ang kanyang kapatid ay tumawag sa kanila ang tanggapan ng OWWA Pampanga upang ipaalam sa kanila na may makukuhang benepisyo ang kanilang kapatid dahil ito ay naka-register at isa siyang miyembro.,“Sabi po nila i-check nila kung si kuya Fernando ay patuloy pa ring nagbabayad ng membership sa OWWA dahil ito ay sampung taon nang nagtratrabaho sa Israel” ani pa ni June.,Aniya, huling umuwi sa Pilipinas ang kanyang kapatid noong taon 2015 kayat alam niyang aktibo ito sa pagbabayad ng membership sa OWWA.,“Noon pong dumating siya ng taon 2015 ay nagbayad po siya ng membership niya sa OWWA kaya ang alam ko po ay naka-register siya,” dagdag pa ni June.,Sa ngayon ay hinihintay na lamang ng pamilya Peralta ang ibibigay na benepisyo ng OWWA sa pagkamatay ng kanilang kapatid.",,
"UV DRIVER NA RAPIST-HOLDUPPER, LAGLAG",C,"Pagkaraan ng halos limang araw mula nang mangholdap at gahasain ang dalawang pasaherong babae sa loob ng pinamamasadang pampasaherong UV van, bumagsak sa kamay ng Quezon City Police District (QCPD) ang isa sa dalawang suspek sa nasabing lungsod.,Sa report ng QCPD-Criminal Investigation and Detection Unit, kinilala ni Supt. Rodel Marcelo ang suspek na kasalukuyang nakakulong na si Wilfredo Lorenzo, 36, may asawa ng Block 37, Lot 17, Metro Manila East, Rodriguez Rizal.,Ayon kay Supt. Marcelo, ang suspek ay itinuturong driver na responsable sa panghoholdap at pang-aabuso sa dalawang dalaga na kapwa  empleyado ng isang kilalang fastfood chain na itinago sa pangalang ‘Jane’  at ‘Roda’ noong Hunyo 10, 2016 sa may Aurora Blvd., QC, sa loob mismo ng pinapasadang kulorum na van. Kasama nito ang kasab­wat na alyas Buddy na konduktor ng van.,Naaresto ang suspek sa patuloy na follow-up ope­ration ng QCPD Novaliches Police Station-4 at sa tulong ng may-ari mismo ng van na nagbunyag sa pagkatao ng suspek.,Sa imbestigasyon ng QCPD  ganap na alas-5:45 ng hapon nang madakip ang suspek sa kahabaan ng E. Cruz St., Cruzville , T.S. Cruz Subdivision, Bgy. Kaligayahan Novaliches, Quezon City habang sakay ang una ng isang Toyota Hi-Ace Grandia (ALA-6980). Nakarekober din ng isang plastic sachet ng shabu sa pag iingat ng suspek.,Lumalabas sa imbestigasyon na naganap ang paghoholdap at pang-aabuso sa mga biktima habang sakay ang mga ito ng isang kulay puting GL Hi-Ace Grandia na minamaneho ni Lorenzo kasama si Buddy.,Base sa salaysay ng mga biktima sa QCPD Womens and Children Protection Desk (WCPD),­ ­ nangyari ang insidente noong Hunyo 10, 2016 ng alas-10 ng gabi hanggang June 11, 2016 ng alas-dos  ng madaling- araw sa  kahabaan ng Quezon Avenue kanto ng EDSA, hanggang Batasan Hills, QC.,Bago ito, naghintay umano ng masasakyan pauwi ang mga biktima sa Quezon Avenue nang dumating ang kulay pu­ting van na may sign board na biyaheng SM Fairview kung kayat nagpasya na silang sumakay.,Naiwan ang dalawang biktima hanggang sa holdapin at gahasain ng dalawang suspek.,Nakaligtas sa rape ang isa sa babae dahil sa buwanang dalaw nito subalit dinaliri ito upang matiyak na hindi ito nagsisinungaling.,Makalipas ang ilang minuto ay ibinaba na ng mga suspek ang mga biktima sa liblib na lugar sa bahagi ng Novaliches saka iniwanan doon kung saan sila nasaklolohan ng isang taxi driver at tinulungang madala sa pulisya.",,
Mag-live in dinakma sa kotong,C," — Kalaboso ang sinapit ng isang live-in partner sa isinagawang entrapment operation ng pulisya noong Lunes dahil sa ginawang pango­ngotong kapalit umano ng paglaya ng asawa ng goverment employee na nahulihan ng droga.,Sa ulat ni P/Supt. Rey de la Cruz kinilala ang mga naaresto na sina Oliver Sauro, 39 at Dianna de los Santos, 32, kapwa vendor ng Zone 4, Bgy. Sto Niño 1st sa lungsod na ito.,Nabatid sa reklamo ni Jennifer Logmao, 46, empleyada ng gobyerno, re­sidente ng Zone 1, Bgy. Baloc, Sto. Domingo, Nueva Ecija na naaresto ang kaniyang mister dahil nahulihan ng droga kamakailan.,Kaagad umano siyang nakatanggap ng text sa nagpakilalang SPO Mendoza na nagsabing isa sa mga arresting officer at pinagaga­yak siya ng P30,000 para mapalaya ang mister.,Nakapagpadala naman si Logmao ng paunang P8,000 sa isang mo­ney remittance sa Talavera, Nueva Ecija na kinobra sa Fone Kingdom, Smart Money Remittance outlet sa Tierra Building, Bgy. Rafael Rueda Sr., sa lu­ngsod na ito.,Gayunman nang ma­kilala ni Logmao sa tanggapan ni P/Sr. Supt Manuel Cornel, Nueva Ecija police director, ang pagkatao ni SPO 4 Mendoza, doon nabatid ang panggogoyo kaya’t agarang nagsagawa ng entrapment.",,
"Bangkay na naka-tape ang buong katawan, nakita sa Iloilo",C,"Isang bangkay ng hindi pa nakikilalang lalaki na biktima ng summary execution ang natagpuan sa tabi ng irigasyon sa bgy. Dawis, Pototan, Iloilo kamakalawa., Sa ipinadalang ulat ni Chief Insp. Hilarion Rosa, ng Scene of the Crime Operatives (SOCO) sa Camp Crame, ang bangkay na natagpuan ay kinakitaan ng pagpapahirap dahil nagtamo ito ng laslas sa leeg, taga sa dibdib, nakagapos ang mga kamay at paa, naka-packing tape ang halos buong katawan at may tama ng punglo sa kaliwang pisngi.,Nang siyasatin ang lugar na kinatagpuan sa bangkay, nakarekober ang pulisya ng basyo ng bala ng kalibre 45.,Malaki ang teorya ng pulisya na posibleng pinahirapan sa ibang lugar ang biktima dahil walang gaanong nagkalat na dugo at marahil ay doon lamang ito binaril kaya nakakita ng basyo ng bala ang mga pulis.,Nang inspeksyunin ang bangkay, nakakuha ang mga pulis mula sa bulsa ng biktima ng papel na may nakasulat na, “ako ang pumugot ng ulo ng dalawang sorbetero sa Tacas,” na kamakailan lamang nangyari.",,
"Braso ni lolo, putol sa taga ng kapitbahay",C,"Isang caretaker ang nahaharap ngayon sa kasong frustrated murder makaraang tagain at maputulan ng braso ang isang 66-anyos na lolo matapos ang mainitang argumento na may kinalaman sa alagang hayop ng biktima na kumakain umano sa tanim na gulay ng suspek na nauwi sa pananaga sa Barangay Poblacion 1, San Jose del Monte City, Bulacan kamakalawa.,Kinilala ni P/Senior Supt. Romeo M. Caramat Jr., Acting Bulacan police director, ang biktimang si Rogelio Barrozo, 66, may asawa, tubong Cavite ng Barangay Poblacion 1, ng nasabing lungsod na kaagad isinugod sa pagamutan matapos maputulan ng braso nang tagain ng suspek na si Lito Baloran, nasa hustong gulang, caretaker at residente rin sa lugar.,Bandang alas-8:30 ng umaga nang komprontahin umano ng suspek ang biktima dahil kinakain umano ang kanyang mga pananim ng mga alaga ng huli. Ang komprontasyon ay nauwi sa mainitang sagutan hanggang humantong sa pananaga.",,
"Sanggol, 40 pa sugatan sa bus accident ",C,"Sugatan ang 41 pasahero at ang driver ng bus na tumagilid sa diversion road ng Maharlika Zigzag road sa Sitio Upper Sapinit, Brgy. Silangang Malicboy, sa Bayan ng Pagbilao, Quezon kamakalawa ng hapon.,Kabilang sa mga nasugatan ang apat na bata at isang pitong buwang gulang na sanggol.,Sugatan din ang apat na dayuhan na sina James Alexander Herrington at  Zoe Alexandra Lamb na kapwa taga England, at Harry Roland Muller at Wei – Cheng Lien.,Batay sa imbestigasyon ng Atimonan Police, Galing Legazpi, Albay at patungong Cubao ang DLTBCo. passenger bus (AAX 1694) na minamaneho ni Robert de Guzman.,Subalit bandang alas-singko ng hapon, habang pababa na ito sa isang kurbadang bahagi ng highway ng nawalan ng kontrol ang driver at bumulusok pababa ang bus hanggang sa tumagilid ito sa kanang bahagi.,Agad isinugod ng mga nagrespondeng rescue team ang mga sugatang pasahero sa ospital.,18 sa mga pasahero ang dinala sa Jane County Hospital sa Pagbilao samantalang 24 naman ang isinugod sa MMG hospital sa Lucena City.,Madulas at basang kalsada ang sinasabing dahilan ng driver kaya umano siya nawalan ng kontrol sa manibela.",,
"ULO NG CANADIAN, ITINAPON SA SIMBAHAN",C," — Itinambak ng Abu Say­yaf sa harapan ng isang Katolikong Simba­han ang ulo ng pinugutan nitong Canadian national na si Robert Hall sa lalawigan ng Sulu.,Kinumpirma na rin ito ng Western Minda­nao Command at sinabing nitong Lunes ng gabi natagpuan ng mga sibilyan ang ulo ni Hall sa harapan ng simbahan.,Ngunit hindi naman mabatid kung bakit hindi ito natunugan ng mga parak at sunda­long nagkalat sa nasabing bayan.,Pinatay ang 50-anyos na si Hall noong Lunes ng hapon matapos na mabigo ang pamahalaan at pamilya nito na magba­yad ng P300 milyon ransom sa Abu Sayyaf.,Si Hall ang ikalawang Canadian na pinugutan ng ulo ng Abu Sayyaf mula pa noong Abril matapos mapatay si John Ridsdel, 68, dahil bigo rin ang pamilya nitong magbi­gay ng ransom kapalit ng kanyang kalayaan.,Nagluluksa naman ngayon ang bansang Canada sa nangyaring pagpugot.,Sa ulat, kasabay ng pagkondena sa karumal-dumal na krimen, iniutos ni Canadian Prime Mi­nister Justin Trudeau ang paglagay sa half-mast ng bandila ng Canada.,Sinabi ni Trudeau na nakausap na nito si Pangulong Noynoy Aquino na nagpaabot ng pakikiramay sa Canada sa pagkamatay ni Hall.,“Canada holds the terrorist group who took him hostage fully responsible for this cold-blooded and senseless murder,” ani Trudeau.,Tiniyak nito na tutugisin ang mga res­ponsable sa pagkamatay ni Hall at ni Ridsdel kahit gaano pa katagal bago makamit ang hustisya.,“We are more committed than ever to working with the government of the Philippines and international partners to pursue those responsible for these heinous acts and bring them to justice, however long it takes,” dagdag pa ng Prime Minister.,Mariin ding kinondena ng militar at provincial government ang brutal na pagpatay na natapat pa sa holy month of Ramadan. “The brutal murder and inhuman execution of the victim by these evil terrorists show their true color,” base sa pahayag ni Western Mindanao Command spokesperson Major Filemon Tan.,Maging ang Natio­nal Ulama Conference of the Philippines (NUCP) ay umalma.,Sinabi ni Alih Aiyub, national secretary general ng NUCP, ang ginawang ito ng Abu Sayyaf group (ASG) ay hindi maka-Islam at hindi makatao.,Ayon kay Aiyub, dismayado rin sila sa mga local politicians dahil sa kabi­guan nilang magawa ang tungkuling makipag-ugnayan sa security forces para mailigtas ang mga bihag.,Samantala, inihayag kahapon ni PNP crime laboratory director Chief Supt. Emmanuel Aranas na sinimulan na nilang suriin ang pugot na ulo ng hinihinalang pag-aari ni Hall matapos itong dumating sa Maynila.,Ayon kay Aranas, agad nitong iniutos sa kanyang mga tauhan na puntahan ang pugot na ulo sa isang mortuary sa Pasay City kung saan ito nakalagak matapos dumating mula sa airport galing sa Jolo para kumuha ng specimen para sa pagsasailalim sa kaukulang pagsusuri o eksaminasyon.,“Maliban po sa forensic examination, kaila ngan din itong isailalim sa DNA test para makasigu­ro sa pagkakaki­lanlan ng biktima,” wika ni Aranas.",,
Huramentadong trak: 30 inararo,C,"Isa ang patay habang 29 ang sugatan makaraang araruhin ng isang truck ang ilang sasakyan at mga tindahan sa may kanto ng market road at Rizal avenue sa Taytay, Rizal kahapon ng umaga.,Ayon kay Supt. Samuel Delorino, hepe ng Taytay police, batay sa inis­yal na imbestigasyon, ga­ling umano sa may Tikling Road ang ten-wheeler truck na may plakang RHT 994 at patungo sa may bahagi ng Highway 2000 nang mawalan umano ito ng preno.,Diretsong sinagasa ng truck ang nasa 14 hanggang 18 sasakyan na nakaparada sa gilid ng kalsada at maging ang mga nasa isang fast food chain.,Matapos ito natumbok din ng truck ang mga stalls at mga tindahan ng damit, prutas at iba pa sa tiangge-an na nasa gilid ng palengke.,Marami sa mga biktima ay nasagasa ng truck at naipit ng mga gumuhong istraktura.,Agad isinugod sa iba’t ibang pagamitan sa Agono at Taytay ang mga biktima habang ang nasawi ay kinilalang si Genelita Duka, 48, taga-Binangonan.,Ayon sa driver ng truck na si Tomas Baldonade, nawalan umano ng preno ang truck.,Hawak na ngayon ng Taytay Police ang driver at sasampahan ng patong patong na kaso.",,
4 rustler nakalawit sa Ilocos Norte,C," — Tapos na ang masasayang araw ng apat na kataong kilabot sa pagnanakaw sa iba’t ibang bayan sa lalawigan ng Ilocos Norte, ito’y matapos ang isinagawang operasyon ng PNP Laoag.,Walong kambing, dala­wang karnero at dalawang baka ang nakuha sa mga magnanakaw na matagal nang minamanmanan ng mga kagawad ng pulis pagkatapos ang mga ulat ng iba’t ibang bayan na nagkakaroon ng talamak na nakawan.,Nakilala ang mga suspek na sina Winston Lagrimas de Guzman, 29 ng Brgy. Curva, Pamplona, Cagayan; Don Richard Lagasca, Brgy. 5, Laoag; Ryan Jay Mallari ng Brgy. 6 at isa pang menor-de-edad.,Sa kasalukuyan ay sinampahan na ng kasong goat at cattle rustling ang mga nasabing suspects sa City Prosecutors Office ng Laoag.",,
"Nabahag kay Duterte, 40 druggies sumuko",C,"Sa takot na masampolan ng kamay na bakal ni President-elect Rodrigo Duterte, umaabot sa 40 drug users at pushers ang kusang loob na sumuko sa pulisya sa Davao City.,Base sa talaan ng Davao City Police Office, 40 sangkot sa iligal na droga mula sa isang barangay sa bayan ng Sta. Ana ang sumuko sa mga awtoridad sa tulong ni barangay chairman Leo Aquino, ng barangay Agdao.,Sinabi ni Aquino, inaasahan pa ang pagtaas ng bilang ng mga susukong sangkot sa iligal na droga dahil hindi pa ito nanga­ngalahati sa kabuuang bilang ng mga kilalang nasa drug watchlist.,Sa ngayon ay patu­loy ang operasyon ng mga pulis na tinaguriang ‘Oplan Tukhang’ (Tuk-tok Hangyo) at ‘Taphang’ (Tapok Hangyo) na pinaniniwalaang nauugnay sa iligal na droga.",,
Lola biyak ang noo sa demolisyon,C,"Apat ang sugatan kabilang na ang isang 70-anyos na lola na nabiyak ang noo at mabilis na naisugod sa pagamutan at kinaila­ngan pang tahiin matapos na tamaan ng bato sa nangyaring demolisyon sa Bgy. Pag-Asa sa Quezon City kahapon.,Maliban sa lola, isang photographer din na nakilalang si Greg Montegrande, ang nasugatan.,Pasado alas-sais ng umaga kahapon, dumating ang demolition team subalit nakahanda ang mga residente at sinalubong sila ng mga pambabato ng dumi ng tao, ihi at mga bato kung saan nagkalat din ang mga bubog.,Nagkaroon ng madugong demolisyon dahil sa patuloy na panlalaban ng mga residente.Sa huli, nanaig pa rin ang mga pulis at naipagpatuloy ang demolisyon.,Ayon sa Sheriff ng lungsod Quezon, Marso 28 pa natapos ang palugit ng korte sa mga residente upang hakutin ang kanilang mga gamit.",,
Sales lady patay sa motorsiklo,C,"Isang 20-anyos na babae na namamasukan sa isang mall sa Marilao ang nasawi makaraang aksidenteng masalpok ng isang rider ng motorsiklo habang ang biktima ay papatawid para umuwi matapos mangga­ling sa trabaho sa Mac-Arthur Highway, Barangay. San Juan, Balagtas, Bulacan kamakalawa.,Kinilala ng pulisya ang biktimang si Sherly Rega­lario, 20, kawani ng SM mall ng Sitio Bigaa Matanda, Brgy. San Juan, Balagtas na nagawa pang maisugod sa Balagtas Doctors Hospital ngunit hindi na nagawa pang maisalba bunga ng grabeng pinsala sa ulo at katawan sanhi ng malakas na pagkakabangga.,Boluntaryo namang sumuko sa mga nagrespondeng awtoridad ang suspek na si Arcie Garcia, 19, ng Brgy. Borol 1st, Balagtas na nahaharap ngayon sa kasong reckless imprudence resulting to homicide makaraang mabangga nito ang biktima at nakadetine na ito ngayon sa BJMP-Balagtas.",,
PUGOT-ULO SA BIHAG NO. 2,C,"Mabilis na kumalat ang balita na pinugutan na ng Abu Sayyaf ang Canadian hostage na si Robert Hall makaraang mabigong mabayad ng P300M ransom sa itinakdang deadline kahapon ng alas-tres ng hapon sa Sulu.,Gayunman, habang sinusulat ang balitang ito ay walang kumpirmasyon mula sa militar kung totoo ang nasabing balita.,Sa kasalukuyan ay tuloy ang operasyon ng militar laban sa Sayyaf matapos na mapabalitang pinatay na nga ng rebeldeng grupo si Hall .,Sinabi ni Col. Noel Detoyato, isang military spokesman, patuloy ang kanilang beripikasyon sa nasabing ulat matapos na lumagpas sa 3 p.m. deadline ng Abu Sayyaf kahapon ang pagpapalaya sa hostage.,Naunang nagbabala ang Abu Sayyaf na papatayin nito ang isang bihag kung hindi nila makukuha ang P300 milyon ransom na hinihingi sa Canada o kung maglulunsad ng ope­rasyon ang militar upang iligtas ang mga hostages.,“If nobody will contact us to arrange our ransom demand or the military conducts an operation, air strikes or artillery attacks or any violations against us, we will hurt and torture the hostages, Inshallah,” ayon pa sa pahayag ng Abu Sayyaf.,Nitong Abril ay pinugutan rin ng Abu Sayyaf si Canadian John Ridsdel, 68, sa Sulu matapos na mabigo ang pamilya nitong magbayad ng ransom.,Dinukot sina Ridsdel at Hall, kasama ang Norwegian na si Kjartan Sekkingstad, 56, at Pinay girlfriend nitong si Maritess Flor.,Walang inilabas na anumang impormasyon ang Western Mindanao Command sa ilalim ni General Mayoralgo dela Cruz ukol sa operasyon laban sa Abu Sayyaf.",,
Trending si Panelo sa ‘illegal parking’,C,"Kinuyog ng netizens si incoming Presidential Spokesman Salvador Panelo kaugnay ng ginawa niyang pag-park umano sa isang no-parking zone sa Greenhills Shopping Center sa San Juan.,Ayon sa nag-trending na isyu sa social media partikular sa Facebook, isang nakilalang Clarisse Evangelista ang nag-post kaugnay sa pagiging abusado umano ni Panelo, bago pa man makaupo sa pwesto si incoming President Rodrigo Duterte.,Ayon sa FB account ni Evangelista, ipinarada ni Panelo ang kanyang kotse na Mercedes Benz sa tapat ng Mercury Drug Store at Tropical Hut sa Greenhills na isang no-parking zone.,Sinita umano ito ng guwardiya sa lugar subalit hindi nagpatinag si Panelo at patuloy na ipinarada ang kanyang kotse at saka bumaba at bumili sa Mercury Drug store.,Gayunman, mabilis naman dumipensa si Pane­lo at sinabing nagpaalam siya sa guwardiya bago siya nag-park sa lugar.,Ayon kay Panelo, ipinagpaalam niya ito sa security guard bago siya pumarada dahil saglit lang siyang nanatili doon.,Pumayag naman umano ang guwardia at ito pa ang nagsabi sa kaniya na doon iparada ang sasakyan upang makita daw nila palagi ang kanyang sasakyan habang nasa loob ng botika.,Samantala, nag-abot ng advise si Buhay Partylist Rep. Lito Atienza sa mga opisyal ng papasok na administrasyong Duterte na mag-doble ingat o maging ‘extra careful’ sa inaasal o ineeksena partikular na sa mga pampublikong lugar.,Ayon kay Atienza, kung totoo ang alegasyon ng FB user, may mali sa ginawa ni Panelo.,“Mali si Panelo roon…All his (Duterte) people should be careful from now on they are not carrying their own identity but that of President Rody Duterte”.",,
TINDIG-BALAHIBO!,C,"Nakakarindi ang alingawngaw ng kiriring ng mga telepono sa loob ng gay club. Tawag ito ng nag-aalalang pamilya sa mga biktima ng “mass shooting”.,Hatid nito ay kawalang pag-asa na may buhay pa sa mga biktima. May isa namang nakapag-text pa sa kanyang ina ng mga katagang, “I’m going to die.” Ilan lamang ito sa mga makatindig-balahibong kwento sa karumal-dumal na carnage sa Orlando, Florida, USA.,Nabalot ng iba’t ibang reaksyon ang nangyaring madugong trahedya sa isang gay club sa Orlando, Florida, USA na ikinasawi ng mahigit 53-katao at ikinasugat na 50 iba pa.,Ayon sa ulat, labis ang pagkalungkot ng maraming Amerikano sa nasabing pangyayari kung saan bumuhos ang simpatiya ng mga ito sa mga nasawi at nasugatan.,Isa sa labis na nagpapahirap sa mga awtoridad na nagsasagawa ng imbestigasyon sa nasabing pamamaril ay ang kaliwa’t kanang pagtunog ng mga mobile cellphones ng mga biktima.,Naging mabigat ang damdamin ng mga imbestigador nang isa-isang kinuha ang mga cell phones ng mga nakahandusay na labi ng mga biktima habang tumutunog mula sa tawag sa pamilya at mga kaibigan ng mga ito.,“Investigators were forced to ‘tune out’ sound of ringing phones coming from bodies strewn about the scene of the massacre,” ayon sa ulat ng CNN.,Inaalam ng mga awtoridad kung nagpaparamdam ang mga nasawing mga biktima kung kaya’t tumutunog ang cell phones ng mga ito.,Isa sa mga biktima ang nag-text sa ina nito na nagsabing, “I’m going to die”. He has us, and he’s in here with us,” dahil sa walang habas na pamamaril ng suspek na si Omar Mateen, 29-anyos, sa mga party goers sa gay nightclub.,Sinasabing maraming cell phone ng mga nasawing biktima ang patuloy na tumutunog sa loob ng Pulse Night Club habang isinasagawa ang imbestigasyon sa naturang trahedya.,Ayon sa isa sa mga nakaligtas na kinilalang si Christopher Hanson, dakong alas-dos ng madaling-araw habang nasa kainitan na ang party, na malakas ang tugtog, rhythmic sounds na bahagi ng music hanggang sa makarinig ng maraming putok ng baril.,“I just saw bodies going down and I was ordering a drink at the bar. I fell down. I crawled out. People were trying to escape out the back,” kwento nito sa CNN, at sinabing hindi nito nakita ang bumaril.,“When I got across the street, there were people, blood everywhere.”,“It was like complete chaos. If I can relate it to anything, I would say it was like a scene out of a movie,” ayon naman kay Janiel Gonzalez.,“People were screaming ‘Help me, help me, I’m trapped’. And people were getting trampled.,There was no clear exit sign at the club, so we didn’t know which door to take or where to go.”,Samantala, nagpapatuloy sa pakikipag-ugnayan ang Department of Foreign Affairs (DFA) sa Filipino community sa Orlando, Florida upang alamin kung may Filipino na nadamay sa nangyaring walang habas na pamamaril sa isang gay club.,Ayon kay DFA spokesman Charles Jose, sa kasalukuyan ay nakikipag-ugnayan pa rin ang tauhan ng Philippine embassy sa Washington sa mga US authorities upang alamin kung may Filipino na nadamay sa mga nasabing trahedya.,Aniya, di pa naglalabas ng mga pangalan ang awtoridad sa mga nasawi o nasugatan sa pamamaril para makumpirma kung may nadamay na mga Filipino sa naturang pamamaril.,Problema ng DFA, ay wala pang eksaktong bilang ng mga Filipino sa Florida kung kaya’t inaalam na nito sa Filipino community dito kung may nadamay na mga Pinoy sa trahedya.,Nagdeklara na rin ng state of emergency ang estado ng Florida matapos ang terror attack.,Nag-alay ng moment of silence ang buong Estados Unidos para sa mga biktima. Iniutos ni U.S. President Barack Obama ang paglagay sa half staff ng mga bandila bilang pagluluksa.,Ayon kay Obama, terror attack at hate crime ang nangyari sa gay nightclub na nangyari ganap na alas-dos ng madaling-araw nang pasukin ng suspek na si Mateen ang nightclub bitbit ang assault rifle at pistol at walang habas itong namaril.,Bago ang pamamaril, tumawag si Mateen sa 911 at nagpahayag ng suporta sa teroristang Islamic State of Iraq and Syria (ISIS) at binanggit ang mga suspek sa Boston Marathon bombing.,Ayon naman sa ISIS, isang fighter daw nila ang responsable sa Orlando attack. Tumagal ng tatlong-oras ang standoff kung saan hostage ng suspek ang mga tao sa loob ng club bago puwersahang napasok ng mga pulis ang club at napatay ng mga awtoridad ang suspek.,Kasabay nito, kinondena ng International community ang pag-atake sa gay night club kabilang dito si Pope Francis.",,
Orlando killer ‘closet gay’,C,"Ibinulgar ng ilang nakakakilala kay Orlando mass shooting suspect Omar Mateen na isa itong bading at gumagamit ng mga gay dating sites bago isinagawa ang madugong krimen.,Sa ulat, isang dating kaklase ni Mateen na tumangging magpakilala na madalas na tumatambay sa mga gay nightclubs matapos ang klase ng mga ito sa Indian River Community College Police Academy maliban pa sa minsan na rin umanong niyayang mag-date ang mga ito.,Subalit nagawa umanong itago ni Mateen ang tunay na seksuwalidad nito sa maraming tao.,“We went to a few gay bars with him, and I was not out at the time, so I declined his offer,” ayon sa dating kaklase ni Mateen sa ulat ng AJC.com.,Sa hiwalay namang ulat ng The Telegraph at Washington Post, isa pang kaklase ni Mateen ang madalas na gumagamit ng West on Jack’d, isang dating site para sa mga bading.,Isa pang lalaki na si Kevin West, na regular sa Pulse gay nightclub, ang umamin na minsan na ring niyaya ito ni Mateen sa nasabing dating app.",,
"Naaksidente, kulong  sa shabu",C," — Kamalasan ang sinapit ng isang 33-anyos na lalaki makaraang aksidenteng makabundol ng nakaparadang SUV ang minamanehong motorsiklo ay saka sumambulat ang itinatago nitong sachet ng hinihinalang shabu noong Biyernes ng hapon sa kahabaan ng Maharlika Highway sakop ng Brgy. Diversion sa bayang ito.,Sa ulat ni P/Sr. Inspector Domingo Resma Jr. sa tanggapan ni Mayor Puroy Nagaño nakilala ang biktima na si Carlito Nerit Pa­nganiban, residente ng Brgy. Maburak, Gapan City.,Lumitaw sa imbestigasyon ni PO2 Giovani Peñamante na dakong alas-12:15 ng hapon minamaneho ni Panga­niban ang kaniyang motorsiklo patungong bayan­ ng Santa Rosa nang mabundol nito ang nakaparadang XLT pick-up (AVA-9860) sa Brgy. Mambangnan, San Leonar­do.,Sa tulin ng takbo ng motorsiklo ay tumimbuwang si Panga­niban at kaagad na sinaklolohan ng mga nakasaksi, kasama ang mga naka-duty na pulis.",,
"Sa takot kay Duterte…Drug users sa S. Cotabato, isa isang nagsisuko",C," –– Hindi pa man nakakaupo si President-elect Rodrigo Duterte ay sunud-sunod na ang pagsuko sa pulisya sa South Cotabato ng mga taong gumagamit ng ilegal na droga.,Ayon sa pulisya sa bayan ng Surallah ay uma­bot na sa 45 ang mga sumuko, kabilang ang dalawang menor-de-edad.,Karamihan ay kasama ang kanilang pamilya ng sumuko at nangakong hindi na muling gagamit ng droga.,Takot umanong ma­ging target sila hg anti-illegal drug campaign ng pulisya at pamahalaang Duterte.,Ito rin ang sinabi ni Duterte sa mga gumagamit ng droga na sumuko na lamang at magbago ng kanilang masamang bisyo at gawain.,Hinimok rin ni Duterte ang mga sibilyan na tumulong sa kampanya kontra droga at ang paglulunsad ng pulisya ng Opplan Tok-Hang (Tuktok-Hangyo) na kung saan ay iisaisahin ng mga parak na puntahan ang mga bahay ng mga drug users upang pakiusapan silang tumigil sa masamang gawain at kung hindi ay ikukulong sila.,Sa Davao City ay ilang mga drug pushers na ang napatay matapos na sila’y manlaban umano sa pulis­ya.",,
Bangkay ng dayuhan natagpuan sa Batangas beach,C,"Isang hindi pa nakikilalang bangkay ng foreign natio­nal ang nadiskubre ng dalawang katao, habang hinahampas ng alon sa baybaying dagat ng Brgy. Talisay, Calatagan, Batangas, dakong alas-dos ng hapon kamakalawa.,Napag-alaman sa himpilan ng Calatagan Municipal Police Station, inimpormahan sila ni Bantay Dagat Chairman Rodrigo De Jesus, kasunod ng pagkakadiskubre nina alyas Labuyo at Junjun, sa nasabing bangkay na hinihinalang mula sa lahi ng mga taga gitnang silangan (middle east).,Naniniwala ang pulisya na hindi pagkalunod ang ikinamatay ng dayuhan dahil may nakuhang isang basyo ng cal. 45 ang SOCO team may 12-metro ang layo sa bangkay.,Ito ay may taas na 5’6 at tinatayang nasa pagitan ng edad 35-40-anyos ang biktimang nakasuot ng asul na kamiseta, checkered na shortpants at rubber shoes.",,
"Empleyado ng Manila City Hall, kulong sa graft",C,"Hinatulang makulong ng hanggang 18 taon matapos mapatunayang guilty sa kasong malversation at walong taon para sa kasong graft ang isang empleyado ng   lokal na pamahalaan ng lungsod ng Maynila dahilan sa cash shortage na umaabot sa halagang P172,570.,Hinatulang guilty ng Manila Regional Trial Court (Branch 22) sa kasong Malversation of Public Funds at paglabag sa  Section 3(e) ng Anti-Graft and Corrupt Practices Act  (Republic Act No. 3019) si Vilma Ibay ng Manila Veterinary Inspection Board bunsod ng kulang na slaughter fee collections mula sa Blumentritt Public Market.,Ayon sa Tanggapan ng Ombudsmanm si Ibay ay nasentensiyahan na makulong ng  10 hanggang 18 taon para sa kasong Malversation at walong taon naman sa paglabag sa R.A. No. 3019.,Pinagbabayad din si Ibay ng multang  P172,570.00.",,
Misis todas sa saksak ni Mister  ,C,"Patay ang isang 48-anyos na ginang makaraang ito ay masaksak ng kanyang mister habang sila ay nag-aaway sa kanilang tahanan sa Brgy. San Jose, Rodriguez, Rizal kamakalawa ng umaga.,Kinilala ni Supt. Resty Damaso, hepe ng pulisya, ang biktima na si Susan Luñeza habang ang suspek naman ay ang mister nito na si Leo Luñeza.,Batay sa imbestigasyon ng Rod­riguez Police, bandang alas-sais ng umaga, nagising na lang umano ang 16-anyos na anak ng mag-asawa na nagsisigawan na ang dalawa.,Naging marahas ang pag-aaway ng mag-asawa hanggang sa humantong sa pagbubuno ng mga ito.,Tinangka umanong awatin ng anak ang mga magulang subalit biglang nahagip ng ama ang kutsilyo at inundayan ng isang saksak ang misis na tinamaan sa leeg.,Mabilis na isinugod sa ospital ang biktima subalit ideneklara na itong patay ng doktor.,Nakatawag naman agad ng pulis ang mga kapitbahay at naaresto ang suspek na ngayon ay sasampahan ng kasong parricide.",,
Pugot sa bihag ng Sayyaf ngayon?,C," — Nagbanta ang rebeldeng grupong Abu Sayyaf na pupugutan ang isang dahuyang bihag ngayong araw kung wala silang matatanggap na ransom para sa kalayaan ng 2 kasamahan ng Canadian na si John Ridsdel na sina Robert Hall at Norwegian Kjartan Sekkingstad.,Humihingi ito ng P300 milyon para sa bawat isang bihag.,Noong 2009 ay nagdeklara si dating Sulu Gov. Sakur Tan ng state of emergency sa lalawigan upang tutukan ang kidnappings at terorismong dala ng Abu Sayyaf.,Walang magaganap na peace talks ang pamahalaang Duterte sa ISIS-linked Abu Sayyaf at ito ay kinumpirma ni inco­ming peace adviser Jesus Dureza.,Bago lumipad patu­ngong Oslo si Dureza para sa preliminary talks sa mga communist rebels sa pagbubukas ng peace negotiations, ay tuluyang ng ibinasura nito ang anumang pag-uusap sa Abu Sayyaf at sinabing “It has to face the full force of the law for their terrorism and criminal acts.”,Ibinunyag pa ni Dureza na direkta siyang nakipag-negosasyon sa Abu Sayyaf upang maisalba ang dinukot na kaibigan na si Canadian John Ridsdel na kabilang sa mga dinukot sa Samal Island sa Davao Oriental provin­ce noong nakaraang taon, ngunit pinugutan rin ng ulo ang dayuhan matapos na mabigo ang pamilya nitong magbayad ng ransom.,“I have even directly negotiated with the ASG just recently to seek the release of my friend John Ridsdel whom they never­theless beheaded as the families could not raise the demanded ransom amount, but negotiating with them in the context of what we are doing with the Bangsamoro and the CPP-NPA-NDFP is definitely not the way forward,” ani Dureza.,Naunang sinabi ni President-elect Rodrigo Duterte na posibleng magde-deklara ito ng martial law sa Sulu at Basilan, na kabilang sa magulong Autonomous Region in Muslim Mindanao (ARMM)na kung saan aktibo ang Abu Sayyaf. Dapat na umanong sumuko ang Abu Sayyaf.,Nadakip kahapon ng militar at pulisya ang isang miyembro ng Abu Sayyaf na sabit umano sa kidnapping ni ex-Italian priest Rolando del Torchio matapos ng pinagsanib na operasyon sa bayan ng Naga sa Zamboanga Sibugay.,Kinumpira rin ito ni Army Maj. Filemon Tan, ang spokesman ng Western Mindanao Command, at kinilala ang suspek na si Abner Mulok alias Kumander Red Eye. Nabatid na natunton ng security forces ang taguan ni Mulok sa Barangay Kaliantana at agad naman itong nadakip.,Tauhan umano ni Abu Sayyaf sub-leader Idang Susukan sa Sulu si Mulok at siyang nagsisilbing ‘spotter’ sa mga probable kidnap victims sa Zamboanga region.,“Mulok has a direct link to Abu Sayyaf sub-leader Idang Susukan and is allegedly being utilized by the Sulu-based Abu Sayyaf in many kidnapping operations in Zamboanga Peninsula. The subject was arrested by the military and police by virtue of a warrant of arrest for the kidnapping of Italian former priest, Rolando del Torchio,” ni Tan.",,
12 patay sa suicide bombers,C,"Umakyat na sa 12-katao ang nasawi habang marami pa ang sugatan dahil sa naganap na magkasunod na suicide bombing sa Damascus, Syria.,Ayon sa ulat, tinarget ng mga miyembro ng Sunni IS group ang Shia Shrine kung saan dalawang suspek ay nakasuot ng explosive belts habang ang isa ay nagmaneho ng car bomb.,Maliban sa 12 namatay ay mahigit na 55-katao pa ang nasugatan na karamihan ay nasa maselang kondis­yon.,Dahil din sa mga pagsabog ay nagkaroon ng malalaking sunog at maraming establisimi­yento ang nawasak dahil sa lakas na impact.",,
"3 plantasyon ng marijuana, sinilaban",C,"Tatlong plantation sites ng marijuana ang nilusob ng mga awtoridad sa Barangay ­Loccong, Tinglayan, Kalinga na nagresulta sa pagbunot ng may 6,000 piraso ng puno ng marijuana.,Sa ulat ng Police Regional Office-Cordillera,­ ang mga binunot at sinu­nog na puno ng marijuana ay tinatayang may halagang P5.18 milyon.,Sa Sitio Balete ay umabot sa 6,000 puno na nagkakahalaga ng P1.2 milyon ang binunot at sinunog habang aabot sa 10,000 piraso ng marijuana seedlings na nagka­kahalaga ng P400,000 ang sinilaban din.,Sa Sitio Chalog ay aabot naman sa 3,500 na piraso ng marijuana plants ang sinira ng pulisya na nagkakahalaga ng P700,000.,Aabot naman sa 14,400 piraso ng marijuana plants ang sinira sa Sitio Challet na tinatayang nagkakahalaga ng P2.88 milyon.,Sa kabuuan ay aabot sa 23,900 ang fully grown marijuana plants at 10,000 na piraso ng marijuana seedlings ang binunot at sinunog ng mga pulis sa naturang lugar.,Gayunman, sa ­kabila nito, bigo ang mga awtoridad na maaresto ang mga namamahala ng sina­lakay na plantation.",,
3-taong nagutom sa Saudi,C," “Pinabayaan kami ng gobyerno doon hindi kami tinulungan…tatlong taong kaming nakaranas ng gutom at walang sahod”,Ito ang paghihinagpis na pahayag kahapon ng isa sa limang manggagawang Filipino na dumating sa bansa mula sa Saudi Arabia.,Si Arturo Layson, 59-anyos, isang gene­ral foreman piping ng Mohammad Al Mojil Group, may dalawang anak at naninirahan sa Santan St. Bernabe Subd. National Road, Limay, Bataan ay dumating sa bansa noong Marso 3 nang taong kasalukuyan mula sa Dammam, Saudi Arabia.,Kuwento ni Mang Arturo, taong 2006 pa siya nag-umpisang mag-abroad sa Saudi na namasukan sa kumpanyang MMG bilang foreman na halos sampung taong siyang naglingkod dito.,Nasa 2,300 Riyal na katumbas ng Philippine money ay aabot sa P25,000 kada buwan ang kanyang suweldo na kung saan naman buo niya itong naipapadala sa kanyang pamilya.,“Masaya naman po ako sa trabaho ko at ang aking pamilya dahil halos linggo linggo naman ay nakakausap ko ang aking asawa at mga anak at napapadala ko ng buo ang aking suweldo,” ani ni Mang Arturo.,Subalit makalipas ang ilang taon, Nobyembre 2013 ay biglang nagbago ang lahat nang sila ay madismaya na kung saan unti- unti na silang hindi pinapasuweldo ng kanilang kumpanya.,Nagtiyaga pa rin siyang magtrabaho bilang foreman sa nasabing kumpanya dahil sa pag-aakala niya na sa umpisa lamang ito mangyayari sa kanya na hindi sila pinasahod ng may ari ng kumpanya.,Ngunit makalipas ang ilang buwan ay nagtuluy- tuloy na hindi na sila pinasuweldo hanggang sa kasalukuyan taon hanggang sa tuluyan na siyang nawalan ng trabaho maging ang kanyang mga kasamahan.,Dahil sa wala silang pera at walang ‘iqama’ o residence certificate at exit visa para makaalis sila sa kumpanya ay nanatili sila sa isang malaking barracks kung saan sila naghihintay na mabayaran sila sa ilang taon na hindi pagpapasweldo sa kanila.,“Hindi po kami makalabas para bumili ng pagkain dahil huhulihin po kami ng mga pulis na nagbabantay sa labas dahil wala kaming iqama kayat nagtiis na lamang po ako sa loob ng barracks” ani Mang Arturo.,Aniya sa oras na luma­bas sila at maglakad sa kalye ay huhulihin sila ng pulis at ikukulong ng limang buwan at magmumulta pa ng 100 riyals.,Pahayag pa nito na binibigyan naman sila ng pagkain ng management ng MMG subalit hindi ito makain na para ng pagkaing baboy.,“Upang mabuhay ako araw, tanghali at gabi puro tinapay at noodles lamang ang kinakain ko doon magkalaman lamang ang tiyan ko, ” kwento pa nito.,Makalipas ang dalawang taon nagkasakit si Mang Arturo. Nagkaroon ng pagbabara ang ugat sa kanyang puso na dahilan para manghina ang kanyang pangangatawan.,Dito na siya nanga­yayat at halos wala din siyang makain at mai­nom na gamot. ",,
Dutch national kinasuhan ng adultery,C,"Arestado ang isang babaeng Dutch ­matapos sampahan ng kasong adultery sa bansang ­Qatar.,Ayon sa ulat, nagulat na lamang ang nasabing turista nang biglang arestuhin ng mga awtoridad matapos suma­ilalim sa imbestigasyon sa reklamo­ nitong biktima ito ng panggagahasa.,Sa pahayag nito, nagi­sing na lamang ito sa isang hotel sa Doha kasama ang isang lalaki matapos malasing sa alak at droga kung saan sinabi nitong ginahasa ito ng huli.,Subalit nang imbestigahan ay natuklasan na nilabag nito ang batas dahil sa pakikipagtalik sa labas ng kasal.,Dahil dito pinigilang makalabas ng nasabing bansa ang babae habang isinasagawa ang pagdi­nig sa kaso nito.",,
Preso inatake sa selda,C,"Nasawi ang isang 48-anyos na preso matapos isugod sa Justice Jose Abad Santos General Hospital matapos makaramdam ng pagsusuka at pagkahilo habang nakadetine sa selda ng Manila Police District-Police Station 2, kamakalawa ng umaga sa Maynila.,Sa imbestigasyon ni PO3 Alonzo Layugan,ng Manila Police District-homicide section (MPD-hs) ‘acute cardio respiratory fai­lure’at ‘substance intoxication’ ang ikinamatay ng biktimang si Hilario Eldorado,taga 2046 Lualhati St. Tondo, Maynila.,Nabatid na dakong alas 9:20 ng umaga nang idineklarang patay ng mga doctor sa JJASGH, ang biktima.,Nalaman na naaresto ang biktima noong Mayo 28, ng mga pulis sa MPD-PS2 at isinailalim sa inquest proceedings ang biktima sa kasong paglabag sa Republic Act 9165 at RA 10691 kilala bilang Comprehensive Firearms and Ammunition Act.,Noong Hunyo 10 ng gabi ay nakaramdam ito ng pagkahilo at nagsuka dahilan para pumayag ang jailer na si PO3 Jess Delos Santos na madala ito sa pagamutan.,Unang dinala ang biktima sa Gat Andres Bonifacio Memorial Medical Center (GAMBC) at dahil sa kakulangan ng pasilidad ay inilipat ito sa Mary Johnston Hospital para isailalim sa CT scan pero dahil sa kawalan ng pera ng pamilya nito na pambayad sa hospital, kaya inilipat ito sa JJASGH pero kinaumagahan ay binawian rin ng buhay.",,
"Magdyowang tulak-bugaw, dinakma sa Bulacan",C,"Limang katao kabilang ang isang mag-asawang wanted sa droga at pambubugaw ng mga babae ang dinakip ng Plaridel police makaraang salakayin ang kanilang tirahan na ginagawang drug at prostitution den at makumpiskahan ng droga at shabu paraphernalias sa Marygrace Subdivision,Barangay Sto.Nino,Plaridel,Bulacan kamakalawa.,Kinilala ni P/Supt.Andrew M. Aguirre,Plaridel police chief,ang naarestong sina Reivi Talingdan y Surio,34,kanyang misis na si Maria Talingdan y Aquino,36, kapwa ng Lot 1,Block 1, Hope St.,Marygrace Subdivision, Barangay Sto.Nino, Plaridel; Diane Paye Enriquez, 23, dalaga, entertainer, ng Barangay Sipat,Plaridel;Grace Tarrayo,22,ng Barangay Liciada,Bustos at Ronalyn Roberto, 36 ng Planas st, Gagagalangin,Tondo, Manila.,Nakuha sa raid ang dalawang medium size na pakete ng shabu na may timbang na walong gramo, ilang walang laman ng pakete ng shabu residue,mga drug paraphernalias at container na may lamang 22 piraso ng aluminium foil strip kungsaan sinampahan na ng kasong kriminal ang mga naarestong mag-asawa at tatlong babaeng ibinubugaw ng mag-asawa.",,
"Negosyante nagwala, inaresto",C,"Inaresto ng mga security aide ng isang mayor, ang isang negosyante matapos umanong magwala at mamaril sa kanilang lugar kamakalawa ng gabi sa Muntinlupa City.,Sa selda ang bagsak ng suspek na nakilalang si Dindo Aguilar, 49, may asawa, nakatira sa no. 437 Mangga St., Lakeview Homes, Brgy. Putatan ng naturang lungsod.,Nahaharap ngayon sa kasong ‘Illegal Discharge of Firearm and Qualified Unlawful Possession of Small Arm’ ang naarestong suspek.,Base sa report ng Muntinlupa City Police, naganap ang insidente dakong alas-sais ng gabi sa Bruger St., Brgy. Putatan ng naturang lungsod.,Bigla na lamang lumabas ng bahay na nagwala at namaril umano ang suspek ngunit wala naman taong tinamaan nang ito ay magwala.,Matapos ang insidente, dahil sa takot ng suspek ay agad itong nagtungo sa tanggapan ni Muntinlupa City Mayor Jaime Fresnedi upang isuko ang kanyang sarili.,Subalit, hindi pa man nakakatuntong ang suspek sa tanggapan ng Alkalde ay inaresto na ito ng mga security aide at agad na dinala sa headquarters ng Muntinlupa City Police upang masampahan ng kaso.,Narekober mula sa suspek ang isang Austria Glock .9mm, mga bala  at ang isang kulay beige na Toyota Fortuner na may plakang DUN-99.",,
Mag-asawa laglag sa drug bust!,C,"Isang mag-asawa ang nalambat sa isinagawang buy-bust operation ng mga awtoridad dahil sa pagtutulak ng ilegal na droga sa Zamboanga City.,Base sa report, kinilala ni Chief Insp. Hingming Ladjaali, hepe ng Zamboanga City Police station 8 ang mga suspek na sina Alnazer Abduhari Madji, 37, at ang umano’y misis nitong si Kharine, 28, na kapwa nakatira sa Lower Calarian, Brgy. Campo Islam, ng nasabing lungsod.,Nag-ugat ang pagkakaaresto sa dalawa matapos na magkunwaring posuer buyer ang isa sa mga pulis na bumili ng shabu sa mga suspek at nasa akto umanong nag-aabutan ng pera at ng shabu ng arestuhin ang dalawa, sa mismong lugar ng mga suspek sa Brgy. Campo Islam, Zamboanga City.,Narekober ng mga awtoridad sa mga suspek ang pakete ng pinaghihinalaang shabu, pera na umano’y mula sa pinagbentahan at maging ang marked money na ginamit sa buy-bust operation ang mga drug paraphernalia at isang notebook na may mga nakalistang mga pa­ngalan ng umano’y mga parokyano ng mga suspek.,Base sa pulisya, No.4 si Madji sa drug list ng Zamboanga PNP. Ang dalawa ay kapwa nakakulong ngayon sa detention cell ng nasabing himpilan ng pulisya.",,
11 sa pamilya minasaker,C," – Minasaker ang 11 miyembro ng isang pamilya na kinabibilangan ng dalawang bata ng mga armadong kalalakihan na naglakad lamang patungo sa malayong kabundukang bayan sa Mexico nitong Biyernes, ayon sa mga awtoridad.,Ang mga pinatay ay kinabibilangan ng limang babae, apat na lalaki at dalawang batang babae sa El Mirador, isang komunidad sa central Puebla state, malapit sa Oaxaca, at ang motibo ng masaker ay kasalukuyan pang iniimbestigahan.,“Two other minors were badly wounded and taken to the hospital,” ani Vicente Lopez de la Vega, ang mayor ng bayan ng Coxcatlan, na siyang may sakop sa El Mirador.,Batay sa paunang ulat ng Puebla state prosecutor’s office, posibleng naglakad lamang ang mga suspek patungo sa lugar ng magpamilya, nagpaputok ng ilang beses at umalis din na naglakad lamang.,Ayon sa mga prosecutors ang dalawang bata na nasugatan ay mga babae din.,Inaalam ngayon ng mga opisyal ng prosector’s office kung ang pangyayari ay may kaugnayan sa ‘organized crime’, away-pamilya o away relihiyon.",,
"Babae, bayaw niratrat sa droga",C," — Isang babaeng wanted sa droga at bayaw nito ang brutal na pinagbabaril ng ‘di pa nakikila­lang salarin noong Biyernes ng hapon sa Brgy. Marcos sa bayang ito.,Sa ulat ni P/Supt. Leo Novilla sa tanggapan ni Mayor Nerevi Santos-Martinez, nakilala ang mga biktima na si She­ryl Paraiso-Santos, 31 at bayaw nitong si Pedro Baguio Santos, 45, tricycle driver, kapwa residente ng naturang lugar.,Nabatid na dakong alas-3:30 ng hapon, may dumating na ‘di nakila­lang mga armado na lulan ng kulay pulang kotse na walang plaka sa lugar at hinanap si Sheryl.,Paglabas ng bahay ni Sheryl na kasabay si Pedro ay kaagad silang pinagbabaril ng mga salarin na mabilis ring nagsitakas.,Namatay noon din si Sheryl at nadala pa ang bayaw nito sa Dr. PJG Extension Hospital dito subalit binawian din ng buhay.,Kinumpirma ni Novilla na nakatala si Paraiso–Santos bilang Top 3 sa drug watchlist ng Talavera at ang bayaw nito ay nakulong kamakailan sa Nueva Ecija Provincial Jail makaraang mahulihan ng droga ng NBI-Nueva Ecija.",,
"Dating CA employee,  natagpuang patay",C,"Sanhi ng sunod sunod na ‘alarma’ ng alarm clock na hindi pinapatay, natuklasan ang bangkay ng isang dating emple­yado ng Court of Appeals (CA) hinihinalang inatake habang natutulog sa loob ng kanyang  Condominium, kahapon ng umaga sa Malate, Maynila.,Kinilala ni SPO2 Jonathan Bautista, imbestigador ng Manila Police District-homicide section, ang biktimang si Alexandreau Matamorosa, 61 at taga Rm. 507 945 Estrada Building, Malate, Maynila.,Natuklasan ang pagsawi ng biktima nang dumating ang kanyang labandera na si Nene Agui­lar sa tinutuluyang condo unito ng una.,Ang biktima ay da­ting empleyado ng CA sa ilalim ni CA Justice Antonio Martinez.",,
"ILLEGAL TOWING, TINULDUKAN",C,"Wala nang ligtas ngayon ang abusado at ilegal towing operations.,Kaalinsunod na rin ito sa inilunsad na mobile application ng Metropolitan Manila Development Authority (MMDA) na pangunahing layuning sugpuin ang naglipanang illegal towing operations.,Sa pamamagitan ng naturang application na tinawag na “iTow” propgram ay maprotektahan ang mga motorist laban sa mga naglipanang illegal towing operation sa Metro Manila .,Dito sa “iTow” pro­g­ram na pinapagana ng Pure Force Citi­zen system ay direkta nang makapagreport online ang mga motorista sa MMDA command Center kapag  na-tow o nahatak ang  kanilang sasakyan.,Upang malaman kung accredited  ang tow truck, kuhanan ito ng litrato at ipadala sa  MMDA Metrobase sa pamamagitan  ng nabanggit na app para sa verification.,Ipadadala naman ng dispatcher mula sa Metrobase ang reference number sa tow truck operators/traffic enforcers na magpapatunay na accredited at maaring mag-operate ang tow truck.,“With this app, hindi na po magkakaroon ng overpricing kasi eksaktung-eksakto ‘yung distance, ‘yung kilometer from the point of origin at mailalabas din po ng application na ito ‘yung exact distance and kilometers kaya pagdating sa ultra, alam na ng mahatak kung ano ‘yung exact na babayaran,” ayon pa kay MMDA Towing and Impounding Chief Victor Nunez.",,
"Mister, nagbaril sa bunganga sa selos",C,"Isang obrero ang nasawi makaraang magbaril sa bunganga nang hindi na nito matagalan ang matinding selos sa kanyang mi­sis habang nasa kainitan ng pagtatalo sa kanyang asawa at mismong bayaw nito sa loob ng kanilang bahay sa Barangay Bagba­g­uin, Sta. Maria, Bulacan kamakalawa.,Kinilala ng pulisya ang biktimang si Bimbo Lumio, 40, may-asawa, ng Sitio Gulod, Barangay Bagbaguin, Sta. Maria na nagawa pang maisugod sa pagamutan ngunit hindi na umabot ng buhay bu­nga ng isang tama ng bala ng maigsing baril sa kanyang ulo matapos magbaril sa bibig.,Nabatid na nagkaroon ng pagtatalo ang biktimang si Lumio at ang kanyang misis at bayaw nito sa loob ng kanilang tinitirhan dahil sa matinding selos sa kanyang asawa na pinabulaanan naman ng misis nito ngunit sa matinding sama ng loob ay kinuha nito ang kanyang baril saka pinaputok sa kanyang bibig.,Posibleng nakadagdag pa umano sa sama ng loob ng biktima ang pagbebenta ng kanyang mga magulang ng kanyang mga ala­gang baboy na hindi ipinaalam sa kanya.",,
QC UMALERTO VS RAPIST NA ‘AKYAT-BAHAY’,C,"Nagbabala ang Quezon City Police District (QCPD) sa publiko na mag-ingat laban sa isang lalaking miyembro ng Akyat-bahay gang na patuloy na nakakalaya na bukod sa target na pagnanakaw ay ginahasa ang isang yaya o baby sitter sa Quezon City.,Base sa naantalang report na nakarating sa District Tactical Operation Center (DTOC) ng QCPD, nangyari ang insidente noong June 8 ng kasalukuyang taon makaraang dumulog sa himpilan ng pulisya ang biktima na itinago sa mga pangalang Lanie , 55-anyos na biktima ng rape at ang amo nitong Dante, 35-anyos na pinagnakawan sa may Maligaya Park, Brgy. Pasong Putik ng nasabing lungsod.,Isinalarawan ng mga biktima ang suspek na nakasuot ng bonnet, kulay itim na sweatshirt at short pants, tinatayang nasa edad na 30-35 an­yos, may taas na 5 hanggang 5’2 katamtaman ang pangangatawan at karaniwan ang kulay ng balat.,Ayon sa imbestigasyon nangyari ang insidente dakong alas 3:00 ng madaling-araw habang ang biktima umanong si Lanie ay mahimbing na natutulog katabi ang alagang bata nang magising ito matapos na makaramdam na may tao sa loob ng kanilang kuwarto.,Mabilis umanong tinutukan ng balisong ang biktima at binalaan na huwag sisigaw kung gusto pa nitong mabuhay. “ Huwag kang maingay papatayin kita” pagbabanta ng suspek sa biktima habang madiin nakatu­tok umano ang patalim sa katawan nito.,Inutusan ang biktima na umakyat sa ikalawang palapag ng bahay at pagdating doon at sakay tinalian ng suspek ang mga kamay nito at saka nilagyan ng packing tape ang bibig at saka ginahasa.,Matapos ang panggagahasa ay sinimulan naman ng suspek ang paghaluhog sa buong kabahayan at pinagkukuha ang mga gamit sa loob nito na pag-aari ng amo tulad ng TV, cellphone, router ng wifi,  at iba pang mga kagamitan saka  mabilis na tumakas.,Sa pagsisiyasat ng mga awtoridad, lumabas na nagawang makapasok ng suspek sa pamamagitan ng pagdaan sa bintana ng comfort room sa ikalawang palapag nito.",,
PEKLAT SUSI SA ‘CHOP-CHOP’,C,"Ang natagpuang pu­tol-putol na bahagi ng katawan na nakasilid sa isang puting sako sa harapan ng Senate Buil­ding kamakalawa ng madaling-araw sa Pasay City ay positibo nang kinilala ng pamilya nito.,Sa pamamagitan ng peklat sa kaliwang ­binti, positibong kinilala ni Helen Bacordo, 43, walang trabaho, ng 137 Brgy. E, Rosario Batangas ang natagpuang putul-putol na pares ng braso at binti na pagma­may-ari ng kanyang nawawalang asawang si Reymundo Bacordo, 50, negosyante ng Buy and Sell ng sasakyan.,Sa report mula sa tanggapan ni Pasay City Police Chief Sr. Supt. Joel Doria, lumitaw na alas-12:48 kahapon ng madaling-araw ay personal na dumulog sa himpilan ng Pasay City Police ang ginang matapos mabalitaan ang ukol sa natagpuang chop-chop na katawan.,Sa peklat na ­nakita sa putol na kaliwang binti gayundin ang deskrip­syon sa mga putol na pares ng kamay at paa ay nakilala ni Helen ang biktima na kanya umanong asawa.,Sa pahayag sa ­pulisya ni Helen, sinabi nitong umalis umano sa ka­­ni­lang bahay ang kanyang asawa noong Martes (Hunyo 7) alas-11:00 ng umaga gamit ang bago nilang gray na Mitsubishi Montero (NH 8368) na siya umanong ibebenta sa kanyang ­buyer ngunit mula noon ay hindi na umano ito nakauwi ng bahay. Hindi na rin umano sinasagot ang tawag at text niya.,Napag-alaman pa na bukod sa mga suot umano nitong alahas ay may dala- dala pa umano itong perang umaabot sa P.5 milyon cash.,Umaasa umano silang matatagpuan pa ang ibang bahagi ng katawan ng kanyang asawa.,Pagnanakaw at carnapping ang isa sa mga tinitingnan ngayon ng pulisya na posibleng motibo sa krimen.",,
50 BITAY KADA BUWAN!,C,"Target ng susunod na administrasyon ni President-elect Rodrigo Duterte na magbitay o ‘death by hanging’ ng 50 kriminal kada buwan.,Ito ang isiniwalat ng nagbabalik Kongreso na si Quezon Rep.-elect Danilo Suarez na kabilang sa 18 kongresista na nakipagkita kina Duterte at incoming House Speaker Pantaleon ‘Bebot’ Alvarez sa Davao City noong Martes.,Ayon kay Suarez, hiniling umano ni Duterte sa kanila nina Ilocos Norte Rep. Rudy Farinas, outgoing Spea­ker Feliciano Belmonte Jr. at Camarines Sur Rep. Rolando Andaya Jr., na suportahan ang kanyang mga certified bills at una rito ang pagbabalik ng parusang kamatayan.,Dahil dito, sinabi umano ni Andaya na sinasabing susunod na chairman ng House committee on appropriations na maglalaan ang Kongreso ng sapat na pondo para sa rehabilitasyon ng lethal injection room.,Huling nagamit ang nasabing pasilidad noong panahon ni da­ting Pangulong Joseph “Erap’ Estrada nang bitayin sa pamamagitan ng lethal injection ang umano’y rapist na si Leo Echagaray noong 1999.,Inamin ni Suarez na ipinanukala nito kay Duterte na i-firing squad na lamang ang mga krimi­nal na mahahatulan ng parusang bitay subalit nais umano ng President-elect na ibitin ang mga ito sa kamatayan.,“Parang mas gusto niya ‘yung nagkakakawag pa. Sabi niya, palagay ko naman kung magbibitay tayo ng mga 50 kada buwan o linggu-linggo, parang ganoon, madala na iyang mga ‘yan,” ani Suarez.,Ang parusang kamatayan sa Pilipinas ay tuluyang inalis ni da­ting Pangulong Gloria Macapagal-Arroyo noong Hunyo 24, 2006 bago ito bumisita kay Pope Benedict XVI sa Roma.,Dahil dito, nakaligtas sa parusang kamatayan ang may 1,200 death convicts at ibinaba na lamang ang kanilang sentensyang kamatayan sa habambuhay na pag­kabilanggo.,Idinagdag pa ng kongresista sa isang press conference kahapon na hindi niya isinasantabi na maisama bilang heinous crime ang kasong plunder na lalapatan din ng patusang bitay.,“Baka diyan magkaroon ng death for plunder. Baka masama ‘yun, you will really depend on the version that will be presented,” pahayag ni Suarez na kabilang sa mga tumutol sa pagbawi sa parusang kamatayan noong 2006.,Samantala, suportado ni Public Attorney’s Office (PAO) chief Atty. Persida Rueda-Acosta ang pagbuhay sa parusang bitay na ipupursige ng administrasyong Duterte.,Ayon kay Acosta, kung dati ay kumokontra siya rito, ngayon ay nagbago na ang kanyang pananaw partikular na sa mga kaso ng rape with homicide, kidnapping with murder at drug trafficking.,Gayunman, nilinaw ni Acosta na babantayan nilang mabuti ito upang matiyak na walang ino­sente na mapapatawan ng parusang kamatayan. ",,
"Jail guard, gf arestado sa drug bust",C,"Bumagsak sa kamay ng mga ahente ng Philippine Drug Enforcement Agency (PDEA) Eastern Visayas ang isang jail guard at kasintahan nito, kasama ang tatlong iba sa isinagawang buy-bust operation kung saan nakuha sa kanila ang umano’y  mahigit sa 640 gramo ng shabu na  tinatayang may market value  na nasa limang million.,Sa PDEA report, nakilala ang  suspek na si  Renato Saratan, 44, na nakatalaga sa  Leyte sub-provincial jail  sa  Baybay City, ang kasintahan nito na si Evelyn Suarez, 35, gayundin ang tatlong suspek na sina Caesar Quijano, 55, Kevin Mark Kapas, 20 at Ronilo Ruiz.,Ang mga suspek  ay naaresto ng mga ahente ng PDEA  Eastern  Visayas dakong alas 6:30 ng umaga noong Huwebes,  Hunyo 9,  habang ang mga ito ay naka-check in umano sa isang motel  sa  bayan ng Palo sa Tacloban Leyte.",,
"Malacañang employee, natagpuang patay",C,"Natagpuang wala ng buhay ang isang 57-anyos na empleyado ng Malacañang sa loob sa enginee­ring department sa Malacañang Complex, kahapon ng umaga sa San Miguel, Maynila.,Kinilala ni PO3 Bernardo Cayabyab ang biktimang si Redante Serrono, mechanic–driver, taga-Block 54, Lot 4, Romualdez St. Katarungan Village, Muntinlupa.,Sa imbestigasyon, dakong alas-sais ng umaga nang matuklasang walang buhay ni Joseph Brano, 54, aircon-technician ng Malacañang motorpool ang biktima.,“Gigisingin sana para mag-bundy clock na nung kasamahan pero wala ng buhay,”ayon kay Cayabyab.,Huli umanong nakitang buhay ang biktima dakong alas-10 ng gabi matapos nitong manood ng ‘Balita’ sa telebisyon.,Dinala ang bangkay sa St.Yvan funeral para sa awtopsiya.",,
"Staff ni Chiz, naiskoran ng ‘bukas-kotse’",C,"Nabiktima ng bukas-kotse gang ang isang staff ni Senador Francis ‘Chiz’ Escudero kamakalawa ng gabi sa Pasay City.,Ang biktimang si Jahann Kjeld Santillan, 33, staff ni Sen. Escudero, taga-Brgy. Malamig, Mandaluyong City ay nagtungo sa Pasay City Police upang i-report ang naturang insidente na naganap alas-8:30 ng gabi sa kahabaan ng Macapagal Avenue ng naturang lungsod.,Sa reklamo ng biktima, sinabi nitong ipinarada niya ang kanyang puting Toyota Fortuner na may plakang PQN-216 sa naturang lugar para mag­hapunan sa isang restaurant.,Makalipas ang 35-minuto, bumalik siya sa kanyang sasakyan at dito’y nadiskubre niyang basag na ang salamin ng bintana ng likuran ng sasakyan nito at nang kanyang tingnan ang loob ay nawawala na ang kanyang laptop na nagkakahalagang P25,000.00, P14,000.00 cash, mini Ipad na nagkakalahaga ng P3,000.00, calculator na nagkakahalaga ng P500 at mahahalagang dokumento, na may kabuuang halagang nasa P77,000.00.,Sa pag-inspeksyon ng pulisya sa Fortuner, may nakitang finger print sa naturang sasakyan at isinumite na sa PNP Crime Laboratory.,Nagsasagawa pa ng follow-up ang pulisya hinggil sa insidente.",,
"Lady pusher ng Batangas, binulagta",C,"Binulagta ng dala­wang hindi pa nakikila­lang suspek ang isang 32-anyos na babae, na umano’y nasa listahan ng mga Drug Personality sa bayan ng Bauan Batangas, kamakalawa ng tanghali sa San Pascual, Batangas.,Nabatid mula sa San Pascual Municipal Police Station, nasa terrace ng kalapit bahay na si Jericho Magbayoc, ang biktimang si Emely Basilio y Cayes, tubong San Jose Nueva Ecija at kasalukuyang residente ng Lumang Kalye, Brgy. San Antonio, San Pascual, Batangas, nang lapitan ng dalawang suspek at pinagbabaril.",,
Hubo’t hubad na bangkay  lumutang sa palaisdaan,C,"Palaisipan pa sa awtoridad ang pagkaka­kilanlan sa isang lalaking walang saplot sa katawan na nakitang lumulutang sa palaisdaan at wala nang buhay makaraang makita ito na ilang araw na patakbu-takbo sa Barangay Pagala, Baliwag, Bulacan kamakalawa.,Sa report na isinumite sa tanggapan ni P/Senior Supt. Romeo Caramat Jr., acting Bulacan police director, wala pa ring pagkakakilanlan sa biktimang nakitang patay na ngunit inaalam kung ito ay aksidenteng nahulog at nalunod sa malalim na bahagi ng palaisdaan sa nasabing lugar.,Nabatid na bago natagpuan ang biktimang posibleng wala sa maayos na pag-iisip ay namataan pa ito ng ilang residente sa lugar na patakbu-takbo ng hubo’t hubad hanggang sa madiskubre na lamang ang walang buhay na katawan nito sa palaisdaan.",,
"Nangholdap na parak, tigok sa kabaro",C,"Isang parak ang nasawi nang makipagbarilan sa mga kapwa pulis habang hinoholdap ang isang courier company sa Legazpi City.,Kinilala ni Supt. Joselito Esico, ng Legazpi Central Police Station, ang napatay na suspek na si PO2 Ronnie Sandrino, ng Pilar Municipal Police Station sa Sorsogon.,Sa ulat ng pulisya, hinoldap ng suspek ang isang courier company at tinangay ang halagang P12,000.,Agad namang rumesponde ang mga tauhan ng Legazpi Police pero bago pa man makalapit sa area ay pinaputukan na ang mga ito ng suspek dahilan para gumanti ng putok.,Sa kalagitnaan ng barilan, tinamaan ng putok ni PO1 Melgar Nocos ang suspek sa ulo na sanhi ng agarang kamatayan bago pa idating sa Bicol Regional Teaching and Training Hospital (BRTTH).",,
Kidnap-for-ransom sinisilip  sa dinukot na 6 studes,C,"Walang humpay ang pulisya sa pagtugis sa mga dumukot sa anim na estudyante kung saan apat sa mga ito ay napalaya na kamakailan sa ­Iligan City.,Kasabay nito, ayon sa pulisya ay hindi nila isi­nantabi ang anggulo na kidnap-for-ransom ang motibo ng mga suspek kaya patuloy na sinusundan ng mga awtoridad at nakikipag-ugnayan sila sa local government unit officials para ­mapadali ang pag-rescue sa dalawang iba pang mga biktima.,Ayon kay Iligan Police Director Sr. Supt. Edgar Daniel, katuwang nila ang NBI at militar sa patuloy na manhunt ope­ration laban sa ­abductors na nakatago sa bukiring bahagi ng ­Munai, Lanao del Norte.,Sa inisyal na impormasyon, kabilang sa dumukot sa mga biktima ay isang Maranao na nagsilbing driver ng puting van na sinakyan nito papuntang Zamboanga del Sur.,Huling namataan ang cellphone signals ng abductors na nasa mga Bacolod at Munai, Lanao del Norte.,Una nang ­nailigtas sina Hannah Yurong, Ke­vin Limpin, ­Eloisa Lacson at Juhari ­Gubat matapos pakawalan ng mga kidnappers. Habang hawak pa rin ng mga suspek ang dalawa pang biktima na sina Cid Rick Jamias at Berzon Rey Paeste.,Ang nasabing mga biktima ay pawang mga mag-aaral ng Mindanao State University-Iligan Institute of Technology (MSU-IIT) na nakabase sa Iligan City, Lanao de Norte.",,
"Sa Quezon, bata nabaril ng kuya, patay",C,"Hindi na umabot ng buhay sa ospital ang limang taong gulang na batang babae na aksidente umanong nabaril ng kanyang nakatatandang kapatid sa Barangay Llavac, Real, Quezon kamakalawa ng hapon.,Batay sa inisyal na imbestigasyon ng Real Police, dakong ala-una ng hapon nang matagpuan ng tiya ang biktimang si Elle na duguan at nakahandusay sa ‘di kalayuan sa kanilang bahay.,Mabilis na tinawag ang mga magulang at agad isinugod sa Claro M. Recto Hospital subalit idineklara na itong dead on arrival ng doktor.,Subalit sa follow-up investigation, ayon kay Real Police Chief, PSI Henry Luna, kahapon ay inamin ng mga magulang na ang 9-anyos na lala­king kapatid umano ng biktima ang nakabaril dito gamit ang isang .38 revolver.,Kahapon ay dinala rin sa PNP Crime Laboratory sa Camp Nakar sa Lucena City ang suspek upang isailalim sa paraffin test at makumpirma ang katotohanan sa insidente.,Nawawala naman ang baril at ‘di rin masabi ng mga magulang kung kanino ito.",,
"Bigtime pusher sa Naga City, timbog",C,"Tinatayang aabot sa P700,000 halaga ng pinaniniwalaang shabu ang nakumpiska matapos madakip ang isang lalaking big time na tulak ng droga sa isi­nagawang buy-bust operation  ng awtoridad kamakalawa sa Naga City, Camarines Sur.,Kinilala ang nadakip na suspek na si Leandro Antonio Zamudio, 38, alyas ‘Andrew’, ito ay nakuhanan ng umaabot sa ¼ na kilo ng shabu na may street value na P.7 milyon matapos lusubin ng Philippne Drug Enforcement Agency (PDEA) Camarines Sur ang bahay nito sa Barangay Penafrancia ng nasabing lungsod.,Sa ulat, dakong alas-8:30 ng umaga nang isagawa ang buy-bust operation ng PDEA laban sa suspek matapos na makakuha ng malaking bulto ng shabu ang isang poseur buyer na nakipagtransaksyon sa huli.",,
Ama nabaril ang sarili  matapos mapatay ang anak,C,"Isang 53-anyos na ama ang nasawi nang aksidente nitong mabaril ang sarili pagkatapos barilin at mapatay ang sariling anak sa loob ng kanilang bahay sa Paoay, Ilocos Norte, noong Martes ng gabi.,Napag-alaman na nagalit ang suspek na si Hermogenes Blanco sa kanyang anak nang maaktuhan nitong sinasaktan ang kanyang apong babae nang dumating sa kanilang bahay sa Barangay Sungadan.,Pilit inawat ng suspek ang anak sa pananakit pero tuloy pa rin ang anak kaya kumuha na ito ng baril at pinaputukan ang anak ng tatlong beses dahilan ng kamatayan.,Habang inilalagay naman ng suspek ang kanyang baril sa baywang, nang aksidente nitong nakalabit ang gatilyo ng baril, pumutok at tinamaan ito sa kanyang sikmura.,Sa inisyal na imbestigasyon, base sa asawa at ina ng mag-amang nasawi, may kinakaharap na problema sa kanyang asawa na nasa abroad ang batang Blanco marahil naibubunton nito ang galit sa anak na naaktuhan naman ng matandang Blanco.",,
Sorsogon mayor tinuluyan sa graft,C,"Nililitis na sa Sandiganbayan sa kasong paglustay sa kaban ng bayan si Sta. Magdalena, Sorsogon Mayor Alejandro Gamos matapos mabigo itong i-liquidate ang kanyang cash advances mula 2004 hanggang 2007.,Kasama rin sa nililitis, ayon sa tanggapan ni Ombudsman Conchita Carpio-Morales ang municipal accountant na si Roselyn Gile at municipal treasurer na si Virgina Laco.,Base sa special audit na ginawa ng Commission on Audit (COA), nagkaroon ng 52 cash advances mula 2004 hanggang 2007 na hindi binanggit na dahilan at pawang tinanggap umano ito ni Gamos.,Nagkakahalagang P8.207 milyon ang kabuuang cash advances ni Gaos subalit umaabot pa sa P2.7 milyon ang hindi pa nito naliliquidate at noong E­nero 2007 ay nag-advance pa umano ito ng P400,000 kaya umaabot sa mahi­git P3 Milyon ang hindi pa nito naipapaliwanag kung saan ginastos.,Nabatid na nagpadala ang COA ng mga demand letters kay Gamos mula Nobyembre 2008 hanggang Marso 2009 para i-liquidate ang nasabing ha­laga subalit hindi umano tumugon ang alkalde.",,
CHOP-CHOP NA BANGKAY SA SAKO,C,"Putol putol na bahagi ng katawan ang natagpuang nakasilid sa isang puting sako kahapon ng mada­ling-araw sa Pasay City.,Sa inisyal na report mula sa tanggapan ni Pasay City Police Chief Sr. Supt. Joel B. Doria, alas-5:30 ng madaling- araw nang matagpuan ng vendor na si Meniano Samarro, 65,  ang isang pu­ting sako habang siya’y nagwawalis sa harapan ng gusali ng Senado sa may kahabaan ng Diokno Avenue, Brgy. 76, Zone 10 sa naturang siyudad.,Sa pag-aakalang ito’y isang basura lamang, kanya itong binuksan ngunit laking gulat niya nang tumambad sa kanya ang putol na pares ng binti at braso ng tao.,Dahilan upang ka­agad niya itong ipagbigay alam sa mga awtoridad.,Nagsasagawa pa ng imbestigasyon ang Pasay City Police hinggil sa insidente.",,
Wow mali! Pulis ang dinukutan,C,"Kalaboso ang isang 22-anyos na mandurukot matapos maaresto ng isang pulis na kanyang tinangkang dukutan kamakalawa ng hapon sa loob ng Philippine Natio­nal Railways (PNR) train sa istasyon nito sa España Boulevard corner Algeciras St. Sampaloc, Maynila.,Nakadetine sa Manila Police District-Police Station 3,ang suspek na si Benjamin del Castillo Jr. alyas “Oblak”, tricycle driver at taga-1035 Matimyas St. Sampaloc, Maynila matapos arestuhin ng kanyang biktimang si PO1 Luther John Soliva, nakatalaga sa MPD-PS 3 at taga-1818 Sobriedad St. Sampaloc, Maynila.,Naganap ang insi­dente mga bandang alas-5:30 ng hapon sa loob mismo ng train ma­tapos sumakay ang biktima.,Nabatid na naaktuhan umano ng biktima ang suspek na may dinukot sa kanyang bag dahilan para dakmain ito pero nagawa nitong makatakbo.,Nakita naman ni PO1 Edison Agbalog, ng MPD-PS 4, ang komosyon dahilan para rumesponde at tuluyang madakip ang suspek.,Narekober sa suspek ang kulay itim na cellphone na pag-aari ng biktima na nagkaka­halagang P1,000.",,
"Bilibid drug lords, ilabas ‘horizontally’! — Bato",C,"Mga drug lords na nakakulong sa National Bilibid Prisons (NBP) ang naglagay ng patong sa ulo nina President-elect Rodrigo Duterte at Philippine National Police (PNP) chief, Chief Supt. Ronald ‘Bato’ dela Rosa na itinaas na diumano sa P50 milyon.,Ito ang panibagong pagbubunyag kahapon mismo ni Dela Rosa, “Kahapon, P50 million ang reward, either ako o si Mayor (Duterte) dahil walang takers sa P10 million,” pahayag ni Dela Rosa.,Gayunman, sa kabila ng pagbubunyag, hindi naman binanggit o kinilala ni Dela Rosa kung sino ang nasa likod ng nasabing pagpapapatay pero sinabi nito na may impormasyon siyang tinanggap na mula ito umano sa mga druglords na nasa loob ng NBP.,Pahayag naman ni Dela Rosa kaugnay sa nasabing isyu, matapang nitong sinabi na dapat na ilabas ‘nang nakahiga’ ang mga drug lords na patuloy na gumagalaw sa NBP.,“Dapat ilabas horizontally ang mga drug lords na ‘yan,” diin ng bagong hepe ng PNP.,Ang nasabing usapin ay lumitaw matapos ang isinagawang thanksgiving party ni Duterte noong Sabado sa Davao Crocodile Park, kung saan nakasaad sa talumpati nito na magbibigay ito ng mil­yong halaga para lamang mapatay o maaresto ang mga drug peddlers.,“Ang bayad ko nga­yon, pagka-drug lord P5 million ‘pag patay. Kung (buhay), P4,999,000 lang,” ani Duterte.",,
Teener sinunog nang buhay ni Inay,C," — Isang Pakistani teener ang sinunog nang buhay ng kanyang ina nitong Miyerkules matapos itong magpakasal sa gusto nitong lalaki, ayon sa pulis, na pinakahuling kaso ng sunud-sunod na tinatawag na “honour killing” sa nasabing bansa.,Si Zeenat Bibi, 16, ay sinunog ng buhay ng kanyang ina na si Perveen Bibi sa eastern city ng Lahore mahigit isang linggo ang nakakaraan matapos itong magpakasal, anang pulis.,“Perveen Bibi killed her daughter Zeenat Bibi by burning her alive around 9:00 am on Wednesday,” pahayag ni Haidar Ashraf, isang senior police official, at idinagdag nito na ang teenager ay nagpakasal sa lalaking kinilalang si Hasan noong Mayo 29.,Ito ang pangatlong kaso ng “honour killing” sa nakalipas na mga buwan.,Noong nakaraang linggo, ang 19-anyos na si Maria Sadaqat ay tinorture ng isang grupo sa bayan malapit sa holiday resort ng Murree, sa labas ng capital ng Islamabad, dahil sa pagtanggi nitong magpakasal sa anak ng dating kasamahan.,Isa pang babae na nasa edad 16-18 ang kinaladkad, iginapos at sinunog ang bangkay sa utos ng isang village jirga o council sa northwest Pakistan noong Abril 29, dahil sa umano’y pagtulong nito sa isang kaibigan na magtanan kasama ang kanyang lover.,Ayon sa asawa ni Zeenat na si Hasan, nagtanan silang dalawa.,“After living with me for four days following our marriage, her family contacted us and promised they would throw us a proper wedding party after eight days then we could live together,” ani Hasan.,Daan-daang babae ang pinapatay ng kanilang mga kaanak sa Pakistan bawat taon para sa umano’y pagtatanggol o pagdepensa ng family honour.",,
"2 binatilyong suspek sa pagpatay, isinuko",C,"Isinuko ng kani-kanilang magulang sa Manila Police District-homicide section, ang dala- wang binatilyo, na itinuturong sangkot sa pagkamatay ng isang 17-an­yos na out of school youth (osy) noong Hunyo 3 ng madaling-araw sa  may Baseco Compound, Port Area, Maynila.,Nasa kustodiya ng MPD-hs ang mga suspek na sina Moro, 16; at Deo, 17; kapwa taga-Baseco Compound, Port Area, Maynila.,Sinasabing si Moro umano ang nakasaksak sa biktimang si Larry Arcenas, taga-Brgy. 649 Habitat, Baseco Com­pound, Port Area, Maynila.,Sinabi naman ni Moro sa panayam, na idinepensa lamang niya ang kanyang sarili.,“Sila yung sumugod, kasama niya yung tomboy, kanya yung kutsilyo, ginulpi nga niya ako tapos sasaksakin  pa niya ako, naagaw ko lang sa kanya ‘yong kutsilyo,” ayon kay Moro.,Sa inisyal na imbestigasyon ni PO2 Dennis Turla, ng MPD-hs, kasama umano ng biktima ang kaibigang tomboy na si Jabe Bolea at hinahanap nila ang kaibigang babae nang magkrus ang landas ng biktima at suspek.,Una umanong nagkasagutan si Bolea at grupo ng suspek pero namagitan ang biktima dahilan para sila naman ang nagkasagutan ng suspek na nauwi sa pagsaksak sa biktima.",,
"Titser na nangmolestiya ng stude, sinipa",C,"Sinibak na ng Office of the Ombudsman ang isang public school teacher dahil sa kasong grace misconduct matapos molestiyahin umano ang isang estudyanteng babae sa Leyte.,Sa report ng Office of the Deputy Ombudsman for Visayas, napatuna­yan umanong guilty sa kasong grave misconduct si Salvador Trinidad Jr., ng Palompon National High School sa Leyte.,“[The] government cannot tolerate such an abhorrent and morally depraved conduct on the part of an educator who is supposed to carry out a noble task of rearing the youth into responsible citi­zens of this country.” ani Deputy Ombudsman Paul Elmer Clemente.,Ang desisyon ng Ombudsman ay kasunod ng sentensyang apat (4) hanggang siyam (9) na taong pagkakakulong na ibi­naba umano ng Regional Trial Court of Barauen, Leyte laban kay Trinidad.,Nag-ugat ang kasong ito sa pagmolestiya umano ni Trinidad sa isang babaeng estudyante, kaya sinibak na rin ito ng Office of the Ombudsman sa serbisyo.,Bukod dito, binawi rin ng Office of the Ombudsman ang retirement benefits ni Trinidad at hindi na rin maaaring makapasok sa trabaho sa gobyerno sa sandaling matapos ang sentensya sa RTC.",,
35 local execs sabit sa drugs,C,"May 35 mga lokal na opisyal ang diumano’y sangkot sa operasyon ng ilegal na droga sa bansa, ayon kay President-elect Rodrigo Duterte.,Ginawa ni Duterte ang rebelasyon sa harap ng ilang lider ng Kongreso at sinabi pang kanyang sasabihan ang mga halal na opisyal na bakantehin ang kanilang posisyon sa lalong madaling panahon.,“Parang binibigyan n’ya ng leeway ngayon na nag-confess. Siguro lighter sentence dahil nag-confess ka na pero he is not saying clemency or pardon,” pahayag ni Quezon Representative Danilo Suarez sa ABS-CBN News.,Tumanggi si Suarez na pangalanan ang 35 lokal na lider na binanggit ni Duterte, subalit hula nito, maaaring mga mayor o gobernador ang mga ito.,Sinabi diumano ni Duterte sa mambabatas na plano niyang linisan ang hanay ng Philippine National Police (PNP) dahil ilan aniya sa mga miyembro ay sangkot sa “illegal drug industry”.,“He even mentioned that he might need the support of the Armed Forces in the cleansing method, eliminating those men in uniform who are involved in this drug issue,” sabi pa ni Suarez.",,
"PDEA chief Cacdac, Ochoa  inginusong ‘protectors’ ng droga",C,"Inakusahan ng isang dating Philippine Drug Enforcement Agency (PDEA) agent si Executive Secretary Pacquito Ochoa Jr. at ang kasalukuyang PDEA chief na si Arturo Cacdac na nagbibigay umano ng proteksyon sa mga sindikato ng ilegal na droga.,Sa panayam ng GMA News, bukod pa kina Ochoa at Cacdac, ibinun­yag din ni dating PDEA agent Jonathan Morales ang pagkakasangkot ng ilang mataas na opisyal ng pamahalaan pero tumanggi munang maglabas ng mga pangalan.,“Sa PDEA naroon halos lahat ng datos ng mga personalities na involved: senador, Cabinet secretary, governor, mayor, barangay, police, NBI, PDEA, andun,” pahayag ni Morales sa panayam ng programang Balitanghali ng naturang TV network.,Sa nasabing panayam kahapon, sinabi ni Morales na noong Hulyo 2013, inimbitahan siya ni Ochoa sa Malacañang para magbigay ng Powerpoint presentation sa mga Chinese drug syndicates na pangunahing target ng COPLAN Stonehunt ng PDEA.,Iprinesenta ni Morales sa GMA News ang invitation letter na ipinadala sa kanya mula sa opisina ni Ochoa.,Dito umano sinabi ni Morales kay Ochoa, habang nagsasagawa ng presentation, na may tatlong grupo ang nakikipagkasundo sa Chinese drug syndicate sa bansa at ang mga ito ay ang Annie Co group na nakapagbenta na ng P70 billion halaga ng illegal drugs; ang Sally and Nina group, na nakapagtransaksyon na ng P36 billion mula 2006 hanggang 2008; at ang Mark Tan group na nagkaroon na rin ng “hundreds of millions” na halaga ng illegal drugs transactions.,Ibinunyag pa ni Morales sa naturang panayam na ang nasabing mga transaksyon ay itinago sa pamamagitan ng garment businesses at mga casino.,Dagdag pa ni Morales, hinarang diumano ni Cacdac ang pagkilos laban sa Tan drug syndicate.,“Sinabihan nila ako na tumigil din. Tumigil dito sa panggigigil dito sa mga target na ito.,Bakit? Kung hindi sila protektor nitong mga ito sana 2013 pa lang giba na itong grupong ito,” pahayag pa ni Morales.,Napag-alamang sinibak si Morales sa serbisyo noong 2013 sa kasong grave misconduct, dishonesty at conduct prejudicial to the best interest of the service nang binawi nito ang kanyang testimonya laban sa mga nahuling Chinese drug personalities.,Kaugnay nito, pumalag naman si Cacdac sa mga pahayag ni Morales at mariing itinanggi ang bawat akusasyon laban sa kanya.,Ipinangalandakan nito na walang katotohanan ang mga pahayag ni Morales. Sa katunayan, ayon kay Cacdac, tuloy ang operasyon ng PDEA laban sa ilegal na droga na magpapatunay na hindi ito nagbibigay-proteksyon sa anumang sindikato.",,
"Kagawad, 1 pa timbog sa pagtutulak ng droga",C,"Nadakip sa buy-bust operation ng pulisya ang isang barangay kagawad at babaeng kasama nito dahil sa pagtutulak umano ng iligal na droga kamakalawa ng gabi sa Legazpi City, Albay.,Hindi na nakapalag ng arestuhin ng mga tauhan ng Legazpi PNP ang suspek na nakilalang si Ronnie Abunda, kagawad ng Barangay 24, Rizal ng nasabing lungsod gayundin ang kasama nitong si Corazon Gonzales, nasa hustong gulang.,Nakuha sa pag-iingat ng dalawang suspek ang limang piraso ng sachet ng pinaniniwalaang shabu gayundin ang marked money na ginamit sa nasabing operasyon.,Sa ulat ng pulisya, pasado alas-nuwebe ng gabi nang magsagawa ng buy-bust ope­ration ang pulisya laban sa mga suspek hinggil sa marami ng reklamo ng pagbebenta ng iligal na droga ng konsehal.,Matapos makabili ang poseur buyer ng droga sa suspek na kagawad ay agad na dinakma ito ng mga awtoridad na nakapaligid sa lugar.",,
2 PULIS-DAVAO SABIT SA DRUGS,C,"Arestado ang dalawang pulis mula sa Mati City matapos magpositibo sa isinagawang random drug testing ng Davao Oriental Provincial Police Office (DOPPO).,Ayon kay DOPPO Director Supt. Harry Espela, hindi umano inaasahan ng Mati City Police ang nabanggit na drug testing na ipinag-utos ng Acting Chief of Police ng lungsod na si Chief Insp. Noel Asumen.,Base sa resulta ng labo­ratory sample, nagpositibo sa paggamit ng shabu sina SPO4 Nollo Barsaman at PO2 Jesus Mante Jr. kaya agad inaresto ang mga ito at sinampa­han ng kaso.,Nahulihan pa ng mga drug paraphernalia si Barsaman habang nahaharap naman sa kasong administratibo si Mante.,Sinabi ni Espela, magsasagawa pa sila ulit ng random drug testing bilang baha­gi ng inumpisahang crackdown ng Police Regional Office (PRO) 11 sa lahat ng police units ng DOPPO para matiyak na mali­nis ang kanilang mga tauhan.",,
Hindu priest pinugutan,C,"Halos humiwalay na sa kanyang katawan ang ulo ng isang 70-anyos Hindu priest  nang atakehin ng isang pinahihinalaang  Islamists  sa Kanlurang Bangladesh.,Nabatid na nakita ng mga magsasaka ang bangkay ni Ananda Gopal Ganguly malapit sa kanyang bahay sa Noldanga Village sa Jhenidah district matapos nitong mawala papunta para sa kanyang morning prayers.,Sa kabila na wala pang grupo ang nagki-claim sa karumaldumal na pagpaslang sa Hindu priest na kaparehas ang pagpatay na ginawa sa  10 iba pa ng Islamist extremists nitong nakalipas na 10 linggo.,Nalaman na huling nakitang buhay ang pari nang magpaalam itong pupunta sa Hindu house para mag-alay ng panalangin at kalaunan ay natagpuan ang bangkay nito sa bukid.,Nalaman na inaatake ng  mga miyembro ng Islamic State Organization , kilala bilang bagong sibol na Al-Qaeda  ang mga secular at liberal activists at maging ang religious minorities.",,
Graft sa Cebu town mayor,C,"Nahaharap sa kasong graft ang isang Cebu Mayor dahil sa inaprubahang lease contract na pabor sa misis nito.,Kinasuhan ng Tanggapan ng Ombudsman sa Sandiganbayan si incumbent mayor Ronald Allan Cesante ng Dalaguete, Cebu dahil sa pag-apruba ng isang lease contract para sa apat na four commercial units ng munisipalidad pabor sa maybahay nito.,Sa pitong pahinang order, pinagtibay ni Ombudsman Conchita Carpio Morales ang nasipat na probable cause para kasuhan si Cesante sa paglabag sa Section 3(h) ng Anti-Graft and Corrupt Practi­ces Act (Republic Act No. 3019) at Article 216 (Possession of Prohibited Interest by a Public Officer) ng Revised Penal Code.,Ibinasura ng Ombudsman ang motion for reconsideration na inihain ni Cesante dahil sa kawalan ng merito.,“Cesante’s wife had been using the commercial space since 2004 without any contract or payment.,Later in 2007, Cesante signed the lease contracts in favor of his wife without appro­val from the Sangguniang Bayan,” ayon sa imbestigasyon ng Ombudsman.",,
"Batangueñang ginang, ga-hibla sa rape-slay",C,"Bunsod ng malakas na palahaw ay nakaligtas sa tiyak na kapahama­kan ang isang 42-anyos na ginang na tinangkang halayin at patayin ng dala­wang suspek na kapitbahay lamang niya sa insidenteng naganap sa ba­yan ng Rosario, Batangas.,Ayon sa Rosario Muni­cipal Police Station, rumes­ponde sila sa insidente dakong alas-kuwatro ng madaling araw kahapon sa Barangay Itlugan sa nabanggit na ba­yan, nag-ugat ang insidente nang maramdaman ng natutulog na biktimang si Marissa Palomaque y Almazan, na may nakapatong sa kanyang katawan.,Pagmulat ng mata’y nakita niya ang nakahubad na suspek na si John Marasigan, habang nakatayo naman sa likurang bahagi ang isa pang suspek na si Kier Guerra y Dio Alias ‘Kadyo’, pa­wang mga edad 22-an­yos, ay tangka siyang halayin.,Tinangkang man­laban ng biktima ngunit pinagpapalo siya ng bote sa ulo ni Kadyo, swerteng ‘di nasiraan ng loob ang ginang at mas pumalahaw ng sigaw, dahilan para magsitakas ang mga suspek, at kalauna’y nadakma rin ng mga otoridad at sasampahan ng mga kasong attempted rape at attemp­ted homicide.",,
"Shootout sa Bohol, 5 patay",C,"Limang katao kabilang ang isang hinihinalang local drug ring leader ang napatay sa umano ay shootout na naganap sa Inabanga, Bohol.,Ayon kay Inspector Rolando Lumanas Antipolo ng Bohol provincial police, ang napatay na drug ring leader ay nakilalang si David Anunciado. Ang a­pat na iba pang nasawi sa shootout ay sina Melkin Ohina, Pio Jostol, Alipio Anuta at Leonides Enoc.,Arestado naman ang tatlong katao na hinihinalang miyembro ng grupo ni Anunciado na sina Rene Petecio, Daria Nuñez at Justino Vistal.,Ayon kay Antipolo, pinaputukan ng mga suspek ang mga pulis sa kasagsagan ng operasyon sa bahay na hinihinalang drug den sa Barangay Cawayan.,Nasabat mula sa mga suspek ang mga armas at 42 pakete ng shabu na nagkakahalagang tatlong milyon.,Si Anunciado ay nasa listahan ng Bohol Provincial Police Office bilang isang drug lord na sangkot sa drug trafficking sa bayan ng Inabanga.",,
"Nakanal na school bus, kumitil ng 14",C," — Labing-apat na katao kabilang ang a­nim na bata ang nasawi nitong linggo nang mahulog sa kanal ang sinasakyang school bus sa southern Turkey, ayon kay Kerem Al, ang lokal na gobernador.,Ang bus na lulan ang mga estudyante at kanilang mga magulang na pauwi na galing sa isang excursion sa kila­lang archaeological site ng Karatepe sa labas ng siyudad ng Osmaniye ay nahulog sa kanal, ayon sa gobernador.,Nawalan umano ng kontrol ang drayber sa manibela ng sasakyan at kasalukuyan na itong iniimbestigahan.,Tinatayang 26 na katao na sugatan ang ginagamot sa ospital. Sa mga nasawing estud­yante, tatlo ang babae at tatlo rin ang lalaki habang walo naman ang nasawing mga adult, ayon kay Al.",,
Lalaki niratrat ng 3 nakasalubong,C,"Isang lalaki na naman ang patay matapos paulanan ng bala ng tatlong hindi pa nakikilalang mga salarin na nakasalubong lamang habang naglalakad pauwi ang una sa Lungsod ng Navotas kamakalawa ng gabi.,Sa ulat ng Navotas City Police Crime Investigation Branch (CIB) partikular na ni P02 Allan Bangayap, alas-10:00 ng gabi nang maganap ang insidente sa kahabaan ng Asuhus St., Barangay North Bay Boulevard South ng nasabing lungsod.,Naglalakad noon pauwi sa kanilang bahay ang biktimang si Rodenson Gardonio, 25, binata, walang hanapbuhay at residente ng Block 24, Phase I-D ng nasabi ring lugar nang bigla na lamang siyang harangin ng tatlong nakasalubong na kalalakihan at walang anu-anong pinaputukan ng sunod-sunod ang biktima.,Matapos ang pamamaril ay agad ding nagsitakas ang mga salarin na nag­lakad lamang.,Agad din namang nasaklolohan ng mga residente sa lugar ang biktima ngunit hindi na ito naisugod sa pinakamalapit na pagamutan dahil sa namatay rin ito antimano.,Sa pagsisiyasat ng Scene Of the Crime Operatives (SOCO) ay hindi bababa sa limang empty shells ng hindi pa nalalamang kalibre ng baril ang narekober na pinangyarihan ng krimen.,Sa ngayon ay patuloy pa ring nagsasagawa ng imbestigasyon ang mga awtoridad.,Inaalam na rin ang pagkakakilanlan ng mga salarin at posibleng motibo ng mga ito sa pagpatay sa biktima.",,
"Mandurukot,  salisi umatake sa  ‘Thanksgiving Party for Duterte’",C," — Nabahiran ng ‘gulo’ ang ginanap na thanksgi­ving Party kamakailan ni President-elect Rodrigo Duterte dahil matapos itong magbigay ng kanyang speech ay dumagsa naman ang reklamo mula sa mga nagsidalo sa pagtitipon dahil sa pagkawala ng kanilang mga personal na gamit matapos masalisihan at iskoran ng mga mandurukot.,Sa nakalap na report sa Davao Today.com, isa sa mga nagreklamo ay kinilalang si Loti Abad, 50, residente ng Sto. Niño Matina. “Sinabihan nila kaming iwan ang aming mga payong at sinunod namin ang kanilang protocol. Ngayon nasa’n na ang mga gamit namin? Di na namin makita!”,Maging si Romeo Amistoso Jr, 19, ay umalma nang di na nito matunton ang kanyang bagong bagback na naglalaman ng kanyang mga perso­nal na gamit.,Maliban kina Abad at Amistoso ay inulan din ng reklamo ang isinagawang Thanksgiving Party na tinaguriang ‘One Love, One Nation’ ni Duterte kung saan isang babae pa ang nagsabing matapos nitong iwan ang kanyang bag na naglalaman ng wallet nitong may lamang pera at ATM cards ay hindi na naibalik pa sa kanya.",,
Crime of passion,C,"Isa sa motibo na ‘crime of passion’ ang tinitingnan ngayon ng pulisya kaugnay sa pamamaril at pagpatay sa isang architect sa Leyte Normal University sa Tacloban City, Leyte.,Sa inisyal na ulat ni Chief Supt. Domingo Say Cabillan, hepe ng Tacloban City Police, base sa imbestigasyon, may lumutang na isyu na posibleng nagselos ang abogadong suspek sa biktima.,Bandang alas-12:35 ng tanghali kamakalawa nang barilin ang biktimang si Architect Jess Archimedes Moscare, ng Oras, Eastern Samar, habang ito ay nasa loob ng library ng nasabing university. Siya ay consultant ng Engineering Department ng LNU.,Sa isinagawang pagsisiyasat, nakilala ang suspek sa pamamagitan ng Closed Circuit Television (CCTV) footage ng nasabing unibersidad at ngayon ay itinuturing na person of inte­rest si Atty. Aquilino Mejica, dating vice mayor ng Oras, Eastern Samar.,Napag-alaman na si Atty. Mejica ay under suspension ng dala­wang taon dahil sa kinakaharap na kasong administratibo.,Sinabi ni Cabillan na pumasok ang crime of passion sa kaso dahil umano sa impormasyong may relasyon umano si Moscare kay Engr. Carol Mejica na misis ni Atty. Mejica.,Hawak na ng pulisya ang Kia Privia na pag-aari umano ni Atty. Mejica na iniwan matapos ang krimen.",,
Drug pusher itinumba sa Davao,C," — Isa na namang tulak ng droga ang napatay ng pulisya sa Davao City matapos na umano’y manlaban sa isang buy-bust operation na isinagawa ng mga undercover cops.,Kinilala ng pulisya kahapon ang napaslang na si Darwin Pernia, 23, na isa umanong tulak sa Agdao district.,Nabatid na nakatunog umano si Pernia sa naturang operasyon sa Barangay Lapu-Lapu at bumunot ng kanyang .38 caliber revolver at bago mabaril ang parak ay naunahan ito.,Nabawi rin sa suspek ang mga droga na hinihinalang shabu at kanyang baril. Nadala naman sa punerarya ang bangkay nito.,Naunang nagbabala si President-elect Rodrigo Duterte sa mga drug pushers at drug lords na bilang na ang kanilang mga oras.,Hinimok rin ni Duterte ang publiko na arestuhin o patayin ang mga kilalang tulak ng droga at kriminal kung sila’y manlalaban.",,
2 pusher nalambat sa Bulacan,C,"Dalawang drug pusher kabilang ang isang basketball referee ang nadakip makaraang makumpiska­han ng ilang pakete ng sha­bu sa isinagawang buy-bust operation ng Meycauayan City police matapos ang month-long surveillance operation sa Phase 5, Sto. Niño St., Barangay Bagbaguin, Meycauayan City, Bulacan kamakalawa.,Kinilala ng pulisya ang mga naarestong sina Anthony Castro y de Leon, alias Joel, may-asawa, local basketball referee, tubong Manila at nakatira sa Block 167, Lot 7, Phase 5, at Jeffrey Lacson y Orbeta alias Hits, 41, binata, tricycle driver, tubong Caloocan City, ng Block 179, Lot 7, Phase 5, kapwa ng Sto. Niño St., Barangay Bagbaguin, Meycauayan City.,Ang dalawang shabu pusher ay nakadetine nga­yon at nahaharap sa kasong paglabag sa RA 9165 sa City prosecutors ng Meycauayan RTC matapos na makumpiskahan ng Meycauayan City police ng sampung pakete ng shabu, iba’t ibang drug paraphernalia at marked money.",,
"Pagpatay sa transgender, hate crime",C,"Hindi simpleng murder case ang pagpatay sa transgender na si Ashley Ann Reilley kundi isa itong hate crime sa hanay ng mga komunidad ng Lesbian, Gay, Bisexual and Transgender (LGBT).,Ito ang idineklara ni Kabataan party-list Rep. Sarah Elago sa press conference kahapon sa Mababang Kapulungan ng Kongreso kaya kailangan aniyang maipasa ang ‘anti-hate crime bill’ sa susunod na Kongreso.,“Ms. Reilley’s death should not be consi­dered as just another case of murder, it is, in fact a hate crime,” ani Elago.,Naniniwala ang lady solon na may kinala­man sa pagiging transgender ni Reilley ang pagpatay sa kanya ng suspek na isang Chinese national na si Che-Yu-Tsia noong linggo sa Pasay City.,Base sa report ng mga pulis, natagpuan ang bangkay ni Reilley sa Cavitex sa Bacoor, Cavite na nakasi­lid sa isang maleta at hinihilang pinatay ito ng Chinese national sa isang condo sa Pasay City.,Dismayado si Elago na nagpapatuloy pa rin ang masamang karanasan ng mga LGBT na karaniwang biktima umano ng hate crime kaya nararapat na maipasa umano ang nasabing panukala.,Sa nasabing panukalang batas, ituturing na isang hate crimes kapag inatake ang isang tao dahil sa pagiging LGBT nito.",,
Pusher tigok sa engkuwentro,C,"Nauwi sa palitan ng putok ang ikinasang buy-bust ops ng Lipa Component Police Station sa Barangay Lodlod, Lipa City Batangas, mag-aala-una ng madaling-araw kahapon, na nagresulta sa pagkamatay ng isa sa da­lawang suspek.,Napag-alaman na bago pa man naisagawa ang buy-bust operation ay nakaamoy na ang mga suspek na parak ang mga katransaksyon nila, at habang sakay ng kanilang kulay itim na Suzuki Raider ay pinaputukan ang mga operatiba.,Bunsod nito’y gumanti ng putok ang mga parak at nalaglag sa motorsiklo ang isa sa mga suspek na sapul sa iba’t ibang bahagi ng katawan.,‘Di naman nasiraan ng loob ang isa pang suspek at tuluyang pinasibad ang motorsiklo hanggang tuluyang makatakas.,Nakilala lamang sa alias na “Glen” ang napaslang na suspek na umano’y nanunuluyan sa isang ‘di batid na lugar sa lalawigan ng Cavite, at nakasuot ng puting kamiseta at six pocket short pants.,Narekober sa crime scene ang isang colt .45 na kargado ng bala, ilang pi­rasong basyo ng caliber .45 at 9mm, cellphone at coin pouch na naglalaman ng 9 na plastic sachet ng shabu na tinatayang may timbang na 45 gramo.",,
Cashier bulagta sa riding-in-tandem,C,"Dead on the spot ang isang cashier matapos itong pagbabarilin ng dalawang lalaking  nakamotorsiklo kamakalawa sa Pasay City.,Nakilala ang biktima na si Virgilio Epil, 56-anyos, may-asawa, nakatira sa #48-A Nativi­dad St., Brgy. 63, Zone 8 ng naturang lungsod. Nagtamo ito ng ilang tama ng bala sa iba’t ibang bahagi ng katawan.,Inaalam pa ng pulisya ang pagkakakilanlan ng mga suspek na mabilis na tumakas matapos ang pamamaril.,Sa police report, lumitaw na naganap ang insidente pasado alas-4:19 ng hapon sa harapan ng Felimarc  Center na matatagpuan sa #2467 Taft Avenue, Brgy. 38, Zone 7 ng naturang lungsod.,Habang naglalakad ang biktima sa naban­g­git na lugar ay pinaulanan ito ng bala ng mga suspek na agaran nitong ikinamatay.,Patuloy pang iniim­bestigahan ang insidente.",,
Misis kinatay bago naglaslas,C,"Nagmistulang kar­neng inatado ang sinapit ng isang misis makaraang brutal na patayin ng kanyang asawa sa Gene­ral Santos City.,Nagtamo ng malala­king sugat sa leeg, mukha, tagiliran, hita, kili-kili at braso ang biktima,(hindi na binanggit ang pangalan) na dahilan nang aga­ran nitong pagkamatay.,Una rito, sinasabing pinapunta muna ng suspek na nakilalang si Danilo Ompong nasa hustong gulang, ang kanilang tatlong mga anak sa bahay ng kanyang kapatid, bago ginawa ang pagpatay sa misis saka naglaslas din ng sariling pulso kaya isinugod sa pagamutan.,Ayon sa ina ng biktima na si Erlinda Haco, residente ng PI-16, Brgy. City Heights sa lungsod, brutal ang ginawang pagpatay sa biktima lalo na’t malalim at malalaki ang mga natamo nitong su­gat. Napag-alaman na nagseselos umano ang suspek sa ginang.,Hustisya ngayon ang sigaw ng mga magulang at kapatid ng biktima. Kasalukuyan pang nasa pagamutan at bantay-sarado ng mga pulis ang suspek.",,
2 sundalo niratrat ng Sayyaf,C," — Patay ang dalawang sundalo matapos silang tambangan kahapon ng Abu Sayyaf sa bayan ng Sumisip sa magulong lalawigan ng Basilan sa Autonomous Region in Muslim Mindanao (ARMM).,Ayon sa ulat ng militar, sakay ng isang motorsiklo ang mga sundalo nang sila’y ratratin sa Barangay Tumahubong.,Dead on the spot ang dalawang sundalo na miyembro ng 64th Infantry Batta­lion na ipinadala sa magulong lalawigan upang puksain ang rebeldeng grupo.,Mabilis namang tumakas ang mga rebelde matapos na matiyak na ­patay ang dalawang miyembro ng militar.,Hindi naman mabatid sa alkalde ng lugar at sa mga parak doon kung bakit hindi nila natunugan ang masamang balak ng Abu Sayyaf.,Ang Sumisip ay isa sa mga stronghold ng Abu Sayyaf sa Basilan na siyang nasa likod ng maraming atake at kidnappings sa lalawigan.",,
P5M KAPALIT NG DRUG LORD,C,"Tumataginting na limang milyong piso ang offer o alok ni President-elect Rodrigo Duterte sa sinumang makakahuli at makakapatay sa sinumang drug lord sa bansa.,“Ang bayad ko nga­yon, pagka-drug lord P5 million ‘pag patay. Kung buhay, P4,999.000 lang,” pahayag ni Duterte sa kanyang Thanksgiving party sa Crocodile Park sa Davao City noong Sabado ng gabi.,Nanawagan din ito sa publiko na isumbong ang mga pinaghihinalaang drug pushers at hinakayat pa niya ang mga itong patayin ang suspek kung ito ay armado at papalag sa pag-aresto.,“Kaya kayong nandiyan sa neighborhood feel free to call us, the police, or do it yourself if you have the gun,” sabi ni Duterte sa harap ng 180,000 supporters nito.,“Inaaresto kita bilang isang kriminal and I am invoking the criminal law of the land on the selling of shabu. Sumama ka sa akin sa istasyon. I have to bring you to the (police) station,” dagdag pa nito.,Sa kanyang talumpati, muling nitong inihayag ang kanyang pangakong ‘bloody war’ laban sa kriminalidad.,“Either nandiyan ka pa sa droga, ipapatay kita. Don’t take this as a joke, ipapatay kita,” sambit pa ng incoming President, patungkol sa mga pulis na sangkot sa bentahan ng iligal na droga sa bansa.,“If you destroy the youth of this country, I will kill you. Madugong labanan ito,” dagdag pa nito.,Aniya, may kapangyarihan ang publiko na arestuhin ang drug suspek alinsunod diumano sa batas.,“If he fights and he fights to death you can kill him. If the suspect is armed and resists arrest. Barilin mo. I will give you a medal,” ayon pa kay Duterte.",,
Phil. Airforce nirapido ng riding-in-tandem,C,"Patay ang isang miyem­bro ng Philippine Air Force (PAF) makaraang tambangan ng riding in tandem gunmen sa Sta. Rosa-Tagaytay Road, sa Bgy. Don Jose, Sta. Rosa City, Laguna kamakalawa.,Kinilala ang biktimang si S/Sgt. Elmer Lonzaga y Noleal, 47-anyos.,Batay sa report ng pulisya, kasama ang kanyang misis, sakay ng kotseng Subaro XV na may plakang HW 3120 ang biktima nang sundan ito ng mga suspek.,Pagsapit sa may stoplight, pinaulaanan ng bala ng mga gunmen ang driver’s side ng kotse hanggang sa rumampa ang sasakyan sa shoulder.,Nagtamo ng mga tama ng bala sa balikat at ulo ang biktima at agad isinugod sa Southern Luzon Hospital subalit idineklara itong dead on arrival ng doctor. Wala namang pinsala ang misis ng biktima.,Mabilis namang tumakas ang mga suspek patungo sa direksyon ng Tagaytay. Sa kasalukuyan ay patu­loy iniimbestigahan ang insidente.",,
32 Nigerian troops  patay sa Boko Haram,C,"Nasawi ang 32 Nigerian troops matapos makasagupa ang mga miyembro ng Boko Haram sa may border ng Niger at Nigeria.,Ayon sa Niger defence ministry, ito ay kabilang sa deadliest tolls sa panig ng pamahalaan na kagagawan ng mga jihadists.,Kaugnay nito, kinumpirma ng Nigerien Army na nasa 19 naman na mga Boko Haram militante ang kanilang napatay sa magkahiwalay na operasyon sa may bahagi ng northeast Borno state habang dalawang sundalo ang sugatan na nagtamo ng gunshot wounds.,Nabatid na sa natu­rang labanan sa Niger, daang mga rebeldeng Boko Haram ang suma­lakay sa isang military outpost sa may bayan ng Bosso.,Ayon sa pahayag ng defense ministry, nasa 30 Nigerien, dalawang Nigerian soldiers ang nasawi habang 67 ang sugatan.,Sa kabila nito kontrolado naman ng defense ministry ang sitwasyon.",,
"3 anak, tinuhog ng erpat",C,"Nabunyag ang kademonyohan ng isang 35-anyos na ama ng ta­hanan matapos magsumbong ang tatlong anak nito hinggil sa panghahalay na ginagawa nito sa mga biktima sa San Andres, Quezon.,Kamakalawa, sa tulong ng kanilang tiya ay lumapit sa himpilan ng pulisya ang mga biktima na sina Jeannette, 17 anyos; Geraldine, 15 at Ana, 14 anyos at ipinagtapat ang masaklap nilang sinapit sa kamay ng kanilang tatay ni si Nestor.,Sa pahayag ng tatlo, January 2014 nang gahasain ng suspect si Jeannette sa loob mismo ng kanilang tahanan habang wala ang kanilang nanay.,December 2015 naman nang molestyahin si Geraldine habang natutulog naman ang ina.,Ipinagtapat naman ng pinakabatang si Ana na siya ang pinakaunang ginahasa ng ama sa loob ng kanilang tahanan noong March 2011 habang ang kanilang nanay ay um-attend sa graduation ng kapatid. Naulit pa aniya ang panghahalay noong 2012.,Nasa kostudiya ngayon ng kanilang ina ang tatlong dalagita habang iniha­handa na ang mga kaaukulang dokumento para masampahan ng kaso ang suspek.",,
3 babae nagising nang walang saplot,C," –– Nagreklamo sa pulisya ang 3 kababaihan na diumano’y nalasing sa isang party ngunit nagi­sing ng hubo’t hubad sa loob ng kanilang boar­ding house sa Davao City.,Nabatid na nawalan rin sila ng mga cell phone at salapi ngunit wala naman silang matandaan sa naganap maliban sa umuwi silang lasing kamakalawa.,Hindi naman mabatid kung sino ang naghatid sa kanila at wala ring matandaan ang mga ito sa anumang nangyari.,Hindi pa malinaw kung sila ba ay pinagsamantalahan, ngunit patuloy ang imbestigasyon ng pulisya sa naturang reklamo at alegasyon ng tatlo na nakatira sa San Antonio sa Agdao.,Inaalam ng pulisya kung nahaluan ba ng droga ang mga ininom ng tatlong babae at kung bakit wala silang matandaan sa naganap.",,
MURDER VS KILLER NG TRANSGENDER,C,"Matapos ­maaresto ang isang Intsik dahil sa umano’y pagpatay sa isang transgender kung saan ang bangkay ng huli ay isinilid sa maleta bago itinapon sa Bacoor, Cavite kamakailan, inihahanda na ng Pasay City Police ang kasong murder laban sa inarestong suspek na si Che-Yu-Tsai.,Sa ulat ng pulisya, ina­resto ang suspek nang buma­lik ito sa kanyang condo unit sa Pasay City kung saan sinasabing sa nasabing lugar pinatay ang transgender na si Robert William del Rosario alyas ‘Ashley Ann’, ng Mabalacat, Pampanga.,Napag-alaman na no­ong nakaraang linggo ay natagpuan ang bangkay ng biktimang transgender na nakasilid sa isang brown luggage sa southbound lane ng Cavite Expressway sa Brgy. Zapote 5, Bacoor.,Nang siyasatin ang bang­kay ng biktima, marami itong mga pasa sa mukha at ulo at may mga saksak sa leeg. Nakabalot ang katawan nito sa itim na garbage bag bago isiniksik sa luggage.,Ayon kay Chief Insp. Rolando Baula, ng Pasay City police, base sa nakuha ng CCTV footage, nakita nila ang isang Chinese national at transgender na pumasok sa condominium unit at ilang oras ang nakalipas ay nakita ring lumala­bas ng condo unit ang Intsik na may itinutulak na push cart na may nakalagay na brown luggage.,Nang magsagawa ng forensic investigation ang pulisya, nakitaan din ng bahid ng dugo sa na­sabing condominium unit.",,
"3 PNP generals na sabit sa katiwalian, pangalanan!",C,"Hinamon ng ilang mambabatas sa Mababang Kapulungan ng Kongreso si President-elect Rodrigo Duterte na pangalanan ang tatlong heneral ng Philippine National Police (PNP) na kanyang pinagre-resign dahil sa pagkakasangkot sa iba’t ibang katiwalian gaya ng droga.,Sa magkakahiwalay na panayam ng Abante, sinabi ni Quezon City Rep. Winston Castelo na gusto niyang malaman kung ano ang atraso ng mga hindi pinangalanan PNP gene­rals ni Duterte sa kanyang talumpati sa thanksgiving party sa Davao City kamakalawa ng gabi.,“Kailangan malaman ng publiko (kung sino ang tatlong generals). In fairness din sa lahat ng mga generals ngayon lahat ay subject, pag ‘di binanggit (ang kanilang pangalan),” sabi pa ng solon.,Ganito din ang sinabi ni Magdalo Party-list Rep. Gary Alejano kaya tulad ng karamihan gusto niyang matukoy ang mga generals na ito.,“Yes, please (pangala­nan),” ani Atienza sa hiwalay na panayam para malaman ang atraso ng mga ito.,Nasa gitna ng kanyang talumpati si Duterte ukol sa mga isyu ng droga na kanyang lalabanan umano kasama ang mga pulis na nasasangkot sa iligal na gawain tulad ng droga nang bitawan nito ang hamon sa tatlong general sa Crame na kailangang mag-resign dahil kung hindi ay ipapahiya ang mga ito.,Gayunman, hindi sang-ayon si Ako Bicol Party-list Rep. Rodel Batocabe na pangalanan at tukuyin ni Duterte ang tatlong general na ito. Mas mabuti umano na ipaubaya na lamang sa kanya (Duterte) ang aksyong gagawin nito sakaling hindi mag-resign ang mga nasabing opisyal.",,
3 komite sanib-puwersa sa concert deaths,C,"Magsasagawa ngayong araw na ito ng imbestigasyon ang tatlong komite sa Mababang Kapulungan ng ­Kongreso para alamin ang ugat ng pagkamatay ng limang katao sa Close-Up Forever Summer Concert kamakailan sa Mall of Asia (MOA) parking lot.,Ayon kay House Committee on Metro Manila Development ­Chairman Winston Castello, isa sa pagtutuunan umano ng kanilang imbestigasyon ang posibleng kakulangan sa seguridad na ipinatupad sa nasabing concert kaya may nakapagbenta ng droga.,“We have to look into the ­security measures implemented to determine possible security lapses,” ani Castelo.,Sinabi ng mambabatas na ang luma­labas na nagpatupad umano sa seguridad sa nasabing concert ay ang Activation Advertising Inc., kaya nais nilang ma­laman kung saan nagkulang ang mga ito.,“No one will be exempted. The State will go after them. The full force of the law will be implemented to give justice to the victims for their negligence,” ayon pa sa mambabatas.,Magugunitang limang katao ang namatay sa nasabing concert at kasunod nito ay kumalat sa social media na posibleng may kinalaman sa droga ang ikinamatay ng mga ito.,Kailangang maipaliwanag umano ng organizer at maging ang kanilang kinuhang security group kung papaano nagkaroon ng bentahan sa droga, kung totoo ang kumakalat sa social media, sa kanilang concert venue.,“Every organization involved in the tragic event will be given ample time to explain their specific roles, particularly the agency tasked to secure every point of entry of the event ground,” banggit pa ni Castelo.",,
50 bagets dinakma sa Makati,C,"Nasa 50 mga menor de edad ang pinagda­dampot ng Makati City Police sa isinagawang ‘Oplan Rody’ dahil sa pag­labag sa curfew sa lungsod ng Makati kama­kalawa ng gabi.,Ayon kay Supt. ­Angelo Germinal, Deputy Chief of Police for Ope­ration ng Makati City Police, alas-10:00 ng gabi nang simulan ang operation kasama ang mga barangay sa lungsod kung saan nasa 50 katao na pawang mga menor de edad ang kanilang pinagdadampot dahil sa pag­labag sa mga ordinansa gaya ng pag-inom ng alak sa mga pampublikong lugar at paglalakad ng nakahubad sa kalsada.,Sinabi ni Supt. Germinal, karamihan sa mga dinampot nila ay nahuli sa mga computer shop na naglalaro ng dis-oras ng gabi at ang iba naman ay naglalaro ng skateboards sa lansangan.,Nilinaw naman ng opisyal na matagal nang may ordinansa sa lungsod ngunit matigas ang ulo ng ilang mga residente kaya nila ito muling binubuhay sa pamamagitan ng malawakang police operation.",,
"‘Di nag-remit ng kita, pusher itinumba",C,"Tinawag muna bago pinagbabaril ang isang 34-anyos sidecar boy na hinihinalang suma-sideline ng pagtutulak ng shabu kamakalawa ng hapon sa may Baseco Compound, Port Area, Maynila.,Wala ng buhay nang abutan ng ­kinakasamang si Henrietta Bailing, ang biktimang si ­Ariel Arellano, taga-018 Blk. 9 Extension, Baseco Compound, Port Area, Maynila dahil sa tama ng bala sa ulo.,Sa imbestigasyon ni SPO2 Jonathan Bautista, ng Manila Police District-homicide section na­ganap ang insidente alas-kwatro ng hapon sa malapit sa bahay ng biktima.,Sa impormasyong na­kuha sa kinakasama ng biktima, ­pinuntahan umano sa kanilang bahay ng suspek na naki­lala lang sa pangalang Lucky, 34-36 ­taga- Baseco Compound Port Area, Maynila at niyaya sa labas.,Sumama naman ang biktima ngunit ilang s­aglit lang ay nakari­nig na ng sunod-sunod na putok ng baril si Ba­ling at nang alamin, nakita nitong nakahandusay at duguan na ang biktima. Hindi na rin matagpuan ang suspek.,Inamin naman ni Bailing na nagtutulak ng droga ang suspek at ma­lamang aniya na hindi nakapag-remit ng kita sa kanya ang biktima kaya itinumba.",,
BANGKAY SA MALETA!,C,"Naging kalunus-lunos ang sinapit na kamatayan ng isang beki sa kamay ng kanyang live-in partner matapos itong walang-awang sinaksak sa leeg, binugbog sa loob ng kanilang tinutuluyang condominium sa Pasay City saka isinilid sa mala­king maleta at itinapon sa kahabaan ng Cavite Expressway(Cavitex)sa may Longos St., Brgy. Zapote 5, Bacoor, Cavite.,Dakong alas-9:30 ng umaga nang matagpuan ang labi ng biktima sa kahabaan ng Cavitex Southbound Longos St. Brgy. Zapote 5, Cavite City na kung saan nakabalot ng kulay itim na garbage bag at isinilid sa kulay brown na malaking maleta.,Isang tama ng saksak sa leeg, bugbog sarado ang mukha at katawan ng biktima na nakilalang si Ro­bert William Relly y del Rosario, 23-anyos, alyas ‘Ashly Ann’ at naninira­han sa Velasquez Avenue, Mabalacat Pampanga.,Sa isinagawang follow up operation ng mga tauhan ng Station Investigation and Detective Management Branch ng Pasay City Police sa pangunguna ni Chief Inspector Rolando Baula naaresto ang suspek na nakilalang si Che Yu Tsai alyas ‘Jayson Santos Lee’, 25 Chinese national matapos itong bumalik sa kanyang condominium unit sa 1154 11th, Tower D, Shell Residences, EDSA Extension, Brgy. 76 Pasay City upang maglinis.,Base sa isinumiteng report ni Senior Supt. Joel Doria, hepe ng Pasay City Police dakong alas-kwatro ng madaling-araw nang mag-ro­ving sa 11th floor ng nasa­bing condo ang ang OIC na si Noli Manlolo, napansin nito na bahag­yang bukas ang pinto ng naturang unit, kung kaya’t kaagad nitong inalam at ilang beses itong tumawag kung may tao sa loob.,Nang walang sumasagot pumasok si Manlolo at nagulantang siya nang makita niya ang mga bakat ng dugo sa semento ng naturang unit.,Agad naman nitong ipinagbigay alam sa management ng naturang condominium at sa mga awtoridad.,Base sa kuha ng close circuit television (CCTV) camera ng naturang condominium, alas-9:28 ng gabi ay pumasok ng naturang unit ang tenant na si Tsai at kasama nito ang umano’y kinakasamang bading na si Del Rosario.,Alas-10:58 ng gabi ng nasabi ring petsa ay luma­bas ang dalawa at muling bumalik ang mga ito sa unit na kanilang inuukupahan ng alas-11:40 ng gabi.,Alas-12:54 ng madaling-araw, nakitang may dalang malaking maleta si Tsai at habang paalis ito ay halos hindi nito makayanang buhatin ang kanyang mga luggage bags at hindi na nito kasama ang biktimang si Del Rosario.,Dakong alas-2:25 ng madaling-araw nang makababa sa lobby ang suspek hila-hila ang maleta na kung saan humingi pa ito ng tulong sa naka-duty na security guard.,Bandang alas-9:30 ng umaga habang nagpupulot ng basura ang isang batang lalaki sa may Cavitex southbound lane sa Bacoor, Cavite ay natagpuan nito ang isang kulay brown na malaking maleta at agad niya itong binuksan hanggang sa tumambad sa kanya ang labi ng biktima.,Kaagad naman nitong ipinagbigay alam sa mga awtoridad ang insidente na kung saan agad namang nagresponde ang mga tauhan ng Bacoor PNP sa pangunguna ni Supt. Ronald Claravall,Sa pagsisiyasat ng mga tauhan ng Scene of the Crime Operatives (SOCO) sa labi ng biktima nagtamo ng isang malalim na tama ng saksak sa kanang leeg at bugbog sarado ang mukha at katawan nito.,Base sa pahayag ng suspek sa pulisya, lagi sinasabi ng biktima sa kanya na ‘money, money, mo­ney’ at hanggang sa nainis ang huli kaya’t aniya nagawa nitong patayin ito.,‘Nabwisit at narindi na ang suspek sa bading dahil sa araw araw na lamang itong humihingi sa kanya ng pera at lagi na lamang silang nagtatalo’ ani ni Chief Inspector Baula, hepe ng SIDMB.",,
Lalaki  kalaboso  sa online  kotong,C,"Inaresto ng pulisya ang isang lalaki matapos na ireklamo ng isang babae sa umano ay tangkang pang-i-extort nito sa kanya kapalit ng hindi pagkakalat sa online ng mga litrato ng huli na nakasuot lamang ng under­wear sa Lungsod ng Quezon kahapon ng madaling-araw.,Sa ulat ng Criminal Investigation and Detection Group (CIDG) Anti-­Crybercrime Division, kinilala ang suspek na si Lonny Lou, 24-anyos, binata, walang hanap-buhay at kasalukuyang naninirahan sa E. Rodriguez Avenue ng nasabing lungsod.,Dinakip ang suspek sa isang computer shop na matatagpuan sa Capi­tal Building na malapit rin lang sa kanyang tinitirahan, ayon sa biktimang hiniling na itago ang kanyang pagkakakilanlan, dinownload umano ng suspek ang kanyang mga litrato tatlong taon na ang nakakalipas mula sa kanyang Facebook Account.,Ayon pa sa biktima, gagamitin niya ­umano sana ang mga nasabing larawan para sa ­audition niya bilang modelo ng isang undewear brand ngunit hindi na ito natuloy.,Narekober sa ­suspek na nakakulong na sa CIDG Headquarter, ang isang tablet, cellular phone na ginagamit niya rin sa pang-i-extort sa biktima.",,
AMA PUGOT ANG ULO SA ANAK,C," Hindi na napakinabangan ng isang ama ang matagal na inipong pera na lagi nitong bitbit, na nagkakahalaga ng P300,000 matapos itong matagpuang pugot ang ulo sa isang liblib nilang  lupain sa Zamboan­ga City at ang nakakalungkot ay anak nito mismo ang pinaghihinalaang suspek sa karumal­dumal na krimen.,Sa kasalukuyan ay hawak na ng pulisya ang suspek na si Roderico Bernardo, 40, na pinaghihinalaang brutal na pumatay sa kanyang ama na si Cesar Bernardo, 74, sa kanilang lupain sa liblib na Brgy. Capisan. Pinaslang ang biktima nitong Huwebes habang bitbit nito ang kanyang salapi na tinatayang P300,000 mula sa pinagbentahan ng mga baka at ibang hayup nito.,Napag-alaman na mag­ka­hiwalay na natagpuan ang katawan at ulo ng biktima sa ‘di kalayuan sa bahay ng suspek sa Sitio Migasa.,Nabatid sa imbestigador na si PO3 Geronimo Rabor, na huling kasama ng biktima ang suspek. Itinanggi ni Roderico na may kinalaman ito sa krimen, ngunit natagpuan naman sa loob ng kanyang kubo ang duguang bolo na posibleng ginamit sa pagpaslang sa ama. May mga patak rin ng dugo sa loob ng bahay at hinihinalang doon pinatay ang ama at saka inilabas mula sa kubo.,Sinabi ni Rabor na nasa tabi lamang ng bangkay ang ulo ng ito’y matagpuan ng mga barangay kagawad.,Ayon naman kay Felipa, ang asawa ng biktima, pinagdadamutan umano sila sa pera ni Cesar at maging pambili ng gamot ay hindi maibigay. Sinabi pa nito na laging bitbit ng asawa ang pera dahil sa takot na manakaw sa loob ng kanilang bahay.,Hindi pa natatagpuan ang nawawalang salapi hanggang ngayon.,Napag-alaman din na nakatagong P300,000 ng biktima para sa kanyang sakahan at pagbili ng truck.,Napag-alaman na si Roderico ay una nang nakulong sa tangkang pagsunog at pagpatay sa sari­ling anak.",,
Ari pinutol ng kaibigan,C,"Sanhi ng matinding alitan, nagawa ng isang 52-anyos na lalaki na palakulin ang kanyang 47-anyos na kaibigan saka pinutol ang ari habang nag-iinuman sa Russia.,Sa imbestigasyon ng pulisya, nalaman na una umanong pinalakol sa ulo ng suspek na hindi pinangalanan ang kanyang kaibigan bago nito pinutol ang ari.,Kaagad namang isinugod sa pagamutan ang biktima na patuloy na inoobserbahan.,Habang posible namang mahaharap sa walong taong pagkabilanggo ang suspek sa ginawang krimen.",,
"Pugante  sa Batangas, balik-selda",C,"Balik-selda ang 31-an­yos na pugante ng Rosario Municipal Police Station sa Batangas, makaraang maispatan ng mga residente na pansamantalang naglulungga sa malawak na palayan sa Barangay Tubahan sa nasabing bayan.,Nabatid ng Abante na tumakas sa kulungan ang puganteng si Elmer Aureada y Mapoy, ng Barangay Baybayin, nito lamang nakalipas na Mayo 4 ng kasalukuyang taon, dakong alas-2:25 ng madaling-araw. Nakulong ang suspek noong Marso 2016 sa kasong paglabag sa RA 9165 o anti-illegal drugs.,Napag-alaman din na napalibutan ang lugar na pinagtataguan ni Aureada kaya’t ‘di na nito nagawang makatakas pa uli nang daluhungin ng mga operatiba pasado alas-siyete ng gabi kamakalawa.",,
"Biniling freezer, may lamang bangkay",C,"Nanindig ang balahibo ng isang babae nang buksan niya ang biniling freeze na ipinagbili sa kanya sa halagang $30 ng kanyang kapitbahay na babae nang makita ang putul-putol na katawan ng ina ng huli sa Goldsboto, North Carolina.,Nabatid na tatlong linggo buhat nang mabili ng babae saka pa lang niya binuksan ang freezer base sa kahilingan ng kanyang kapitbahay.,Idinahilan ng kanyang kapitbahay na siyang nagbenta na huwag munang buksan ang freezer dahil ginagamit daw itong “time capsule” sa kanyang church Sunday school class at kukunin diumano ng mga taga-simbahan ang laman pagkalipas ng tatlong linggo.,Nang hindi dumating ang mga taga-simbahan matapos ang tatlong linggo ay dito na niya binuksan ang freezer na maliban sa yelo ay nakita ang bangkay na nag-udyok sa kanya na tumawag agad sa 911.,Ayon sa CBS News, iniimbestigahan ngayon ng pulisya ang bumili ng freezer dahil sa pagtatago at kabiguan nitong maipaalam ang pagkamatay ng isang tao.,Sinusuri na rin ang bangkay para sa kanyang pagkakakilanlan.",,
Durugistang barangay off’ls tagilid na,C,"Nahaharap ngayon sa balag ng alanganin ang mala­king porsiyento ng mga nakaupong barangay officials sa 569 na barangay sa Bulacan dahil sa na­pi­­pintong mandatory drug test ni President-elect Rodrigo Duterte sa sandaling pormal na itong maupo sa Hulyo 1, sa mga incumbent Barangay Captain, Kagawad at mga tanod bago pa man sumapit ang Barangay elections sa Oktubre.,Nakumpirma ng Abante na maraming barangay officials ang nalululong sa droga at protektor din ng mga nagkalat na drug addict at shabu pusher partikular sa munisipalidad ng Bocaue at mismong sa Barangay Caingin, na mistulang ‘legal’ ang bentahan at paggamit ng shabu o droga at kinaroroonan ng mga untouchable shabu tiangge ngunit hindi ito mabuwag ng mga nakaupong opisyal ng barangay.,Lumilitaw na ang isasagawang drug test ay mahigpit na ipatutupad sa pagpasok ng bagong administrasyon at sa dugo kukunin ang testing kaya posibleng maraming re-eleksiyunistang barangay official ang hindi na muling makakatakbo sa darating na barangay elections dahil sa inaasahang kakaharaping mga kaso ng mga ito.",,
Bangkay  pinutulan  ng kamay,C,"Malagim ang sinapit na kamatayan ng isang lala­ki na biktima ng summary execution nang matagpuan itong tadtad ng tama ng bala sa katawan, nakataling parang baboy at pinutulan pa ng kamay bago itinapon sa Negros Occidental.,Base sa report ng Negros Occidental PNP na nakarating sa Camp Crame nakilala ang biktima sa pangalan Jeffrey Buencuchillo, 33, residente ng Victorias City na umano’y pinaghihinalaang isang adik at kawatan base sa cardboard nakalagay sa gilid ng bangkay nito ng matagpuan sa Purok Tumpok, Brgy. Zone 15, Talisay City ng nasabing probinsiya.,Nakasulat sa cardboard na nakalagay sa tabi ng bangkay ng biktima ang mga mensahe na “ Ako usa ka akyat bahay, kawatan, adik. Ayaw ko ninyo sunda kay kamu na pod ang sunod patyon.”,Lumilitaw sa naging pahayag sa mga awtori­dad ng isang nakasaksi na hindi na pinangalanan, na bago matagpuan ang bangkay ng biktima ay nakita pa umano itong kasama ng tatlong mga kala­lakihan sa isang shopping center sa Bacolod City.",,
2 carnapper tiklo sa Bulacan,C,"Dalawang karnaper na matagal nang sinusubaybayan dahil sa pangangarnap ng mga Yamaha MIO motorcycle ang dinakip ng awtoridad makaraang makumpiskahan ng tatlong ninakaw na motorsiklo nang kumagat sa inilatag na entrapment operation ng pulisya na nagkunwang bibili ng motorsiklo na nagkakahalaga ng P15,000 sa Area C, Barangay San Martin-1, San Jose del Monte City, Bulacan kamakalawa ng hapon.,Kinilala ni P/Senior Supt. Romeo M. Caramat Jr., acting Bulacan police director, ang mga naarestong sina Jenricdray Villegas y Lapig, 20, binata, ng Sitio Gulod at Danlord dela Cruz y Buenafe alias Bilog/Kalbo, 29, may-asawa, mekaniko, ng Block 16, Lot 2, NHV at kapwa ng Barangay Bitungol, Norzagaray na nakumpiskahan ng tatlong yunit ng Yamaha MIO, na ang dalawang yunit ay may plakang 5035 RK at CB 0849.,Ang mga suspek ay nahaharap nga­yon sa kasong paglabag sa Anti-Fencing (PD 1612) at RA 6539 o carnapping.",,
Retired Army patay sa baril ng pamangkin,C,"Patay ang isang retiradong Philippine Army makaraang aksidenteng pumutok ang hawak nitong baril sa bahay ng kanyang kapatid sa loob ng compound ng Camp Vicente Lim sa Brgy. Mayapa, Calamba City, Laguna kamakalawa ng gabi.,Kinilala ang nasawi na si Proceso Cariño, 64-an­yos, na idineklarang dead on arrival sa San Jose Trauma Hospital sa Brgy. Mayapa, sa nasabing lungsod.,Sa report ng pulisya, batay sa pahayag ng kapatid at anak ng biktima, dakong alas-sais ng gabi, nasa terrace ng kanyang bahay ang kapatid ng biktima na si Nestor Cariño at lilinisin sana ang kalibre .45 baril ng anak na jailguard subalit nang makita ng biktima ang nakapatong na baril sa mesa, walang sabi-sabing dinampot ito at saka sinuri-suri, subalit sa kasamaang palad ay bigla itong pumutok at tinamaan ito sa ulo.,Hindi naman inaalis ng pulisya ang anggulong sinadya ng biktima na magbaril dahil napag-alaman na matagal na itong nagdurusa sa kanyang karamdamang stage 4 cancer.",,
4 dinakma sa pot session sa Cavite,C,"Arestado ang apat na katao sa kasagsagan ng kanilang pot session, matapos inguso ng confidential asset ng pulisya habang abalang-abala ang mga ito sa kanilang bisyo at ‘di namala­yan ang paglapit ng mga ele­­mento ng Kawit Municipal Police Station sa Kawit Cavite.,Sa panayam ng Abante kay C/Insp. Resty Soriano, hepe ng Kawit MPS, dakong alas-nuwebe ng gabi kamakalawa nang itimbre sa kanila ang nagaganap na pot session sa bahay ni Bong Samala, 33-anyos, ng Brgy. Kanluran sa nasabing bayan.,Bunsod nito, inaresto ang pangunahing suspek na Top 3 pa man din sa Drug Watchlist ng Kawit MPS, at kasama sa ina­resto ang mga “sesyunis­tang” sina Eva Samala, 41-anyos, Nicolas Tamala, Jr., 41-anyos at Richard Gan, 36-anyos.,Nakumpiska sa mga suspek ang tatlong heat sealed transparent plastic sachet ng shabu at mga drug paraphernalia, bukod pa sa mga “gamit” na at wala nang lamang mga plastic sachet.,Swak sa kasong paglabag sa RA 9165 ang mga nasakoteng suspek.",,
"Anti-human trafficking, itutuloy pa rin",C,"Hahanap pa rin si Justice Sec. Emanuel Caparas ng paraan para sa pagsugpo sa sindikato ng human trafficking sa bansa kahit hindi na siya ang chairperson ng inter-agency council against trafficking.,Sa kanyang talumpati bilang keynote speaker sa 2nd International Dialogue on Human Trafficking na ginanap sa Asian Institute of Management Conference Center sa Makati City, sinabi ni Caparas na ang isyu ng human trafficking ay hindi lamang usapin sa Pilipinas kundi ito ay isang global community issue na nangangailangan ng agarang pagtalima.,Binigyan-diin ni Ca­pa­ras na ang Pilipinas sa pa­­ngunguna ng DOJ ay seryoso sa laban nito upang mapanagot ang mga indibidwal na nasa likod ng human trafficking. Sa katunayan aniya sa loob ng 6 na taong pagkakatatag ng Inter-agency council Against Trafficking ay marami nang conviction ang naitala nito laban sa mga nasa likod ng human trafficking. May mga sindikato na rin ang nabuwag at maraming biktima ang nasagip.",,
"Nene niluray ng sariling lolo, 2 tiyuhin",C,"Makalipas ang ilang taong takot na naramdaman, naglakas-loob na ring magsumbong ang isang 10-taong gulang na babae sa dinanas nitong halinhinang panggagahasa sa kanya ng sariling lolo at dalawang tiyuhin sa Mabolo, Cebu City.,Dumulog sa himpilan ng Mabolo Police Station ang mga magulang ng biktimang itinago sa pangalang Yvonnah, 10, upang pormal na ipagharap ng reklamo ang lolo nitong si Jason Arco, 33, at dalawang tiyuhin na sina Ralph Jay Arco, 20 at Rommel Arco, 18.,Base sa salaysay ng biktima, ang pinakahuling panggagahasa sa kanya ay noong Marso 14 at Mayo 8 taong kasalukuyan, pero ibinunyag nitong sapul nang siya ay pitong taong gulang pa lamang ay sinimulan na siyang babuyin ng kanyang lolo at tiyuhin na si Rommel.,Sinabi ng bata na natakot itong magsumbong dahil sa takot na totohanin ang banta sa kanya na papatayin pati ang kanyang mga magulang kaya minarapat nitong ilihim ang ginawa sa kanya pero nagpasya na itong magsumbong ng muli itong tangkaing abusuhin ng tiyuhin na si Ralph Jay.,Sa imbestigasyon ni PO1 Hanna Marie Batu­lan, ng Women’s Desk ng Mabolo Police station, sinabi ng bata na hinahabol siya muli noong Mayo 8 ni Ralph kaya natakot ito at umiyak hanggang makita ng kanyang tiyahin at doon nagpasyang magsalita.,Agad naman tumakas si Ralph at ngayon ay pinaghahanap ng pulisya habang sina Jason at Rommel ay nakakulong sa Mandaue City Jail dahil una nang naaresto sa kasong pagnanakaw at ngayon ay mahaharap pa sa kasong rape.",,
"Ex-Butuan mayor, 8 pa kinasuhan sa abono scam",C,"Inihabla ng Tanggapan ng Ombudsman sa Sandi­ganbayan ang dating alkalde ng Butuan kasama pa ang walong iba pang lokal na opisyales dahilan sa fertilizer fund scam.,Kasama sa mga sinampahan ng kasong paglabag sa Sections 3(e) at 3(g) ng Anti-Graft and Corrupt Practices Act sina former Butuan mayor Leonides Theresa Plaza at walong opisyales na sina former vice-mayor Angelo Calo, Salvador Satorre, Adulfo Llagas, Arthur Castro, Rodolfo Evanoso, Bebiano Calo, Danilo Furia at Melita Loida Galbo.,Base sa pagsisiya­sat, tumanggap ang lokal na pamahalaan ng Butuan ng halagang limang mil­yong piso noong 2004 bilang bahagi ng kanilang alokasyon sa implementasyon ng Farm Inputs at Farm Implements Program ng Department of Agriculture (DA).,“To implement the project, Plaza signed a purchase request dated 14 April 2004 covering the procurement of 3,333 bottles of liquid organic fertilizer costing P1,500 per liter,” ayon sa imbestigasyon ng Ombudsman.,Ayon sa ginawan­g pagsusuma ng Commission on Audit (COA) ay nag-isyu ang tanggapan ng Notice of Disallo­wance matapos madiskubre na nagkaroon ng pag­labag sa procurement.,Napag-alaman din ng COA na ang mga ginamit na pataba o abono ay may kaparehong kalidad sa halaga lamang nas P125.00 per liter",,
2 BANGKAY SA BALIKBAYAN BOX,C,"Dalawang balikbayan box ang natagpuan kahapon sa lungsod ng Maynila pero hindi mga “imported” na padala mula sa abroad ang laman kundi bangkay ng mga lalaki.,Hinihinalang parehong biktima ng salvage ang hindi pa nakikilalang mga bangkay.,Sa imbestigasyon ng Manila Police District-Homicide Section (MPD-HS), natagpuan ang isa sa dalawang balikbayan box dakong alas-tres ng madaling-araw sa may southbound ng Quezon Bridge, Quiapo, Manila.,Habang ang isa namang balikbayan box ay natagpuan dakong alas-5:45 ng umaga sa kanto ng Roxas Boulevard at Quirino Avenue, Malate, Manila.,Sinabi ng mga im­bestigador na sina SPO3 Milbert Balinggan at SPO2 John Charkes Duran ng MPD-HS, parehong-pareho ang dalawang kahong ginamit. Gayundin ang uri ng packaging tape at ang murder weapon na ice pick sa dalawang biktima.,Inilarawan ni Balinggan ang bangkay na natagpuan sa Quezon Bridge na nasa edad 20-30, may taas na 5 ft., nakasuot ng kulay puting striped shirt, gray na sando at may tattoo na Arcal Grace Tammy, Ramos BENOX sa dibdib, Jay-P San Rique sa kanang braso, Ronald sa likuran ng katawan, sputnik gang sa kanang braso at planeta sa kanang hita.,May 15 saksak rin ang biktima ng ice pick sa dibdib, sa ilalim ng kilikili at balikat.,Habang ang ikalawang bangkay ay nasa edad 20-25, may taas na 5 ft., miyembro ng Bahala na Gang, may tattoo na broken heart sa dibdib at BCG.,May siyam na saksak ng ice pick sa dibdib ang biktima at may nakuha ring kapirasong papel sa kanang bulsa ng biktima na may nakasulat na cellphone number at Tata Ohoy.,Kapwa nakabalot ng packing tape ang mukha, kamay at mga paa ng dalawang biktima.",,
"Tinablan sa sex video, 16-anyos nang-rape ng 11-anyos",C,"Himalang nabuhay ang isang 11-anyos na batang babae matapos itong gahasain at ihulog sa balon ng 16-anyos nitong binatil­yong kapitbahay na naengganyong gawin ang pang­hahalay nang makapano­od ng malaswang video sa cellphone ng barkada sa Iriga City, Camarines Sur.,Sadyang hindi pina­nga­lanan ng pulisya ang biktima at suspek dahil sa pa­giging menor-de-edad ng mga ito at magkapitbahay sa nabanggit na lungsod.,Base sa salaysay sa pulisya ng biktima, naganap ang insidente nitong Martes ng hapon kung saan sumabay umano ang suspek sa kanya para manguha ng cacao.,Subalit bigla na lang umano siyang hinila ng suspek sa madamong ba­ha­gi ng lugar at doon niya ito ginahasa at matapos ay inihulog pa ito sa malalim na balon at tinakpan ng mga dahon ng niyog bago tuluyang umalis ng lugar.,Subalit lingid sa kaa­laman ng suspek ay buhay pa ang biktima at nakuha pang makaahon sa balon sa pamamagitan ng pagkapit sa mga ugat ng puno na tumubo sa loob ng balon.,Nang makauwi ang bik­tima sa kanilang bahay na puro putik at duguan ang katawan ay agad nitong ipinagtapat ang pangyayari sa ama kaya mabilis silang nagtungo sa himpilan ng pulisya upang iulat ang sinapit nito.,Agad namang nadakip ang suspek sa bahay nito at inamin ang ginawang krimen. Nagawa umano nitong gahasain ang biktima matapos tablan sa pinanood nitong “sex video” sa cellphone ng isang barkada.",,
Owner ng SUV na may shabu tukoy na,C,"Kilala na ng Manila Police District (MPD) kung sino ang may-ari ng inabandonang Honda CRV, may lamang 10 kilo ng shabu may street value na P50 mil­yon ,kamakalawa ng umaga sa Pandacan, Maynila.,Gayunman, tumanggi ang pamunuan ng MPD na kilalanin ang may-ari ng SUV dahil sa nakabinbing imbestigasyon kaugnay sa nakumpiskang droga.,Ayon sa MPD-Anti-Carnapping Section,hindi “karnap” ang kulay berdeng Honda CRV na may plakang RFC-205 na inabandona sa Zamora Interlink sa Pandacan,Maynila ng umano’y dalawang lalaki.,Posible umano na may isinagawang buy-bust ope­ration sa lugar at nakatunog ang dalawang umano’y lalaking suspek na may dala ng sasak­yan kaya iniwanan na lamang ito sa lugar.",,
32 tigok sa  ‘football pitch suicide’,C,"Isang mayor ang kabilang sa 32 nasawi matapos pasabugin ng isang suicide bomber ang isang football area habang abala sa pagbi­bigay ng trophies sa katatapos na local tournament sa Baghdad nitong Biyernes.,Inako ng Islamic State group ang responsibilidad sa pag-atake kung saan nagkalat sa lugar ng pinangyarihan ang bangkay ng mga nasawing mga taga­suporta, opisyal at security forces na nagtipun-tipon ma­tapos ang palaro.,“They were just handing the trophy to the winners, when the suicide attacker blew himself up in the crowd,” ayon sa isang police captain sa bayan ng Al-Asriya.,Ayon sa police captain mahigit sa 65-katao ang sugatan sa nasabing pagsabog.,Kinumpirma ng isang doktor sa Iskandariyah Hospital ang bilang ng mga nasawi at posibleng tumaas pa umano ito.,Kabilang sa mga nasawi si Iskandariyah Mayor Ahmed Shaker na siyang nagbibigay ng awards sa mga manla­laro, ayon sa isang saksi. ",,
4 dinampot habang abala sa pot session,C,"Arestado ang tatlong kalalakihan at isang babae habang abala ang mga suspek sa isinasagawang pot session ng ilegal na droga sa lungsod ng Bacoor Cavite, dakong alas-10:30 kamakalawa ng gabi.,Kinilala ni P/Supt. Ronan Claravall, OIC ng Bacoor Police, ang mga nadakip na suspek na sina Mary Grace Alarcon, 37-anyos, Daniel Varanda, 31, Cesar Eusebio, 32, at Angel De Leon, 30-an­yos, pawang mga residente ng Barangay Zapote 1 at 2 sa nasabing lungsod.,Nabatid na nakatanggap ng impormasyon ang mga tauhan ni P/Supt. Claravall hinggil sa tala­mak at ilegal na aktibida­des ng grupo, kaya’t agad itong nirespondehan ng mga intel operatives.,Nakumpiska sa mga suspek ang 4 na piraso ng heat sealed transparent plastic sachet ng shabu at iba pang drug paraphernalia. ",,
Gagamba raid sa Bilibid,C,"Nakakumpiska ng kahon-kahong iba’t ibang uri ng gagamba ang mga tauhan ng Bureau of Correction (BuCor) sa ika-23 “Oplan Galugad” na isi­nagawa sa gusali ng Reception and Diagnostic Center (RDC) at sa Medium Security Compound sa loob ng New Bilibid Prison (NBP) sa Muntinlupa City kahapon ng umaga.,Bukod sa tatlong kahong gagamba, walong cellphone na nakaukit pa sa isang malaking bible at food supplement na pampagana sa pakikipagtalik ang iba pang natisod. U­nang ginalugad ng mga awtoridad ang RDC dakong alas-5:30 ng umaga.,Ayon kay NBP Supt. Richard Schwarzkopf, na­silat din ang ilang pi­rasong charger, isang bote ng red wine, 4 pirasong pang–injection, 8 kut­silyo, rice cooker, baraha, patalim, electronic gadgets at 3 kahon ng gagamba sa nasabing lugar.,Sinabi ni Schwarzkopf, sa medium security compound nakumpiska ang tatlong kahon ng gagamba na ginagamit sa pustahan.,“Sa ngayon kakaunti na lamang ang aming nasasamsam na kontrabando sa mga selda o kubol ng mga preso kumpara noong nakaraang Oplan Galugad” ayon pa sa opisyal. ",,
Spy pinugutan sa Zamboanga,C," Isa umanong lalaki na pinaghinalaang spy ng pulisya ang binihag at pinugutan ng ulo ng grupong Ansarul Khilafah sa Sarangani province sa magulong rehiyon ng Mindanao.,Ayon sa ulat na inilabas ng Islamic State of Iraq and Syria (ISIS), nadakip umano ang lalaki na taga-General Santos City kamakalawa habang nag-iikot sa ilang mga barangay sa Sarangani.,Naglabas pa ng video ang ISIS sa karumal-du­mal na pagpatay sa 43-anyos na biktima na posibleng Kristiyano ito. Walang pahayag ang pulisya o militar sa naganap na krimen, ngunit ito naman ang sinabi ng ISIS: “This jasus (spy) was roaming and sniffing around the area of the Ansarul Khilafah Philippines in Saranggani Province.”,Ang Ansarul Khilafah – na karamihan ay nakabase sa lalawigan ng Maguindanao at Lanao del Sur sa Autonomous Region – ay naunang nagpahayag ng suporta sa ISIS noong nakaraang taon. Kaalyado nito ang Bangsamoro Islamic Freedom Fighters at ilang mga commanders ng Moro Islamic Liberation Front at kabilang sa mga miyembro nito ay pawang mga Indonesian at Malaysian jihadists. ",,
